{"id": "4039776", "revid": "28592", "url": "https://it.wikipedia.org/wiki?curid=4039776", "title": "Dimit\u0103r", "text": ""}
{"id": "4039777", "revid": "47767", "url": "https://it.wikipedia.org/wiki?curid=4039777", "title": "Dimitar", "text": ""}
{"id": "4039778", "revid": "144796", "url": "https://it.wikipedia.org/wiki?curid=4039778", "title": "Processo dei Sei", "text": "Il processo dei Sei (in greco: \u0394\u03af\u03ba\u03b7 \u03c4\u03c9\u03bd \u0388\u03be\u03b9, D\u00edki ton \u00c9xi) \u00e8 stato un procedimento giudiziario durante il quale vennero condannati a morte sei dei nove imputati, ritenuti colpevoli per la catastrofe dell'Asia Minore, cio\u00e8 della sconfitta della Grecia nella guerra greco-turca del 1922.\nIl 9 settembre 1922 l'esercito turco occupa la citt\u00e0 di Smirne, in Asia Minore, che il trattato di S\u00e8vres aveva assegnato alla Grecia. Durante l'incendio e le devastazioni centinaia di migliaia di greci e di altri cristiani sono costretti ad abbandonare la citt\u00e0.\nL'11 settembre 1922 il colonnello Nikolaos Plastiras e Stylianos Gonatas organizzarono un colpo di Stato contro il re Costantino I costringendo alle dimissioni il governo guidato da Petros Pr\u014dtopapadak\u012bs.\nA seguito di massicce manifestazioni filo-golpiste anche ad Atene il re abdic\u00f2 a favore di suo figlio Giorgio e trov\u00f2 rifugio in Italia, a Palermo.\nIl 12 ottobre 1922 la giunta golpista costitu\u00ec un tribunale militare straordinario accusando di alto tradimento una serie di personalit\u00e0 considerate responsabili della disfatta. Cinque membri del governo (D\u012bm\u012btrios Gounar\u012bs, Nikolaos Stratos, Petros Pr\u014dtopapadak\u012bs, Georgios Baltatzis e Nikolaos Theotokis) ed il generale Georgios Hatzianestis \u2013 comandante in capo della campagna in Asia Minore contro i turchi - vennero giustiziati poche ore dopo il verdetto. L'ammiraglio Michael Goudas ed il generale Xenophon Stratigos vennero condannati all'ergastolo.\nIl fratello di re Costantino I, il principe Andrea, che si trovava a Corf\u00f9, venne arrestato e condannato all'esilio."}
{"id": "4039779", "revid": "47767", "url": "https://it.wikipedia.org/wiki?curid=4039779", "title": "Dmitrij", "text": ""}
{"id": "4039781", "revid": "47767", "url": "https://it.wikipedia.org/wiki?curid=4039781", "title": "Dimitrij", "text": ""}
{"id": "4039782", "revid": "1494169", "url": "https://it.wikipedia.org/wiki?curid=4039782", "title": "Demi", "text": ""}
{"id": "4039783", "revid": "47767", "url": "https://it.wikipedia.org/wiki?curid=4039783", "title": "Demetris", "text": ""}
{"id": "4039784", "revid": "47767", "url": "https://it.wikipedia.org/wiki?curid=4039784", "title": "Dimitris", "text": ""}
{"id": "4039786", "revid": "297059", "url": "https://it.wikipedia.org/wiki?curid=4039786", "title": "Disputa di Lipsia", "text": "Si chiama Disputa di Lipsia o disputatio de Leipzig il dibattito teologico che ha avuto luogo nel 1519 tra il teologo cattolico Johannes Eck e i principali capi del movimento della Riforma, Martin Lutero, Andrea Carlostadio e Filippo Melantone a Lipsia. I temi principali sono stati il potere del Papa e l'autorit\u00e0 della Chiesa in materia di dottrina, il libero arbitrio dell'uomo di fronte alla Grazia e le indulgenze.\nDescrizione.\nEck, uno strenuo difensore della dottrina Cattolica, aveva sfidato Carlostadio ad un dibattito pubblico sulle dottrine del libero arbitrio e della grazia di Dio.\nDal 1518, c'era stata una polemica teologica in forma scritta tra Eck e riformatori. Si era poi proposto una discussione per chiarire le cose e la stessa \u00e8 stata organizzata dalla Universit\u00e0 di Lipsia, dal 27 giugno al 16 luglio 1519, al castello di Pleissenburg (ora sede del municipio) a Lipsia.\nMartin Lutero \u00e8 arrivato a Lipsia e si \u00e8 unito al dibattito nel luglio del 1519, su invito di Eck. Lutero ed Eck hanno ampliato i termini del dibattito, per includere questioni come il purgatorio, la vendita delle indulgenze, la necessit\u00e0 di metodi di penitenza e la legittimit\u00e0 dell'autorit\u00e0 papale.\nIl discorso di apertura della \"disputatio\" fu pronunciato da Petrus Mosellanus che, alla fine, tenta di mediare tra le parti.\nEck ha difeso con forza l'autorit\u00e0 del Papa in materia dei Dogmi e dei concili, quando invece Lutero asseriva che poteva sbagliare. Gli studiosi di Wittenberg (Carlostadio e Melantone) hanno ritenuto che solo nelle Sacre Scritture (\"Sola Scriptura\") dovremo cercare di giustificare il primato del Papa, e per questo motivo Eck si era sentito obbligato a pubblicare nello stesso anno il suo \"De primatu Petri\", l'apologia del papato contro la critica protestante.\nLutero ha sostenuto al contrario che n\u00e9 il Papa n\u00e9 il Concilio disponevano della suprema autorit\u00e0 in materia di fede. Successivamente constata durante la \"disputatio\" che le teorie di Jan Hus, condannato dal Concilio di Costanza, non erano tutte eretiche, ma Cristiane ed Evangeliche. Queste affermazioni sono state considerate cos\u00ec scandalose che il Duca Giorgio di Sassonia, (\"Giorgio il barbuto\"), maledisse quelle parole sobbalzando dalla sedia. Viene consumata la rottura definitiva tra Lutero e il Cattolicesimo Romano.\nUn personaggio minore era il Consigliere del Principe elettore di Sassonia, Dottore in legge Hans Edler von der Planitz, che era stato inviato a nome dell'elettore Federico III di Sassonia, detto il Saggio per sostenere Lutero alla disputa di Leipzig. Planitz prese parte per Martin Lutero alla controversia e sostenne le sue tesi difensive contro Johann Eck. Lutero per questo ha ringraziato pi\u00f9 tardi in una lettera i Principi elettori.\nIl 15 luglio Johann Langius Lembergius, rettore dell'Universit\u00e0 di Lipsia, ha pronunciato il discorso di chiusura della \"disputatio\".\nUn verdetto congiunto sui risultati della disputa doveva essere rilasciato dalla Universit\u00e0 di Erfurt e dall'Universit\u00e0 di Parigi, ma la Facolt\u00e0 Teologica di Erfurt si ricusa. La facolt\u00e0 di Parigi ha emesso un verdetto negativo sugli scritti di Lutero nel 1521, ma non fece alcun riferimento diretto alla disputa avvenuta a Lipsia.\nCiascuna delle due parti rivendica la vittoria per s\u00e9. Da un punto di vista storico possiamo dire che \u00e8 durante la \"disputa\" di Lipsia che sono state definite in modo chiaro le principali differenze tra dottrina cattolica e protestante e che ebbe luogo la rottura finale tra la Chiesa di Roma e i luterani."}
{"id": "4039789", "revid": "47767", "url": "https://it.wikipedia.org/wiki?curid=4039789", "title": "Dmitrii", "text": ""}
{"id": "4039790", "revid": "47767", "url": "https://it.wikipedia.org/wiki?curid=4039790", "title": "Dimitrj", "text": ""}
{"id": "4039791", "revid": "47767", "url": "https://it.wikipedia.org/wiki?curid=4039791", "title": "Dmitri", "text": ""}
{"id": "4039794", "revid": "47767", "url": "https://it.wikipedia.org/wiki?curid=4039794", "title": "Dmitry", "text": ""}
{"id": "4039795", "revid": "106908", "url": "https://it.wikipedia.org/wiki?curid=4039795", "title": "Dumitru", "text": ""}
{"id": "4039796", "revid": "47767", "url": "https://it.wikipedia.org/wiki?curid=4039796", "title": "Mitic\u0103", "text": ""}
{"id": "4039797", "revid": "47767", "url": "https://it.wikipedia.org/wiki?curid=4039797", "title": "Mitica", "text": ""}
{"id": "4039798", "revid": "47767", "url": "https://it.wikipedia.org/wiki?curid=4039798", "title": "Domotor", "text": ""}
{"id": "4039799", "revid": "47767", "url": "https://it.wikipedia.org/wiki?curid=4039799", "title": "Dmytro", "text": ""}
{"id": "4039800", "revid": "47767", "url": "https://it.wikipedia.org/wiki?curid=4039800", "title": "D\u00f6m\u00f6t\u00f6r", "text": ""}
{"id": "4039801", "revid": "287204", "url": "https://it.wikipedia.org/wiki?curid=4039801", "title": "Juron Criner", "text": "Carriera universitaria.\nNei 4 anni con gli Arizona Wildcats vinse il seguente titolo:\nE i seguenti premi:\nCarriera professionistica.\nOakland Raiders.\nCriner fu scelto nel corso del quinto giro del draft 2012 dagli Oakland Raiders. Il 29 luglio firm\u00f2 un contratto quadriennale per un totale di 2,34 milioni di dollari di cui 144.560 come bonus alla firma. Debutt\u00f2 nella NFL il 10 settembre contro i San Diego Chargers giocando solamente in 2 azioni a causa di una caviglia dolorante. Il 18 novembre contro i New Orleans Saints realizz\u00f2 il suo primo touchdown nel professionismo con una ricezione di 3 yard. Il 2 dicembre contro i Cleveland Browns sub\u00ec ma poi recuper\u00f2 il suo primo fumble in carriera. Chiuse la stagione giocando 12 partite con 16 ricezioni per 151 yard con un TD. Nel suo secondo anno rimase inattivo per le prime 8 partite, salt\u00f2 due partite per una distorsione del punto di giunzione acromio-clavicolare nella spalla. Il 23 novembre venne inserito nella lista infortunati, chiudendo la stagione con una sola partita con 3 ricezioni per 32 yard.\nVittorie e premi.\n\"Nessuno\""}
{"id": "4039802", "revid": "767487", "url": "https://it.wikipedia.org/wiki?curid=4039802", "title": "Buena Vista (Bolivia)", "text": "Buena Vista \u00e8 un comune (\"municipio\" in spagnolo) della Bolivia nella provincia di Ichilo (dipartimento di Santa Cruz) con 14.930 abitanti (dato 2010).\nCantoni.\nIl comune \u00e8 suddiviso in 4 cantoni:"}
{"id": "4039803", "revid": "1719883", "url": "https://it.wikipedia.org/wiki?curid=4039803", "title": "Maggio di Accettura", "text": "Il Maggio di Accettura \u00e8 una festa popolare che si tiene ogni anno nei giorni di Pentecoste nel comune di Accettura in provincia di Matera, in occasione dei festeggiamenti per il patrono San Giuliano.\nSi tratta di un rito arboreo stratificato e complesso espressione del contesto storico, sociale, culturale e religioso della comunit\u00e0 di Accettura. Molto riduttiva, se non errata, \u00e8 la definizione \"matrimonio degli alberi\" perch\u00e9 non trova riscontro nell'antropologia precedente agli anni '60.\nDescrizione.\nTutto inizia la prima domenica dopo Pasqua, quando un gruppo di volontari si reca nel vicino bosco di Montepiano per scegliere il cerro pi\u00f9 alto, dritto e sano che diventer\u00e0 il \u00abMaggio\u00bb; la domenica successiva viene scelta nella foresta di Gallipoli-Cognato la Cima, un agrifoglio che sar\u00e0 innestato in un simbolico matrimonio sopra il Maggio nelle settimane a venire.\nIl gioved\u00ec dell'Ascensione il Maggio viene abbattuto; otto giorni dopo viene trascinato da cinquanta coppie di buoi di razza podolica fino alle \"chiapparedd\", un'area a circa 4\u00a0km da Accettura, da cui, l'indomani, ripartir\u00e0 verso il paese.\nSi arriva cos\u00ec alla domenica di Pentecoste: mentre il Maggio riprende il suo cammino, la cima viene abbattuta ed \u00e8 trasportata a spalla per un tragitto di circa 15\u00a0km, sino ad Accettura.\nSolo nel tardo pomeriggio, verso le 19, i due alberi si incontrano e inizia la vera festa di popolo con il compimento del matrimonio.\nIl luned\u00ec \u00e8 una giornata di riposo e di preparativi. Si appronta l'occorrente per il congiungimento e l'innalzamento dei due alberi mentre dalle campagne di Valdienne, arriva la processione del quadro dei Santi Giovanni e Paolo. Nel pomeriggio la statua di San Giulianicchio viene portata, insieme al quadro, in processione per il paese.\nIl marted\u00ec, preceduta da una lunga fila di cende, costruzioni votive di candele e nastrini portate sul capo da ragazze, si inizia la processione di San Giuliano. Con grande accompagnamento di fedeli, il corteo percorre le strade principali, per poi raggiungere largo san Vito, al centro dell'abitato, dove il Maggio sta lentamente innalzandosi. Alle delicate e difficili operazioni sovrintendono i pi\u00f9 anziani, custodi di tecniche arcaiche.\nSotto lo sguardo del Santo, il Maggio viene innalzato. Fino al 2008 la cima dell'albero era presa di mira dalle doppiette dei cacciatori accetturesi che miravano a \"tacchette\" rappresentanti animali in premio.\nNel tardo pomeriggio giovani coraggiosi si cimentano nell'ardua scalata dell'albero alto quasi quaranta metri.\nAspetti antropologici, sociologici e religiosi.\nIl Maggio di Accettura, unitamente alle feste simili che si svolgono in diversi centri dell'Appennino lucano come Oliveto Lucano, Pietrapertosa, Castelmezzano, Castelsaraceno, Rotonda, Viggianello e Terranova di Pollino ed altre diffuse in tutta Italia, \u00e8 stata oggetto di molte analisi fatte da diversi studiosi.\nSecondo gli antropologi, queste celebrazioni sono fedeli ad uno schema presente negli antichissimi riti pagani agrari ed arborei tipici delle popolazioni contadine di molti Paesi europei e mirano a portare nel proprio paese e nella propria casa lo spirito fecondatore della natura, risvegliatosi con la primavera; rappresentano pertanto l'idea di rigenerazione della collettivit\u00e0 umana mediante una sua partecipazione attiva alla resurrezione della vegetazione. A questa interpretazione se ne aggiungono altre come quella del significato di libert\u00e0 e quella del mito popolare dell'Albero della cuccagna.\nSecondo i sociologi con questo rituale gli abitanti del posto ripetono una tradizione che li contraddistingue da tutti gli altri paesi vicini. Dunque il tema centrale \u00e8 quello del suo valore socializzante: la festa diventa il simbolo principale della propria storia, cultura, tradizione, della propria personalit\u00e0 collettiva. Il riferimento alla tradizione rappresenta in tal modo il patrimonio culturale, ambientale e familiare, rivelando un popolo, la sua cultura e la sua fede.\nInoltre la festa del Maggio \u00e8 ricca di aspetti religiosi, essendo effettuata in onore del patrono di Accettura san Giuliano di Sora; la festa religiosa viene cos\u00ec intesa come manifestazione di fede collettiva volta a rinsaldare i legami tra i membri della comunit\u00e0. La fusione della festa religiosa del Protettore con quella pagana del Maggio risale al 1797, quando la comunit\u00e0 accetturese ricevette una pergamena attestante l'autenticit\u00e0 della reliquia del santo riposta in una teca custodita nella statua lignea, facendo riesplodere nel popolo la fede verso il santo."}
{"id": "4039805", "revid": "599013", "url": "https://it.wikipedia.org/wiki?curid=4039805", "title": "Provincia di Andres Ibanez", "text": ""}
{"id": "4039807", "revid": "287204", "url": "https://it.wikipedia.org/wiki?curid=4039807", "title": "Provincia di Angel Sandoval", "text": ""}
{"id": "4039808", "revid": "23", "url": "https://it.wikipedia.org/wiki?curid=4039808", "title": "Molibdomenite", "text": ""}
{"id": "4039816", "revid": "767487", "url": "https://it.wikipedia.org/wiki?curid=4039816", "title": "Tecuciztecatl", "text": ""}
{"id": "4039817", "revid": "599013", "url": "https://it.wikipedia.org/wiki?curid=4039817", "title": "Eduardo Pimentel", "text": "Caratteristiche tecniche.\nGiocava come centrocampista difensivo.\nCarriera.\nClub.\nPimentel debutt\u00f2 in massima serie colombiana nella stagione 1982 con la maglia del Millonarios: dopo due stagioni e 51 presenze pass\u00f2 all'Am\u00e9rica di Cali, con cui disput\u00f2 il campionato 1984 da titolare, vincendo il titolo. Torn\u00f2 dunque al Millonarios, con cui rimase per cinque stagioni: vinse due titoli consecutivi nel 1987 e nel 1988: al termine della sua esperienza al Millonarios cont\u00f2 235 presenze con 10 gol. Nel 1990 passa nuovamente all'Am\u00e9rica, vincendo il campionato; dopo la sua quinta vittoria di un titolo nazionale nel 1992, Pimentel passa al Deportivo Pereira per la stagione 1993. Nel 1994 gioc\u00f2 per l'Independiente Medell\u00edn, e nel 1995 torn\u00f2 al Deportivo Pereira, ove chiuse la carriera in seguito al campionato 1995-1996.\nNazionale.\nPimentel conta 7 presenze in Nazionale colombiana, tutte ottenute nel 1991; fu convocato per la Copa Am\u00e9rica 1991, e debutt\u00f2 nella competizione il 15 luglio contro l' a Vi\u00f1a del Mar. Gioc\u00f2 poi da titolare in tutte le 3 gare del girone finale contro , e ."}
{"id": "4039818", "revid": "1543377", "url": "https://it.wikipedia.org/wiki?curid=4039818", "title": "2. divisjon 1988", "text": "L'edizione 1988 della 2. divisjon vide le vittorie finali di Viking e Mj\u00f8lner."}
{"id": "4039819", "revid": "23", "url": "https://it.wikipedia.org/wiki?curid=4039819", "title": "Kirgizstanite", "text": ""}
{"id": "4039820", "revid": "106992989", "url": "https://it.wikipedia.org/wiki?curid=4039820", "title": "Ouran High School Host Club (serie televisiva)", "text": "Ouran High School Host Club \u00e8 un dorama giapponese in 11 puntate di circa 30min l'una trasmesso dalla TBS nel 2011. Si tratta della prima versione live action dell'omonimo manga di Bisco Hatori uscito in Italia col titolo di \"Host Club - Amore in affitto\".\nNel marzo 2012 \u00e8 infine uscita una pellicola cinematografica dal titolo omonimo e con gli stessi attori protagonisti che riprende la storia dalla fine del dorama.\nTrama.\nL'Accademia privata Ouran (Urano) comprende tutti i gradi d'istruzione, dalla scuola materna fino all'universit\u00e0; il motto non ufficiale ma seguito tacitamente \u00e8 \"dar priorit\u00e0 ai meriti personali piuttosto che alla provenienza familiare\". L'interno dell'edificio scolastico \u00e8 decorato con pompa insolita: lampadari di cristallo appesi ovunque, tappeti rossi e belle ragazze in uniforme dappertutto.\nMa uno degli \"ornamenti\" pi\u00f9 preziosi della scuola \u00e8 certamente l'Host Club: qui alle giornaliere riunioni pomeridiane i pi\u00f9 belli, affascinanti e carismatici ragazzi usano la loro naturale capacit\u00e0 d'anfitrioni per intrattener le ragazze, naturalmente altrettanto belle e ricche, traendone un guadagno (in cambio cio\u00e8 di qualche beneficio per s\u00e9 stessi). Loro obiettivo primario \u00e8 quello di portar la felicit\u00e0 all'interno dei cuori femminili.\nLa scuola possiede i migliori insegnanti e tutori del paese ed il programma di studi \u00e8 strutturato in modo da cercar d'evitar il pi\u00f9 possibile di sovraccaricar inutilmente di compiti gli studenti ricchi (un'ottima politica!). Con questa preoccupazione in meno si trovano dunque ad aver un sacco di tempo libero, che loro cercano di spendere per proprio ed esclusivo diletto.\nI membri del Club sono tutti studenti appartenenti al rango pi\u00f9 elevato della scuola, sia per lignaggio familiare che per intelligenza personale.\nOgni host incarna e rappresenta una figura tipica del genere shojo ed ha un suo personale nomignolo: il principe, il selvaggio, i diavoletti, il loli-shota etc: tutto questo progettato appositamente per poter soddisfar al meglio i gusti variegati delle clienti.\nOgni ragazza che entra \u00e8 considerata difatti una cliente e tutti loro si premurano, esperti quali sono, per soddisfarla; pu\u00f2 sceglier chi vuole aver al suo fianco, per condivider i suoi problemi personali o per consultarsi con lui, o anche solo per sedersi e chiacchierar fraternamente davanti ad una tazza di t\u00e8, ad una fetta di torta e a tanti buoni biscottini da sgranocchiar.\nUn giorno la protagonista di questa storia rompe accidentalmente un costosissimo vaso appartenente al celeberrimo \"Host Club\"ed \u00e8 da allora utilizzata come principale \"attrazione\", costretta a lavorare come intrattenitore assieme agli altri membri fino a quando il suo debito non sar\u00e0 ripagato.\nL'Host Club.\nRaccoglie personaggi diversificati, ma ognuno dei quali \u00e8 riuscito a trovar un approccio individuale alla brutale realt\u00e0 della vita. L'eroina della nostra storia finisce per entrar nel club travestita da ragazzo...Ne diviene cos\u00ec il membro pi\u00f9 giovane, il \u201ccucciolo\u201d; in quanto ragazza lei non ne avrebbe la facolt\u00e0, cosicch\u00e9 decidono di tener il fatto nascosto a tutti.\nLe clienti son libere di \u201celegger\u201d di volta in volta l'host che pi\u00f9 le aggrada, trascorrendo poi il tempo con lui e chiacchierando sui suoi bisogni ed interessi. Ogni membro raffigura un tipo e soddisfa cos\u00ec i gusti differenti delle clienti: Haruhi intrattiene le ospiti con la sua naturalezza e modestia.\nI soci tendono a progettar la sala di musica ove si svolgono le riunioni di volta in volta seguendo un tema, per crear variet\u00e0 e non tediar le clienti. Oltre all'obiettivo principale, quello dell'ospitalit\u00e0, il club di tanto in tanto \u00e8 venuto anche in aiuto di studenti bisognosi cercando di risolver problemi che ne appesantivano la vita quotidiana.\nIl club di giornalismo.\nsuo precipuo obiettivo \u00e8 quello d'esser pi\u00f9 popolare dell'host, ma quello che san produrre son solamente pettegolezzi raccolti dai giornali economici e spesse volte anche inventati di sana pianta... cose di cui nessuno mostra particolar interesse."}
{"id": "4039822", "revid": "287204", "url": "https://it.wikipedia.org/wiki?curid=4039822", "title": "Provincia di German Busch", "text": ""}
{"id": "4039824", "revid": "287204", "url": "https://it.wikipedia.org/wiki?curid=4039824", "title": "Provincia di Jose Miguel de Velasco", "text": ""}
{"id": "4039826", "revid": "287204", "url": "https://it.wikipedia.org/wiki?curid=4039826", "title": "Provincia di Manuel Maria Caballero", "text": ""}
{"id": "4039831", "revid": "287204", "url": "https://it.wikipedia.org/wiki?curid=4039831", "title": "Provincia di Nuflo de Chavez", "text": ""}
{"id": "4039836", "revid": "770813", "url": "https://it.wikipedia.org/wiki?curid=4039836", "title": "Partenavia P.68", "text": "Il Partenavia P.68 \u00e8 un aereo da turismo e da osservazione, monoplano, bimotore, progettato dal professor Luigi Pascale alla fine degli anni '60 e prodotto prima dalla Partenavia e poi, dopo la chiusura di quest'ultima, dalla Vulcanair con il nome di Vulcanair P68.\nStoria del progetto.\nIl prototipo fu costruito nello stabilimento Partenavia di Arzano e fece il primo volo il 25 maggio 1970.\nEra equipaggiato con due motori a pistoni Lycoming IO-360 da 200 hp (149 kW).\nLa produzione del P.68 ebbe inizio nel 1972 con 14 esemplari di pre-produzione nei nuovi impianti di Casoria. \nQuesti furono seguiti nel 1974 dal P.68B con la fusoliera allungata di 15,2\u00a0cm (6 pollici) per creare pi\u00f9 spazio nella cabina di pilotaggio e che fu a sua volta sostituito nel 1979 dalla versione P.68C che aveva un naso allungato per ospitare un radar meteorologico. \nUna versione con motori turbo (il P.68C-TC) fu disponibile dal 1980.\nDopo la chiusura della Partenavia la licenza di fabbricazione \u00e8 stata ottenuta dalla Vulcanair, che ancora oggi produce il P.68C e alcune versioni migliorate."}
{"id": "4039838", "revid": "767487", "url": "https://it.wikipedia.org/wiki?curid=4039838", "title": "Christo Bilukidi", "text": "Carriera professionistica.\nOakland Raiders.\nBilukidi fu selezionato nel corso del sesto giro del draft 2012 dagli Oakland Raiders, divenendo il primo giocatore della storia proveniente da Georgia State ad essere scelto nel draft. Il 7 giugno firm\u00f2 un contratto quadriennale per un totale di 2,2 milioni di dollari, inclusi 103.864 di bonus alla firma. Debutt\u00f2 come professionista il 10 settembre contro i San Diego Chargers. Chiuse la stagione da rookie giocando 13 partite e totalizzando 8 tackle.\nNella settimana 2 della stagione 2013 contro i Jacksonville Jaguars, Christo mise a segno il suo primo sack in carriera da 9 yard ai danni di Chad Henne. Il 23 ottobre venne svincolato per far posto in squadra a Martez Wilson.\nCincinnati Bengals.\nIl 21 novembre 2013, Bilukidi firm\u00f2 con i Cincinnati Bengals. Fu svincolato il 6 settembre 2014, prima dell'inizio della stagione regolare.\nBaltimore Ravens.\nL'8 settembre 2014, Bilukidi firm\u00f2 con i Baltimore Ravens. Il 27 febbraio 2015, rinnov\u00f2 per altri due anni"}
{"id": "4039842", "revid": "767487", "url": "https://it.wikipedia.org/wiki?curid=4039842", "title": "Minotti B\u00f8hn", "text": "Carriera.\nClub.\nB\u00f8hn vest\u00ec la maglia del Mercantile, club con cui vinse la Coppa di Norvegia 1907, andando anche a segno nella finale contro il Sarpsborg, vinta per 3-0.\nNazionale.\nB\u00f8hn gioc\u00f2 nel primo incontro della storia della Nazionale norvegese. Fu infatti schierato in campo nella sconfitta per 11-3 contro la , realizzando la prima rete di sempre per l'appena costituita selezione scandinava. Nel corso della sfida, realizz\u00f2 una doppietta: conseguentemente, fu anche il primo calciatore norvegese a realizzare pi\u00f9 di un gol con la maglia della Nazionale."}
{"id": "4039843", "revid": "287204", "url": "https://it.wikipedia.org/wiki?curid=4039843", "title": "Provincia di Eustaquio Mendez", "text": ""}
{"id": "4039844", "revid": "117092458", "url": "https://it.wikipedia.org/wiki?curid=4039844", "title": "William A. Horning", "text": "Biografia.\nOttenne cinque \"nomination\" e vinse due volte il Premio Oscar per la migliore scenografia. Fu sposato fino alla propria morte con Esther Montgomery.\nAlla XXXI cerimonia dei Premi Oscar per il 1958 (tenutasi il 6 aprile 1959), Horning ricevette un Premio Oscar postumo per la migliore scenografia per il film pluripremiato \"Gigi\". \nL'anno seguente, ricevette altre due \"nomination\" postume: la prima per Intrigo internazionale (\"North by Northwest\") di Alfred Hitchcock e la seconda per il film epico del 1959 \"Ben-Hur\".\nAlla XXXII cerimonia dei Premi Oscar per il 1959 (tenutasi il 4 aprile 1960), Horning vinse l'Oscar alla migliore scenografia postumo per \"Ben-Hur\".\nSia il produttore Sam Zimbalist sia Horning ottennero un premio postumo per \"Ben-Hur\", poich\u00e9 entrambi morirono mentre le riprese del film erano ancora in corso.\nAl 2012, Horning \u00e8 l'unica persona ad avere vinto due Oscar postumi in due cerimonie consecutive."}
{"id": "4039850", "revid": "1573940", "url": "https://it.wikipedia.org/wiki?curid=4039850", "title": "Parasisis", "text": "Parasisis \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata rinvenuta nella Russia asiatica (nei pressi del fiume Amur), in Cina e nel Giappone.\nTassonomia.\nA dicembre 2011, si compone di una specie:"}
{"id": "4039866", "revid": "1305772", "url": "https://it.wikipedia.org/wiki?curid=4039866", "title": "Nathan Stupar", "text": "Carriera professionistica.\nOakland Raiders.\nIl 28 aprile 2012, Stupar fu scelto nel corso del settimo giro del Draft 2012 dagli Oakland Raiders. Il 7 giugno firm\u00f2 un contratto quadriennale del valore di 2,15 milioni di dollari di cui 50.352 di bonus alla firma. Il 31 agosto venne svincolato, diventando l'unico rookie selezionato nel 2012 a esser svincolato, ma il giorno seguente venne nuovamente ingaggiato per far parte della squadra di allenamento dei Raiders. Il 12 settembre venne svincolato definitivamente.\nPhiladelphia Eagles.\nIl 19 novembre firm\u00f2 con la squadra di allenamento degli Eagles, rimanendovii fino alla fine della stagione regolare.\nSan Francisco 49ers.\nL'8 gennaio 2013 firm\u00f2 per far parte della squadra di allenamento dei San Francisco 49ers. Il 7 febbraio 2013 firm\u00f2 un contratto biennale del valore di 900.000 dollari.\nAtlanta Falcons.\nNel 2014, Stupar firm\u00f2 con gli Atlanta Falcons. L'anno successivo disput\u00f2 le prime tre gare come titolare in carriera e guid\u00f2 la NFL in yard guadagnate su ritorno di fumble con 84."}
{"id": "4039869", "revid": "47767", "url": "https://it.wikipedia.org/wiki?curid=4039869", "title": "Sant'Agatangelo", "text": ""}
{"id": "4039872", "revid": "287204", "url": "https://it.wikipedia.org/wiki?curid=4039872", "title": "Sportsklubben Djerv 1919", "text": "Lo Sportsklubben Djerv 1919, conosciuto semplicemente come Djerv 1919, \u00e8 una squadra di calcio norvegese di Haugesund, fondata nel 1919. Milita nella 4. divisjon, quinto livello del calcio norvegese. Gioc\u00f2 una stagione nella massima divisione norvegese, nel campionato 1988. Nel 1993, si un\u00ec con lo Haugar per fondare lo Haugesund, ma continu\u00f2 la propria storia nelle serie inferiori norvegesi."}
{"id": "4039874", "revid": "1234424", "url": "https://it.wikipedia.org/wiki?curid=4039874", "title": "Ugolino de' Presbiteri", "text": "Biografia.\nStudi\u00f2 con Giovanni Bassiano e fu maestro di importanti giuristi come Roffredo Epifani, Odofredo dei Denarii e Iacopo d'Ardizzone. \nFu autore di diverse glosse al \"Codice giustinianeo\" quali i \"Tres libri\" e le \"Istituzioni\" e di altri lavori esegetici sul \"corpus iuris civilis\", fra i quali le \"Quaestiones disputatae Insolubilia\". "}
{"id": "4039880", "revid": "287204", "url": "https://it.wikipedia.org/wiki?curid=4039880", "title": "Wilma Gonzalez", "text": ""}
{"id": "4039881", "revid": "442595", "url": "https://it.wikipedia.org/wiki?curid=4039881", "title": "Intel VT", "text": ""}
{"id": "4039883", "revid": "3115", "url": "https://it.wikipedia.org/wiki?curid=4039883", "title": "Galashiels", "text": "Galashiels (abbreviato: Gala; in gaelico scozzese: An Geal \u00c0th; Scots: Gallae; abitanti circa) \u00e8 una cittadina con \"status\" di \"burgh\" della Scozia sud-orientale, appartenente all'area amministrativa degli Scottish Borders e situata lungo la confluenza dei fiumi Tweed e Gala Water.\nLa localit\u00e0 \u00e8 nota come un importante centro per l'industria tessile, in particolare per la lavorazione della lana.\nGeografia fisica.\nCollocazione.\nGalashiels si trova tra Traquair e Melrose (rispettivamente ad est della prima e ad ovest della seconda), a circa 10 a nord di Selkirk.\nSociet\u00e0.\nEvoluzione demografica.\nAl censimento del 2001, Galashiels contava una popolazione di abitanti.\nFeste e eventi.\nOgni anno a Galashiels ha luogo il \"Braw Lads Gathering\", un festival le cui origini risalgono al 1599."}
{"id": "4039886", "revid": "767487", "url": "https://it.wikipedia.org/wiki?curid=4039886", "title": "Peppino De Luca", "text": "Biografia.\nGli inizi.\nAutodidatta, comincia a suonare il trombone negli anni cinquanta in diversi gruppi universitari dilettanti.\nTrombonista e qualche volta cantante debutta a soli quindici anni nei \"Traditional Dixielanders\" formati da: il trombettista Piero Saraceni, il clarinettista Gianni Sanjust, il pianista Gianni Marchetti, il contrabbassista Antonello Branca ed il batterista Roberto Trill\u00f2. Nel 1954 e nel 1955 Peppino De Luca viene anche chiamato a sostituire in qualche occasione Luciano Fineschi nella \"Roman New Orleans Jazz Band\". Nel 1956 entra stabilmente nel gruppo che, dopo l'arrivo di Carlo Loffredo prende il nome di \"Seconda Roman New Orleans Jazz Band\". A cavallo degli anni sessanta la band attraversa un momento di grande successo con festival, tourn\u00e9e in Italia e all'estero. Nei primi anni sessanta Peppino De Luca inizia a comporre musica per la TV e il cinema, con registi come Antonello Branca, Carlo Tuzii, Sandro Bolchi, Liliana Cavani, Gianni Serra, Nelo Risi e con Mario Monicelli per il film La ragazza con la pistola, candidato al Premio Oscar come miglior film straniero del 1968.\nIl suo stile viene accostato a quello di Kid Ory ed al mainstream di Vic Dickenson. Durante le performance dal vivo si ricordano i suoi interventi di canto scat.\nMuore nel 1974, un paio d'anni dopo l'asportazione di un tumore ad un rene."}
{"id": "4039887", "revid": "1623494", "url": "https://it.wikipedia.org/wiki?curid=4039887", "title": "North Dakota State University", "text": "La North Dakota State University of Agriculture and Applied Sciences, meglio conosciuta come North Dakota State University (NDSU; in italiano: \"Universit\u00e0 statale del Dakota del Nord\") \u00e8 un'universit\u00e0 pubblica con sede a Fargo, Dakota del Nord. La NDSU conta circa 14\u00a0000 studenti e il suo campus copre un'area di 258 acri (1\u00a0km\u00b2). L'istituto fu fondato nel 1890 con il nome di \"North Dakota Agricultural College\". Ancora oggi l'universit\u00e0 gestisce numerose poli distaccati di ricerca agraria. La NDSU fa parte del North Dakota University System.\nLa NDSU offre 102 corsi di laurea di primo grado, 79 corsi di laurea complementari, 66 master, 44 scuole di dottorato e 10 programmi di diploma certificati. La NDSU \u00e8 coinvolta in programmi di dottorato di alta ricerca. La NDSU utilizza un sistema semestrale: semestre autunnale, semestre primaverile e due sessioni estive. La maggioranza degli studenti studia a tempo pieno; la popolazione studentesca conta un 55% di uomini e un 45% di donne."}
{"id": "4039892", "revid": "729019", "url": "https://it.wikipedia.org/wiki?curid=4039892", "title": "Silmido", "text": "Silmido (\uc2e4\ubbf8\ub3c4 in hang\u016dl, \u5be6\u5c3e\u5cf6 in hanja) \u00e8 un'isola disabitata nel Mar Giallo, di fronte alla costa occidentale della Corea del Sud, a poca distanza dall'isola di Muui, ed a 5\u00a0km dall'Aeroporto Internazionale Incheon.\nIl campo di addestramento.\nL'isola \u00e8 divenuta famosa per aver ospitato il campo di addestramento per la cosiddett\u00e0 Unit\u00e0 684, il corpo (composto inizialmente da trentuno persone, criminali e giovani disoccupati) creato nell'aprile 1968, data da cui prende il nome, in risposta al tentativo di assassinio del presidente della Corea del Sud Park Chung-hee da parte di militari dell'Unit\u00e0 124 della Corea del Nord, e che aveva il compito di penetrare nella Corea del Nord per assassinare Kim Il-sung. Il campo era talmente duro che in sette morirono durante l'addestramento.\nIl progetto di assassinio fu poi accantonato, tuttavia l'unit\u00e0 rimase, ed il 23 agosto 1971, per ragioni rimaste sconosciute, si rivolt\u00f2, uccidendo quasi tutte le guardie che presidiavano il campo di addestramento. Il gruppo si diresse verso la terraferma, sequestr\u00f2 un autobus e cerc\u00f2 di raggiungere Seul. L'autobus fu fermato dall'esercito a Daebang-dong, e 20 dei 24 membri dell'unit\u00e0 vennero uccisi nella sparatoria o si suicidarono facendosi esplodere con delle granate. I quattro superstiti furono catturati e condannati a morte. La condanna fu eseguita il 10 marzo 1972. Dalla vicenda fu tratto un film nel 2003, \"Silmido\", per la regia di Kang Woo-suk."}
{"id": "4039893", "revid": "767487", "url": "https://it.wikipedia.org/wiki?curid=4039893", "title": "Basso albertino", "text": "Il basso albertino \u00e8 un particolare tipo di accompagnamento, spesso usato nell'epoca classica, e talvolta in quella romantica. Il nome deriva dal compositore Domenico Alberti (1710\u20131740), il quale lo utilizz\u00f2 ampiamente nelle sue opere, anche se non fu il primo a usarlo.\nIl basso albertino \u00e8 una sorta di accordo spezzato, ovvero arpeggiato, le cui note sono eseguite ciclicamente nell'ordine: bassa, alta, media, alta secondo la loro altezza. Questo modello di accompagnamento contribuisce, soprattutto nel pianoforte, a creare un sottofondo liscio, sostenuto e scorrevole. Esso si presenta anche in figurazioni differenti. Ad esempio, in una triade sul primo grado, tonica, quinta, ottava, terza, oppure con l'alternanza tra bicordo tonica-terza e quinta.\nLo si pu\u00f2 ritrovare tipicamente nella mano sinistra delle composizioni per strumenti a tastiera di Mozart, ad esempio la famosa Sonata per pianoforte n. 16 (KV 545), ma anche in composizioni per altri strumenti."}
{"id": "4039899", "revid": "830939", "url": "https://it.wikipedia.org/wiki?curid=4039899", "title": "Lingua apache di pianura", "text": "La Lingua apache di pianura (o Kiowa-Apache) \u00e8 una lingua athabaska, della famiglia linguistica delle lingue na-dene, parlata in Oklahoma (Stati Uniti), nella contea DI Caddo. La lingua forma un sottogruppo all'interno delle lingue apache (o lingue athabaska meridionali).\nSi \u00e8 estinta nel 2008,con la morte dell'ultimo madrelingua.\nI Kiowa-Apache.\nIl nome di Kiowa-Apache era stato dato ad un piccolo gruppo di apache per il fatto che essi vivevano anticamente, in simbiosi con i Kiowa, formando un clan all'interno di questa nazione, mantenendo tuttavia la loro differenza linguistica.\nOggigiorno si preferisce la definizione di \"apache delle pianure\", anche se si tratta di una lingua in via d'estinzione, infatti al censimento del 1990, solo 18 persone dichiararono di parlarla.\nFonologia.\nConsonanti.\nDi seguito la lista dei fonemi consonantici dell'apache delle pianure, accompagnato dalla loro pronuncia : "}
{"id": "4039904", "revid": "767487", "url": "https://it.wikipedia.org/wiki?curid=4039904", "title": "Ingvar Stadheim", "text": "Biografia.\n\u00c8 il padre di Anders Stadheim.\nCarriera.\nGiocatore.\nClub.\nStadheim gioc\u00f2 per il Sogndal dal 1968 al 1978. Gioc\u00f2 la finale di Coppa di Norvegia 1976 con questa squadra, perdendola per 2-1 contro il Brann.\nAllenatore.\nStadheim divent\u00f2 allenatore del Sogndal nel 1979 e ricopr\u00ec questo incarico fino all'anno seguente. Fu nuovamente tecnico della squadra dal 1983 al 1984. Nel 1986 fu allenatore del Kongsvinger. Fu poi commissario tecnico della dal 1986 al 1988 e della Nazionale maggiore dal 1988 al 1990."}
{"id": "4039905", "revid": "89688", "url": "https://it.wikipedia.org/wiki?curid=4039905", "title": "Kyary", "text": ""}
{"id": "4039909", "revid": "767487", "url": "https://it.wikipedia.org/wiki?curid=4039909", "title": "Doraemon nel paese preistorico", "text": " \u00e8 un film d'animazione del 1980 diretto da Hiroshi Fukutomi.\n\u00c8 il primo film, del genere giapponese d'animazione per bambini (kodomo), tratto dalla serie \"Doraemon\" di Fujiko F. Fujio.\nTrama.\nNobita trova, per caso, un uovo di dinosauro fossilizzato e con l'aiuto degli oggetti di Doraemon, cova l'uovo, iniziando poi ad allevarlo. Dall'uovo nasce un cucciolo di plesiosauro e il piccolo viene battezzato con il nome di \"Piske\". Sapendo che non possono tenere l'animale per sempre, Nobita \u00e8 costretto a ritornare indietro nel tempo, alla preistoria, dove un gruppo di cacciatori del futuro minaccia di mettere in pericolo i dinosauri. Determinato a salvarli dalle grinfie dei cacciatori, Doraemon e la sua banda ritorna nel passato per un'avventura preistorica.\nDistribuzione.\nIl film \u00e8 stato proiettato per la prima volta nelle sale cinematografiche giapponesi il 15 marzo 1980. In Italia, il film \u00e8 stato pubblicato da Yamato Video e trasmesso su Euro TV, Odeon TV, Junior TV.\nNel 2006, il film \u00e8 stato oggetto di un remake intitolato \"\"."}
{"id": "4039911", "revid": "726373", "url": "https://it.wikipedia.org/wiki?curid=4039911", "title": "Cisco Kid (serie televisiva)", "text": "Cisco Kid (\"The Cisco Kid\") \u00e8 una serie televisiva statunitense in 156 episodi trasmessi per la prima volta nel corso di 6 stagioni dal 1950 al 1956.\n\u00c8 una serie del genere western incentrata sulle vicende del personaggio di Cisco Kid (nato nel 1907 nel racconto \"The Caballero's Way\" di O. Henry) e del suo fedele amico Pancho, due \"desperados\" messicani ricercati per reati non specificati ma visti dai poveri e dalla maggioranza della popolazione come dei Robin Hood che aiutano gli oppressi.\nProduzione.\nLa serie fu prodotta da ZIV Television Programs e girata in California. Le musiche furono composte da Albert Glasser.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 5 settembre 1950 al 22 marzo 1956 in syndication. In Italia \u00e8 stata trasmessa con il titolo \"Cisco Kid\".\nAlcune delle uscite internazionali sono state:"}
{"id": "4039912", "revid": "76963", "url": "https://it.wikipedia.org/wiki?curid=4039912", "title": "Razzie Awards 2003", "text": "La 24\u00aa edizione dei Razzie Awards si \u00e8 svolta il 28 febbraio 2004, per premiare i peggiori film dell'anno 2003. Le candidature erano state annunciate alcuni mesi prima, il giorno prima delle candidature ai Premi Oscar 2004. \"Amore estremo - Tough Love\" \u00e8 stato il maggiore vincitore del 2003, con sei premi, incluso il peggior film.\nIl film pi\u00f9 premiato dell'anno \u00e8 stato \"Amore estremo - Tough Love\", mentre i pi\u00f9 nominati sono stati \"Amore estremo - Tough Love\" e \"From Justin to Kelly\", candidati a nove premi, seguito da \"Il gatto... e il cappello matto\" con otto, \"Charlie's Angels - Pi\u00f9 che mai\" con sette e \"Oggi sposi... niente sesso\", \"La figlia del mio capo\" e \"Scemo e pi\u00f9 scemo - Inizi\u00f2 cos\u00ec\" con tre nomination.\nVincitori e candidati.\nVerranno di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi.\nStatistiche vittorie/candidature.\nPremi vinti/candidature:"}
{"id": "4039913", "revid": "21880", "url": "https://it.wikipedia.org/wiki?curid=4039913", "title": "Caracara lutosus", "text": ""}
{"id": "4039917", "revid": "124430827", "url": "https://it.wikipedia.org/wiki?curid=4039917", "title": "Gran Premio del Canada 2012", "text": "Il Gran Premio del Canada 2012 \u00e8 stata la settima prova della stagione 2012 del campionato mondiale di Formula 1. Si \u00e8 disputata domenica 10 giugno 2012 sul circuito di Montr\u00e9al. La gara \u00e8 stata vinta da Lewis Hamilton su McLaren-Mercedes, al suo diciottesimo successo in carriera. Hamilton ha preceduto sul traguardo Romain Grosjean su Lotus-Renault e Sergio P\u00e9rez su Sauber-Ferrari.\nVigilia.\nProteste contro il Gran Premio.\nA seguito delle proteste studentesche contro la tenuta del Gran Premio, gli organizzatori decido di cancellare il \"walkabout\", evento fissato al gioved\u00ec prima del Gran Premio, che consentiva ai tifosi di frequentare liberamente la zona dei box. Le proteste vedono nel Gran Premio un simbolo del capitalismo, mentre la \"Coalition Large de l'Association pour une Solidarit\u00e9 Syndicale \u00c9tudiante\" (CLASSE) ha definito la Formula 1 come un evento sessista, anti-ambientalista, elitista ed economico che andrebbe abolito. Dopo l'attacco al sito della Formula 1 in protesta contro la tenuta del Gran Premio del Bahrain, il gruppo Anonymous ha minacciato analoghe azioni in protesta contro la gara canadese, parte della cosiddetta \"Operation Quebec\", promettendo anche azioni che potessero impedire alla tenuta dell'evento, o la stessa presenza di tifosi in citt\u00e0.\nAspetti tecnici.\nLa Pirelli, fornitore unico degli pneumatici, annuncia per questo gran premio coperture di tipo \"morbido\" e \"super-morbido\".\nLa FIA decide di individuare una sola zona per l'utilizzo del DRS in gara. La zona \u00e8 stabilita a 600 metri dalla \"chicane\" prima della linea d'arrivo, quindi 50 metri in meno rispetto all'edizione 2011. Viene abolita, sempre rispetto all'edizione dell'anno precedente, la seconda zona di attivazione, che era posta sul rettilineo di partenza.\nLa federazione decide anche di rivedere la sua interpretazione in merito alla presenza di fori nel retrotreno della Red Bull RB8. La soluzione adottata sulla vettura austriaca era stata contestata nel Gran Premio di Monte Carlo, senza per\u00f2 che dichiarasse ci\u00f2 illegale. Prima del Gran Premio canadese la federazione ha ribaltato la prima affermazione, stabilendo che il dispositivo non potr\u00e0 pi\u00f9 essere utilizzato. L'impatto di tale divieto viene per\u00f2 minimizzato dai responsabili della Red Bull Racing.\nAspetti sportivi.\nL'ex pilota di Formula 1, il britannico Martin Donnelly, \u00e8 nominato quale commissario aggiunto per il Gran Premio.\nProve.\nResoconto.\nNella prima sessione del venerd\u00ec il miglior tempo \u00e8 segnato da Lewis Hamilton su McLaren-Mercedes. Il britannico ha ottenuto il tempo montando gomme \"soft\", mentre Sebastian Vettel, autore del secondo tempo, ha ottenuto il crono montando le \"super-soft\". Heikki Kovalainen \u00e8 uscito di pista alla curva 8, distruggendo la parte anteriore della sua Caterham, mentre Vettel e Bruno Senna hanno sfiorato l'incidente. Per aver ostacolato il brasiliano, Vettel subisce una nota di biasimo dai commissari di gara.\nHamilton ha ottenuto il tempo migliore anche nella seconda sessione, precedendo in questa circostanza le due Ferrari. In questa sessione il britannico ha utilizzato anche gomme \"super-soft\". Bruno Senna ha impattato contro il \"Muro dei Campioni\", posto poco prima del traguardo. Per l'olio perso dalla vettura i commissari hanno esposto la bandiera rossa che ha interrotto la sessione.\nNella sessione del sabato il migliore \u00e8 Sebastian Vettel. Il pilota tedesco \u00e8 stato pi\u00f9 rapido sia quando tutti montavano gomme \"soft\", sia quando, negli ultimi minuti, i piloti hanno testato le \"super-soft\". C'\u00e8 molto equilibrio tra i tempi con i primi quindici in poco pi\u00f9 di otto decimi. Nico Rosberg e Jean-\u00c9ric Vergne non hanno fatto segnare tempi: il primo per un guasto alla frizione, il secondo per un incidente nel corso del primo tentativo.\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nResoconto.\nIn Q1, visto il grande equilibrio nei tempi, quasi tutti optano subito per le gomme \"super-soft\". In testa si pone Sergio P\u00e9rez, battuto poi da Fernando Alonso. Si conferma la grande vicinanza nelle prestazioni, con quattordici piloti in un secondo. A cinque minuti del termine Vettel completa il suo primo tentativo e conquista il tempo migliore. Paul di Resta e Jenson Button risalgono nelle prime posizioni negli ultimi istanti della sessione. Sono eliminate le due Caterham, le due Marussia, le due HRT e Jean-\u00c9ric Vergne.\nNella seconda parte va in testa prima Nico Rosberg, battuto in seguito da Lewis Hamilton; l'altro pilota della McLaren Jenson Button rovina invece un treno di gomme \"super-soft\". La testa della sessione \u00e8 presa poi da Sebastian Vettel. Le Ferrari, che avevano optato per le \"soft\", sono costrette nella parte finale della sessione a montare l'altra mescola, al fine di essere qualificate per la fase decisiva. Pastor Maldonado rovina il suo ultimo tentativo finendo contro il muro all'ultima \"chicane\". Oltre a lui risultano eliminati Bruno Senna, i due della Sauber, Daniel Ricciardo, Kimi R\u00e4ikk\u00f6nen e Nico H\u00fclkenberg.\nNella fase finale Sebastian Vettel si porta al comando della sessione, davanti a Lewis Hamilton. Nell'ultimo tentativo Vettel abbassa ancora il suo tempo, che non viene battuto da nessun altro pilota. Per il tedesco \u00e8 la \"pole\" numero trentadue nel mondiale.\nRisultati.\nNella sessione di qualifica si \u00e8 avuta questa situazione:\nCon i tempi in grassetto sono visualizzate le migliori prestazioni in Q1, Q2 e Q3.\nGara.\nResoconto.\nAl via tutti i piloti delle prime file optano per gomme \"super-soft\", tranne Jenson Button. Il comando della gara \u00e8 mantenuto da Sebastian Vettel, che conduce su Lewis Hamilton, Fernando Alonso, Mark Webber, Nico Rosberg e Felipe Massa. Rosberg, dopo aver ceduto all'australiano della Red Bull Racing, viene passato nel secondo giro da Massa e al terzo da Paul di Resta.\nAl sesto giro Massa \u00e8 autore di un testacoda che lo fa piombare nelle retrovie. Al quindicesimo giro Vettel, ormai attaccato da Hamilton e Alonso, va al primo cambio gomme. Il giro dopo \u00e8 il turno di Hamilton, mentre Alonso attende il giro 19. Rientrando in pista Alonso riesce a stare davanti ad Hamilton e Vettel. Gli pneumatici della vettura dello spagnolo non sono ancora in temperatura, cos\u00ec che Hamilton ha facile gioco nel passarlo poche curve dopo. Ora la classifica vede al comando Lewis Hamilton, seguito da Fernando Alonso, Sebastian Vettel, Kimi R\u00e4ikk\u00f6nen, Kamui Kobayashi e Sergio P\u00e9rez: questi ultimi tre non hanno ancora cambiato gli pneumatici.\nR\u00e4ikk\u00f6nen effettua il suo pit stop al giro 40: al rientro in pista riesce a precedere, per l'ottava piazza, Nico Rosberg, che aveva, a sua volta, da poco effettuato la sua seconda sosta. Il giro dopo per\u00f2 il tedesco passa il finlandese. Anche P\u00e9rez compie il suo cambio gomme e rientra ottavo, in battaglia con Rosberg e Felipe Massa. Al giro 45 Michael Schumacher sconta un problema col DRS: l'ala mobile si blocca in posizione aperta, e il pilota della Mercedes \u00e8 costretto a ritirarsi.\nAl quarantanovesimo giro Lewis Hamilton effettua la sua seconda sosta. Al comando va cos\u00ec Alonso, sempre seguito da Vettel. Hamilton \u00e8 terzo, seguito da Mark Webber (che si ferma per il suo cambio gomme dopo due giri), Romain Grosjean, Felipe Massa, Nico Rosberg e P\u00e9rez. Il messicano approfitta della lotta tra Rosberg e Massa per passare il tedesco prima, e un giro dopo, anche il brasiliano.\nDavanti intanto Alonso e Vettel non cambiano ancora gli pneumatici, consentendo cos\u00ec ad Hamilton di avvicinarsi. L'inglese della McLaren passa Sebastian Vettel al giro 62 e, due giri dopo, torna in testa passando anche Alonso. Vettel opta per un nuovo cambio gomme, che lo fa retrocedere in quinta posizione, dietro a Romain Grosjean e Sergio P\u00e9rez.\nNegli ultimi giri Hamilton controlla la gara agevolmente, mentre Alonso, in crisi con le gomme, perde tre posizioni, passato da Grosjean, P\u00e9rez e lo stesso Vettel. Lewis Hamilton conquista la vittoria numero 18 nel mondiale; \u00e8 il settimo pilota diverso a vincere nelle prime sette gare del mondiale.\nRisultati.\nI risultati del Gran Premio sono i seguenti:"}
{"id": "4039918", "revid": "123173815", "url": "https://it.wikipedia.org/wiki?curid=4039918", "title": "Gran Premio d'Europa 2012", "text": "Il Gran Premio d'Europa 2012 \u00e8 stata l'ottava prova della stagione 2012 del campionato mondiale di Formula 1. Si \u00e8 disputata domenica 24 giugno 2012 sul circuito urbano di Valencia. La gara \u00e8 stata vinta da Fernando Alonso su Ferrari, al suo ventinovesimo successo in carriera. Alonso ha preceduto sul traguardo Kimi R\u00e4ikk\u00f6nen su Lotus-Renault e Michael Schumacher su Mercedes.\nVigilia.\nSviluppi futuri.\nLa FIA spinge per una maggiore riduzione dei costi per la costruzione delle vetture. In un comunicato indica nel termine del 30 giugno 2012 la data entro la quale le scuderie saranno chiamate a esprimersi in merito alle varie proposte. \u00c8 stata inoltre portata al 30 settembre 2012 la data per l'iscrizione al campionato 2013. Il presidente della federazione, Jean Todt, ha dichiarato di temere che il numero delle scuderie possa ridursi in futuro senza apposite strategie per la riduzione dei costi.\nAspetti tecnici.\nLa Pirelli, fornitore unico degli pneumatici, annuncia per questo gran premio coperture di tipo \"medio\" e \"morbido\".\nCome nel precedente Gran Premio del Canada viene ridotta a una sola la zona ove in gara i piloti possono utilizzare il DRS. La zona \u00e8 stabilita sul rettilineo che segue il ponte sul porto. Viene modificata l'erba sintetica posta all'esterno di taluni tratti della pista. Nelle precedenti edizioni l'erba posizionata si era spesso staccata, provocando dei problemi alle vetture.\nA seguito dell'incendio che colp\u00ec il box della Williams dopo il Gran Premio di Spagna la FIA obbliga tutti i meccanici coinvolti nelle operazioni di svuotamento dei serbatoi a indossare tute ignifughe. Viste le elevate temperature previste per il week-end di Valencia la Sparco fornisce delle sottotute impregnate con essenza di menta, al fine di alleviare il calore.\nLa Mercedes, dopo l'inconveniente sul DRS della vettura di Michael Schumacher patito nel corso del Gran Premio del Canada, decide di modificare il proprio sistema. La Red Bull RB8 presenta un nuovo doppio fondo nella parte posteriore, dopo la bocciatura della precedente versione. Anche la McLaren MP4-27 presenta delle nuove sospensioni posteriori.\nAspetti sportivi.\nEmanuele Pirro era stato indicato quale commissario aggiunto dalla FIA per il Gran Premio. Il pilota italiano aveva gi\u00e0 svolto questa funzione, in questa stagione, nel Gran Premio di Cina e nel Gran Premio del Bahrain. Successivamente il suo posto \u00e8 stato preso da Mika Salo.\nNella prima sessione di prove libere Jules Bianchi prende il posto di Nico H\u00fclkenberg alla Force India, mentre Valtteri Bottas quello di Bruno Senna alla Williams.\nGli organizzatori del Gran Premio riducono del 15% la disponibilit\u00e0 di posti per la gara, nel tentativo di assicurarsi che tutti i settori disponibili siano pieni. \u00c8 stato proposto che, dal 2013, un solo circuito spagnolo ospiti il mondiale di Formula 1; per tale ragione vi sarebbe, almeno fino al 2019, un'alternanza tra il circuito di Valencia e quello di Barcellona.\nProve.\nResoconto.\nNella prima sessione del venerd\u00ec il miglior tempo \u00e8 fatto da Pastor Maldonado, che precede Sebastian Vettel. A causa del vento le temperature sono pi\u00f9 basse di quelle dei giorni precedenti, perci\u00f2 tutti i team preferiscono montare gomme medie. I tempi sono molto serrati, tanto che in un secondo ci sono tredici piloti.\nNella seconda sessione \u00e8 Sebastian Vettel a essere il pi\u00f9 veloce in pista. Il tedesco della Red Bull precede il connazionale Nico H\u00fclkenberg e Kamui Kobayashi. I piloti delle altre scuderie pi\u00f9 competitive si sono concentrati nello studio delle prestazioni sulla lunga distanza. Pedro de la Rosa ha sbattuto alla curva 14, distruggendo la sospensione sinistra della sua HRT, ma senza riportare conseguenze.\nNella sessione del sabato Jenson Button riesce a prevalere sui due piloti della Lotus, Romain Grosjean e Kimi R\u00e4ikk\u00f6nen. Pi\u00f9 indietro Fernando Alonso e Mark Webber, che scontano dei problemi tecnici che non consentono loro di effettuare molti giri.\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nResoconto.\nIl pilota della Marussia Timo Glock non prende parte alle qualifiche per dei dolori intestinali; la scuderia per\u00f2 non lo sostituisce con nessun altro pilota. Sebbene il tedesco fosse stato autorizzato a partire in fondo allo schieramento, non disputa nemmeno la gara per la persistenza dello stato di malessere.\nIn Q1 la Toro Rosso monta subito gomme \"soft\" per cercare di entrare nella seconda fase. I due piloti della Red Bull attendono gli ultimi minuti per fare segnare il loro tempo. Mark Webber entra in pista a soli quattro minuti dal termine, montando gomme \"soft\", ma non riesce a qualificarsi per la fase successiva. Nel finale anche le Force India e le Williams montano le morbide: Pastor Maldonado e Paul di Resta ottengono il primo e secondo posto. Sono eliminati, oltre a Glock, Charles Pic, Mark Webber, Vitalij Petrov, le due HRT e Jean-\u00c9ric Vergne. Passa invece Heikki Kovalainen.\nLa seconda fase \u00e8 molto serrata. Alonso \u00e8 inizialmente il pi\u00f9 rapido, battuto da Paul di Resta. Le Ferrari scivolano in classifica e quando montano le gomme \"soft\" Felipe Massa \u00e8 solo dodicesimo. Sebastian Vettel evita l'eliminazione solo all'ultimo tentativo, cos\u00ec come Romain Grosjean, che fa segnare il miglior tempo. Vengono eliminate le due Ferrari, Michael Schumacher, Bruno Senna, Sergio P\u00e9rez, Heikki Kovalainen e Daniel Ricciardo. Massa, tredicesimo, chiude a soli tre decimi dal miglior tempo di Grosjean.\nNella Q3 Nico Rosberg ottiene inizialmente il tempo pi\u00f9 rapido, prima di essere battuto da Grosjean, poi da Pastor Maldonado. Nell'ultimo tentativo Sebastian Vettel conquista la \"pole\", davanti a Lewis Hamilton e al venezuelano.\nRisultati.\nNella sessione di qualifica si \u00e8 avuta questa situazione:\nCon i tempi in grassetto sono visualizzate le migliori prestazioni in Q1, Q2 e Q3.\nGara.\nResoconto.\nTimo Glock della Marussia d\u00e0 forfait per i dolori intestinali che lo hanno colpito al sabato. Dei piloti nelle prime posizioni solo Michael Schumacher opta per gomme medie. Al via Sebastian Vettel mantiene la testa, seguito da Lewis Hamilton, Romain Grosjean, Kamui Kobayashi, Pastor Maldonado e Kimi R\u00e4ikk\u00f6nen. Nel corso del primo giro le due Ferrari di Fernando Alonso e Felipe Massa risalgono all'ottavo e decimo posto.\nVettel imprime nei primi giri un forte ritmo, tanto da guadagnare quasi un secondo a tornata. Al giro dieci Grosjean passa Hamilton, installandosi al secondo posto. Un giro dopo iniziano i primi cambi gomme per Jenson Button e Sergio P\u00e9rez, mentre Alonso passa Nico H\u00fclkenberg per il settimo posto. Due giri dopo, lo spagnolo passa anche Maldonado, che il giro prima aveva ceduto a Raikkonen. Tra il quattordicesimo e il diciassettesimo giro vanno ai box tutti i piloti di testa. Nella girandola dei cambi gomme Alonso guadagna due posizioni su R\u00e4ikk\u00f6nen e Kobayashi, che la perde anche verso il finlandese.\nLo spagnolo, passando Mark Webber e Michael Schumacher, che non hanno effettuato la loro prima sosta, si pone quinto, dietro a Sebastian Vettel, Romain Grosjean, Lewis Hamilton e Paul di Resta, che, anch'egli, non ha ancora effettuato il pit stop. Al ventesimo giro c'\u00e8 un contatto tra Bruno Senna e Kamui Kobayashi. Entrambi sono costretti a una sosta ai box. Senna viene penalizzato con un drive through. Al giro 22 Alonso passa di Resta e conquista la quarta piazza. Lo scozzese, con le gomme alla frutta, cede rapidamente anche a Raikkonen e Maldonado. Al giro 27 Button apre il secondo giro di soste, seguito subito dopo da Massa che era risalito al settimo posto.\nAl ventottesimo giro un contatto tra Heikki Kovalainen e Jean-\u00c9ric Vergne costringe la direzione di gara a far entrare la \"Safety car\", per consentire la pulizia della pista dai detriti. Vanno subito ai box Grosjean, Hamilton e Alonso. Il pilota della McLaren sconta per\u00f2 un'imprecisione dei suoi meccanici e perde una posizione. Un giro dopo va al cambio gomme anche Vettel, che riparte sempre in prima posizione. Dietro al tedesco, alla ripartenza, ci sono Romain Grosjean, Fernando Alonso, Daniel Ricciardo (che non ha cambiato), Kimi R\u00e4ikk\u00f6nen, Lewis Hamilton, Nico Rosberg e Michael Schumacher.\nCon una ripartenza fulminea Alonso passa Grosjean alla prima curva e sale al secondo posto. Rosberg perde qualche posizione, mentre nelle retrovie Massa si tocca con Kobayashi ed \u00e8 costretto a una nuova sosta. Nel corso del giro Hamilton scavalca Raikkonen. Sempre trentaquattresimo giro Sebastian Vettel \u00e8 costretto al ritiro per un problema all'alternatore: passa cos\u00ec primo Fernando Alonso, seguito da Romain Grosjean e Lewis Hamilton e Kimi R\u00e4ikk\u00f6nen. Dietro a questi risale un ottimo Schumacher che ha effettuato un solo\nstop. Al 41 esimo giro anche il francese della Lotus \u00e8 costretto ad abbandonare la gara per lo stesso problema di Vettel. Ora la classifica vede, dietro al ferrarista, Hamilton, R\u00e4ikk\u00f6nen, Maldonado, H\u00fclkenberg e di Resta, con Schumacher che ha effettuato la sua sosta rientrando undicesimo davanti a Webber che ha una strategia analoga.\nLa classifica resta ferma per diversi giri: dalle retrovie, sono proprio i piloti con le gomme pi\u00f9 fresche ad animare gli ultimi dieci giri. Michael Schumacher e Mark Webber, superando in successione Button, P\u00e9rez e di Resta, al giro 54 si trovano sesto e settimo. Un giro dopo Lewis Hamilton, in crisi di gomme, cede la seconda posizione a Kimi R\u00e4ikk\u00f6nen. Ancora un giro e il britannico viene pressato da Pastor Maldonado: i due vanno a contatto e Hamilton \u00e8 costretto all'abbandono mentre il venezuelano perde l\u2019alettone anteriore e diverse posizioni.\nNegli ultimi giri Schumacher e Webber passano anche H\u00fclkenberg, e chiudono terzo e quarto rispettivamente. Vince Fernando Alonso, per la ventinovesima volta nel mondiale. Lo spagnolo \u00e8 il primo pilota nel 2012 a vincere due gare. Michael Schumacher conquista il suo 155\u00ba ed ultimo podio nel mondiale, il primo dalla vittoria al Gran Premio di Cina 2006. Il \"Kaiser\" \u00e8 anche il primo pilota ultra quarantenne a classificarsi tra i primi tre dopo Nigel Mansell al Gran Premio d'Australia 1994. L'altro pilota della Mercedes, Nico Rosberg, conquista il giro pi\u00f9 veloce: era dal Gran Premio d'Italia 1955, con Stirling Moss, che la scuderia tedesca non conquistava questo traguardo. Fernando Alonso, Kimi R\u00e4ikk\u00f6nen e Michael Schumacher non salivano assieme sul podio dal Gran Premio del Canada 2006.\nRisultati.\nI risultati del Gran Premio sono i seguenti:\nDecisioni della FIA.\nAl termine della gara, i commissari hanno deciso di penalizzare di venti secondi sul tempo totale Pastor Maldonado per il contatto avvenuto con Lewis Hamilton all'ultimo giro. Il venezuelano, decimo al traguardo, scala al dodicesimo posto.\nAnche Kamui Kobayashi e Jean-\u00c9ric Vergne vengono sanzionati rispettivamente di 5 e 10 posizioni sulla griglia di partenza del successivo Gran Premio di Gran Bretagna. Il giapponese con un contatto ha compromesso la gara di Felipe Massa, mentre il francese \u00e8 stato protagonista di un incidente con Heikki Kovalainen. A \"Jev\" \u00e8 stata assegnata anche una multa di 25.000 \u20ac. Michael Schumacher non viene invece penalizzato per aver utilizzato il DRS in regime di bandiere gialle."}
{"id": "4039920", "revid": "15756", "url": "https://it.wikipedia.org/wiki?curid=4039920", "title": "Gran Premio di Gran Bretagna 2012", "text": "Il Gran Premio di Gran Bretagna 2012 \u00e8 stata la nona prova della stagione 2012 del campionato mondiale di Formula 1. Si \u00e8 disputata domenica 8 luglio 2012 sul circuito di Silverstone. La gara \u00e8 stata vinta dall'australiano Mark Webber su Red Bull Racing-Renault, al suo nono e ultimo successo nel mondiale. Webber ha preceduto sul traguardo lo spagnolo Fernando Alonso su Ferrari e il suo compagno di squadra, il tedesco Sebastian Vettel.\nVigilia.\nAspetti tecnici.\nLa Pirelli, fornitore unico degli pneumatici, annuncia per questo Gran Premio coperture di tipo \"duro\" e \"morbido\". Durante le prove del venerd\u00ec l'azienda fa testare un nuovo tipo di mescola dura, con due treni di gomme per ciascuna scuderia.\nLa FIA conferma la zona per l'uso del DRS nel corso del Gran Premio. La zona \u00e8 stabilita lungo l\"'Hangar Straight\" e il punto per la determinazione del distacco fra vetture \u00e8 stabilita alla curva \"Chapel\".\nAspetti sportivi.\nKamui Kobayashi e Jean-\u00c9ric Vergne sono penalizzati rispettivamente di 5 e 10 posizioni sulla griglia di partenza a causa di incidenti avvenuti nel precedente Gran Premio.\nTimo Glock della Marussia, dopo aver saltato il precedente Gran Premio per un problema intestinale, torna alla guida della sua monoposto.\nIl 3 luglio 2012, nel corso di un test aerodinamico all'aeroporto di Duxford, nei pressi di Cambridge, la pilota Mar\u00eda de Villota della Marussia \u00e8 coinvolta in un incidente. La sua vettura sbatte contro un camion del team posto nelle vicinanze della pista. La spagnola \u00e8 portata in gravi condizioni all'ospedale di Addenbrooke con ferite al capo. Viene poi annunciata la perdita dell'uso dell'occhio destro. La Grand Prix Drivers' Association chiede che la dinamica dell'incidente venga chiarita. Molti piloti pongono sul proprio casco una stella arancione, simbolo presente sul casco della de Villota, come omaggio alla pilota spagnola.\nNigel Mansell viene nominato commissario sportivo aggiunto per il Gran Premio da parte della FIA. Mansell aveva gi\u00e0 svolto questa funzione nel 2012 nel Gran Premio di Monaco.\nNella prima sessione di prove del venerd\u00ec lo spagnolo Dani Clos prende il posto di Narain Karthikeyan alla HRT, Valtteri Bottas quello di Bruno Senna alla Williams e Jules Bianchi quello di Nico H\u00fclkenberg alla Force India.\nProve.\nResoconto.\nLa prima giornata di prove libere \u00e8 caratterizzata dalla pioggia che limita il numero di giri effettuati dai piloti. Nella prima sessione il miglior tempo \u00e8 fatto segnare da Romain Grosjean, davanti a Daniel Ricciardo. Alcuni piloti decidono di non effettuare nessun tentativo come Fernando Alonso e i due della Force India. La pioggia ha allagato alcune parti del tracciato tanto che non sono mancati i fuori pista. Questa situazione impedisce alle scuderie di testare la nuova mescola \"hard\" portata dalla Pirelli.\nNella seconda sessione le condizioni della pista sono anche peggiori, tanto che per met\u00e0 tempo nessun pilota tenta di effettuare un tempo. Bruno Senna esce alla \"Chapel\" per l'aquaplaning, rovinando la sospensione sinistra della sua vettura. Il miglior tempo viene segnato da Lewis Hamilton, seguito da Kamui Kobayashi e Michael Schumacher. Alonso tenta anche di utilizzare le gomme intermedie nella parte finale della sessione, ma senza particolare successo. Lo spagnolo \u00e8 protagonista di un'uscita di pista alla \"Stowe\": la vettura impatta contro le protezioni danneggiando il musetto.\nNella sessione del sabato i piloti trovano pista asciutta. Il tempo pi\u00f9 rapido \u00e8 di Fernando Alonso (con gomme \"soft\"), che termina davanti a Jenson Button e Romain Grosjean. I primi dieci piloti sono racchiusi in un secondo di differenza. Nico Rosberg sconta dei problemi idraulici sulla sua vettura, tanto che i meccanici debbono intervenire rapidamente per consentirgli di prendere parte alle qualifiche. La sessione viene sospesa dopo venti minuti per permettere la rimozione della vettura di Charles Pic, anch'egli vittima di un'uscita dal tracciato.\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nResoconto.\nLe qualifiche iniziano con una leggera pioggia che spinge tutti i piloti a utilizzare gomme intermedie; viene inoltre vietato l'uso del DRS. Lewis Hamilton fa segnare inizialmente il miglior tempo: poi la pista tende a migliorare per l'indebolimento delle precipitazioni, tanto che la Sauber decide di montare gomme slick, anche se, successivamente, la scuderia svizzera opta nuovamente per le gomme da bagnato. Viene eliminato nella Q1 Jenson Button penalizzato, nell'ultimo tentativo, da un testacoda di Timo Glock all'ultima curva, che costringe i commissari a esporre le bandiere gialle. Assieme al pilota della McLaren sono esclusi i due della Caterham, i due della HRT e i due della Marussia. Sebastian Vettel \u00e8 l'autore del tempo migliore di sessione.\nLa pioggia si intensifica per la Q2, tanto che tutti i piloti escono e continuano a girare per cercare di fare un tempo valido. Le Ferrari e le Williams utilizzano gomme intermedie, e non da bagnato estremo, ma sono costrette a cambiare subito gli pneumatici. Michael Schumacher \u00e8 autore di diverse escursioni e anche Alonso rischia l'impatto contro un muretto. A 6 minuti e 19 secondi dalla fine della sessione viene esposta la bandiera rossa che interrompe la sessione, per la pioggia troppo forte e per lo stato della pista, che non riesce a drenare l'acqua.\nPrima dell'interruzione il miglior tempo \u00e8 di Sergio P\u00e9rez, davanti a Hamilton e Nico Rosberg. La sessione riprende dopo circa un'ora e mezza di attesa. Lewis Hamilton \u00e8 il migliore, mentre Fernando Alonso conquista l'accesso alla Q3 solo all'ultimo tentativo, pur venendo penalizzato da un'uscita di pista di Romain Grosjean, con seguenti bandiere gialle nell'ultimo settore. Vengono eliminati i due della Toro Rosso, i due della Sauber, Bruno Senna, Nico Rosberg e Paul di Resta.\nNella fase decisiva nuovamente tutti i piloti escono subito dai box per anticipare il possibile ritorno della pioggia forte. Fernando Alonso \u00e8 il migliore dopo il primo tentativo, battuto poi da Mark Webber. Schumacher e Kimi R\u00e4ikk\u00f6nen montano inizialmente le gomme intermedie. Nell'ultimo tentativo Alonso si migliora ancora e conquista la sua ventunesima \"pole\" della carriera nel mondiale di F1, la duecentoseiesima per la Ferrari. Il team italiano non conquistava la partenza al palo dal Gran Premio di Singapore 2010, sempre con Alonso alla guida.\nRisultati.\nNella sessione di qualifica si \u00e8 avuta questa situazione:\nCon i tempi in grassetto sono visualizzate le migliori prestazioni in Q1, Q2 e Q3.\nGara.\nResoconto.\nDurante il giro di schieramento, un guasto al motore della sua Caterham costringe Vitalij Petrov al ritiro prima ancora che la gara abbia inizio.\nDopo la pioggia del venerd\u00ec e del sabato, la gara si svolge sotto il cielo sereno e relativa incertezza sulla tenuta delle due mescole. Tutti i piloti delle prime file optano per le soft, con l\u2019eccezione del poleman Alonso. Con le hard sono anche le due McLaren e Rosberg. Al via Fernando Alonso mantiene il comando, seguito da Mark Webber, Michael Schumacher, Felipe Massa, Sebastian Vettel e Pastor Maldonado, che ha guadagnato una posizione sfruttando il duello tra Vettel e R\u00e4ikk\u00f6nen. A centro gruppo c'\u00e8 un contatto alla prima curva tra Paul di Resta e Romain Grosjean: il britannico subisce una foratura e si ritira, il francese \u00e8 invece costretto a una sosta ai box per la sostituzione dell'ala anteriore. Nei primi giri Alonso e Webber allungano con Schumacher, che sembra fare da tappo. Un attacco di Massa alla Mercedes porta Vettel a pressare il brasiliano che mantiene per\u00f2 la sua posizione. Al quarto giro Kimi R\u00e4ikk\u00f6nen passa Maldonado e Massa mette pressione, a sua volta, a Michael Schumacher, passandolo al giro 11, un giro dopo che Vettel ha anticipato il pit stop montando le hard. Tra il decimo e il quindicesimo giro tutti i migliori della classifica vanno al cambio gomme.\nAl dodicesimo giro, usciti dai box vicini, un contatto tra Sergio P\u00e9rez e Pastor Maldonado costringe il primo al ritiro e il secondo a un pit stop inatteso, che lo fa sprofondare in classifica. Tre giri dopo Vettel passa Jenson Button per il settimo posto. Dopo la prima tornata di cambi gomme \u00e8 in testa Lewis Hamilton, che non ha effettuato il suo pit stop, seguito da Alonso, Mark Webber e Sebastian Vettel, che ora precede Massa. Alonso cerca di passare Hamilton e vi riesce al giro 19. Due giri dopo il britannico effettua il suo primo cambio degli pneumatici, monta le soft e rientra settimo alle spalle di R\u00e4ikk\u00f6nen. Al giro 24 entrambi passano Schumacher, ma la McLaren non ha ritmo con le soft e Hamilton va poi nuovamente ai box per il secondo cambio gomme gi\u00e0 al giro 28. L\u2019inglese rientra dodicesimo davanti a Grosjean, anche lui reduce dalla seconda sosta; si era fermato al secondo giro dopo un contatto con Di Resta nelle fasi iniziali. Mentre la classifica rimane, nelle posizioni di testa, immutata, i due iniziano a risalire a suon di sorpassi, prima che al giro 35 sia lo stesso francese della Lotus a passare Hamilton.\nAl 31\u00ba giro Vettel ha effettuato il suo secondo cambio gomme, imitato poi da tutti gli altri battistrada fino al giro 37. Fernando Alonso, ultimo a fermarsi, mantiene ancora il comando della gara, seguito da Mark Webber a quattro secondi; lo spagnolo deve per\u00f2 ora fare 15 giri con le soft, unico tra i primi a montarle. Seguono in classifica Sebastian Vettel, Felipe Massa e i due della Lotus, Kimi R\u00e4ikk\u00f6nen e Romain Grosjean. Proprio al trentottesimo giro, al momento del pit stop, Kamui Kobayashi arriva lungo sulla sua piazzola per il cambio gomme e travolge dei meccanici, senza per\u00f2 che vi siano conseguenze fisiche.\nNegli ultimi giri Webber si avvicina ad Alonso e riesce a portare il sorpasso al 48\u00ba giro. Nello stesso momento anche Schumacher supera un Hamilton sempre pi\u00f9 in crisi. Vince Mark Webber, per la nona e ultima volta nel mondiale di F1, la trentesima per la Red Bull.\nRisultati.\nI risultati del Gran Premio sono i seguenti:\nDecisioni della FIA.\nAl termine della gara, La FIA ha multato di 10.000 \u20ac Pastor Maldonado per l'incidente provocato ai danni di Sergio P\u00e9rez. Il venezuelano ha subito anche una reprimenda.\nAnche Kamui Kobayashi \u00e8 stato multato di 25.000 \u20ac per aver causato un incidente nel corso del suo secondo pit stop."}
{"id": "4039921", "revid": "767487", "url": "https://it.wikipedia.org/wiki?curid=4039921", "title": "Atilla Birlik", "text": "Carriera.\nDi nazionalit\u00e0 turca ma nato in Germania, Birlik si form\u00f2 nel sodalizio calcistico della sua citt\u00e0 natale, il Ludwigshafener SC prima di venire ingaggiato dal Mannheim, club con cui vinse il girone sud della Fu\u00dfball-Regionalliga 1998-1999.\nNel 1999 si trasferisce in Turchia, per militare nel Be\u015fikta\u015f. L'esperienza nel club di Istanbul dura un anno solo dato che gi\u00e0 l'estate seguente passa all'Antalyaspor.\nCon il club di Antalya milita due anni, esclusa una breve parentesi nell'estate 2001 al , club italiano militante in Serie B, con cui disputa e vince la settima edizione del Trofeo Spagnolo il 9 agosto di quell'anno, battendo i tedeschi del 4-2.\nLasciato l'Antalyaspor nel 2002, Birlik torna a giocare in Germania, al Greuther Furth. Con i bavaresi ottiene il quinto posto della 2. Fu\u00dfball-Bundesliga 2002-2003.\nRitorna l'anno seguente in Turchia, per giocare nel Malatyaspor, dove rimane sino al gennaio 2005, quando \u00e8 ingaggiato dal Gen\u00e7lerbirli\u011fi Spor Kul\u00fcb\u00fc, che lo cede in estate al Diyarbak\u0131rspor.\nAl Diyarbak\u0131rspor rimane sino al gennaio 2006, quando passa al Sivasspor che nell'estate dello stesso anno lo cede al Malatyaspor. Con i \"giallorossi\" resta sino al 2008, dato che viene ingaggiato dal Tokatspor, sodalizio con cui chiude la carriera agonistica.\nRitiratosi ha dato vita ad un'accademia calcistica che porta il suo nome.\nNella sua carriera ha disputato 146 partite e segnato 41 reti in S\u00fcper Lig, la massima divisione calcistica turca."}
{"id": "4039922", "revid": "834", "url": "https://it.wikipedia.org/wiki?curid=4039922", "title": "Xavier Seto", "text": ""}
{"id": "4039926", "revid": "125138568", "url": "https://it.wikipedia.org/wiki?curid=4039926", "title": "Jay Harrington", "text": "Doppiatori italiani.\nNelle versioni in italiano dei suoi film, Jay Harrington \u00e8 stato doppiato da:"}
{"id": "4039927", "revid": "31886", "url": "https://it.wikipedia.org/wiki?curid=4039927", "title": "Conte Spencer", "text": "Conte Spencer \u00e8 un titolo fra i Pari di Gran Bretagna che fu creato il 1\u00ba novembre 1765, insieme al titolo di Visconte Althorp, di Althorp nella Contea di Northamptonshire, per John Spencer, I visconte Spencer, un bisnipote del I duca di Marlborough. Egli fu creato \"Visconte Spencer\", di Althorp nella Contea di Northamptonshire e \"Barone Spencer di Althorp\", di Althorp nella Contea di Northamptonshire, il 3 aprile 1761.\nIl futuro VI conte Spencer fu creato \"Visconte Althorp\", di Great Brington nella Contea di Northamptonshire, il 19 dicembre 1905 fra la Paria del Regno Unito.\nIl titolo di cortesia del figlio maggiore ed erede del Conte Spencer \u00e8 \"Visconte Althorp\".\nLa sede di famiglia \u00e8 ad Althorp nel Northamptonshire. Le propriet\u00e0 di famiglia includono importanti terreni posseduti in altre parti del paese, incluso il villaggio di North Creake nel Norfolk.\nDiana, Principessa di Galles era la minore delle tre figlie femmine dell'VIII conte Spencer. Quindi il figlio di Diana, William, duca di Cambridge, futuro re del Regno Unito, \u00e8 il nipote dell'VIII conte Spencer."}
{"id": "4039930", "revid": "184755", "url": "https://it.wikipedia.org/wiki?curid=4039930", "title": "Doktor Faustus", "text": ""}
{"id": "4039943", "revid": "767487", "url": "https://it.wikipedia.org/wiki?curid=4039943", "title": "L'adultera (film 1976)", "text": "L'adultera (\"\u03a4\u03bf \u03b1\u03b3\u03ba\u03b9\u03c3\u03c4\u03c1\u03b9\") \u00e8 un film del 1976 diretto da Eric Andreou,\nIl film, che ha per protagonisti Barbara Bouchet e G\u00fcnther Stoll, \u00e8 conosciuto anche con il titolo in inglese della versione internazionale The Hook.\nTrama.\nLa bellissima Laura, in combutta con l'amante Nick, progetta di uccidere il ricco marito, Carlo. L'uomo, per\u00f2, sorveglia da tempo la moglie infedele per tramite di alcune microspie e ribalta la situazione a suo favore, convincendo Nick a sparire e facendo s\u00ec che Laura venga sospettata per l'omicidio dell'uomo. Finir\u00e0 in tragedia: Nick verr\u00e0 ucciso da Carlo durante una colluttazione, mentre Laura e Carlo rimarranno imprigionati in un piccolo isolotto andando incontro a morte certa."}
{"id": "4039944", "revid": "2033069", "url": "https://it.wikipedia.org/wiki?curid=4039944", "title": "Con affetto, tuo Sidney", "text": "Con affetto, tuo Sidney (\"Love, Sidney\") \u00e8 una serie televisiva statunitense in 44 episodi trasmessi per la prima volta nel corso di 2 stagioni dal 1981 al 1983.\nLa serie fu preceduta da un film per la televisione pilota, intitolato \"Sidney Shorn a Girl's Best Friend\", trasmesso il 5 ottobre 1981 sulla NBC. \u00c8 una Situation comedy incentrata sulle vicende di Sidney Shorr, uno uomo omosessuale, e sul suo rapporto con una madre single, Laurie Morgan, e con la sua bambina di cinque anni, Patti, con cui va a vivere in un appartamento di New York.\nProduzione.\nLa serie fu prodotta da Warner Bros. Television e girata negli studios della Warner Brothers a Burbank in California. Le musiche furono composte da Billy Goldenberg.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 28 ottobre 1981 al 29 agosto 1983 sulla rete televisiva NBC. In Italia \u00e8 stata trasmessa con il titolo \"Con affetto, tuo Sidney\". \u00c8 stata distribuita anche in Svezia con il titolo \"Alla \u00e4lskar Sidney\" e in Finlandia con il titolo \"Rakastavasti, Sidney\"."}
{"id": "4039945", "revid": "46931", "url": "https://it.wikipedia.org/wiki?curid=4039945", "title": "Love, Sidney", "text": ""}
{"id": "4039947", "revid": "46931", "url": "https://it.wikipedia.org/wiki?curid=4039947", "title": "Con affetto, Sidney", "text": ""}
{"id": "4039949", "revid": "49727343", "url": "https://it.wikipedia.org/wiki?curid=4039949", "title": "NGC 1973", "text": ""}
{"id": "4039954", "revid": "767487", "url": "https://it.wikipedia.org/wiki?curid=4039954", "title": "Expecting Mary", "text": "Expecting Mary \u00e8 un film del 2010 diretto da Dan Gordon, con protagonisti Elliott Gould e Linda Gray.\nTrama.\nMary rimane incinta a soli 16 anni, ma non vuole seguire il consiglio di abortire della madre e parte per la California in cerca del padre con la speranza che l'accetti. Sulla strada incontrer\u00e0 un saggio camionista e tante persone imparando cos\u00ec importanti cose sulla vita e sulla famiglia.\nDistribuzione.\nIl film \u00e8 uscito nella sale Americane il 12 novembre 2010.\nIn Italia \u00e8 uscito direttamente in TV trasmesso dalla Rai."}
{"id": "4039956", "revid": "1543377", "url": "https://it.wikipedia.org/wiki?curid=4039956", "title": "Drosophila hydei", "text": "Drosophila hydei \u00e8 un insetto del genere \"Drosophila\" (Diptera: Drosophilidae). \u00c8 una sottospecie della specie \"Drosophila repleta\".\nHa una lunghezza (3-4 mm) all'incirca doppia rispetto al comune moscerino della frutta \"Drosophila melanogaster\" (2\u00a0mm)."}
{"id": "4039957", "revid": "767487", "url": "https://it.wikipedia.org/wiki?curid=4039957", "title": "Doraemon esplora lo spazio", "text": " \u00e8 un film d'animazione del 1981 diretto da Hideo Nishimaki.\n\u00c8 il secondo film, del genere giapponese per bambini denominato kodomo, tratto dalla serie \"Doraemon\" di Fujiko Fujio.\nTrama.\nNobita ha uno strano sogno su un ragazzo di nome Roppel e il suo compagno Chami, che viaggiano nello spazio. Per uno scherzo del destino, li incontra di persona e scopre che esistono veramente e che sono stati inseguiti nello spazio, causando un malfunzionamento al loro veicolo spaziale e collegandolo con la stanza di Nobita. Partendo per il pianeta di Roppel, Nobita e Doraemon si impegnano per aiutare a liberare il pianeta dai loro oppressori.\nDistribuzione.\nIl film \u00e8 stato proiettato per la prima volta nelle sale cinematografiche giapponesi il 14 marzo 1981. In Italia, il film \u00e8 stato pubblicato da Yamato Video e trasmesso su Junior Tv, Supersix.\nNel 2009, il film \u00e8 stato oggetto di un remake dall'."}
{"id": "4039959", "revid": "729019", "url": "https://it.wikipedia.org/wiki?curid=4039959", "title": "Operazione Magistral", "text": "L'operazione Magistral (in russo \"operacija Magistral\u2032\") venne condotta dall'Armata Rossa in cooperazione con l'esercito della Repubblica Democratica dell'Afghanistan dal novembre 1987 al gennaio 1988, nell'ambito della guerra in Afghanistan (1979-1989), contro le forze mujaheddin che assediavano la guarnigione di Khowst e occupavano la strada per Gardez; l'operazione fu un successo e raggiunse tutti i suoi obiettivi, ma il fine ultimo non era che quello di garantire una via di ritirata per le forze sovietiche stanziate nel sud-est del paese, e non appena queste ripiegarono le posizioni catturate tornarono in mano ai guerriglieri.\nSvolgimento dell'operazione.\nPer l'operazione Magistral, la pi\u00f9 grande operazione di salvaguardia dei convogli della guerra in Afghanistan (1979-1989), l'Armata Rossa sovietica mise in campo, sotto la 40\u00aa Armata, la 108\u00aa Divisione fucilieri motorizzati, la 103\u00aa Divisione aerotrasportata della Guardia, 56\u00aa Brigata d'assalto aereo, il 345\u00ba Reggimento paracadutisti e il 191\u00ba Reggimento autonomo fucilieri motorizzati; l'esercito della Repubblica Democratica dell'Afghanistan (RDA) dispieg\u00f2 l'8\u00aa, 11\u00aa, 12\u00aa, 14\u00aa e 25\u00aa Divisione fanteria, la 15\u00aa Brigata corazzata e un reggimento di commando. Ad ogni divisione e reggimento venne assegnata un'area di competenza dove pacificare le forze dei mujaheddin, mentre l'aviazione venne messa in allerta per rispondere prontamente ad ogni richiesta di intervento avanzata dalle truppe di terra.\nTrascorsero molti giorni dall'inizio dell'operazione (20 novembre 1987) al movimento della prima colonna di mezzi diretti verso la base assediata di Khowst, durante i quali le unit\u00e0 sul campo rinforzarono le proprie posizioni organizzando al contempo eventuali missioni da mettere in pratica ed organizzando ricognizioni. Dove vennero scoperti i mujaheddin, questi vennero sconfitti o costretti alla ritirata grazie ad attacchi a sorpresa o ad attacchi dell'aviazione.\nL'operazione sovietico/afghana termin\u00f2 il 21 gennaio 1988 con un successo: la guarnigione di Khowst fu liberata, i mujaheddin scacciati dalla strada per Gardez e venne stabilita una via di ritirata per le forze sovietiche stanziate nel sud-est del paese. Tuttavia, non appena l'Armata Rossa ripieg\u00f2, le posizioni catturate tornarono in mano ai guerriglieri."}
{"id": "4039961", "revid": "132406", "url": "https://it.wikipedia.org/wiki?curid=4039961", "title": "Anello della purezza", "text": ""}
{"id": "4039962", "revid": "49727458", "url": "https://it.wikipedia.org/wiki?curid=4039962", "title": "NGC 1975", "text": ""}
{"id": "4039963", "revid": "1543377", "url": "https://it.wikipedia.org/wiki?curid=4039963", "title": "Sede titolare di Atene", "text": "Atene (in latino: \"Archidioecesis Atheniensis\") \u00e8 una sede titolare soppressa della Chiesa cattolica.\nStoria.\nIn seguito alla soppressione dell'arcidiocesi di Atene tra XIV e XV secolo, fu eretta la sede titolare, a sua volta soppressa il 23 luglio 1875, quando papa Pio IX restaur\u00f2 l'antica arcidiocesi."}
{"id": "4039970", "revid": "834", "url": "https://it.wikipedia.org/wiki?curid=4039970", "title": "Lumi\u00e8re du Moyen \u00c2ge", "text": ""}
{"id": "4039972", "revid": "834", "url": "https://it.wikipedia.org/wiki?curid=4039972", "title": "La nera di... (romanzo)", "text": ""}
{"id": "4039973", "revid": "834", "url": "https://it.wikipedia.org/wiki?curid=4039973", "title": "Volta\u00efque", "text": ""}
{"id": "4039974", "revid": "834", "url": "https://it.wikipedia.org/wiki?curid=4039974", "title": "L'occidentalisation du monde", "text": ""}
{"id": "4039977", "revid": "21880", "url": "https://it.wikipedia.org/wiki?curid=4039977", "title": "Falco araea", "text": ""}
{"id": "4039978", "revid": "597500", "url": "https://it.wikipedia.org/wiki?curid=4039978", "title": "Mamba nero (singolo)", "text": "Mamba nero \u00e8 un singolo di Sir Oliver Skardy, pubblicato nel 2012.\n\"Mamba nero\".\nNel disco il brano \u00e8 presente in tre versioni diverse. Il titolo preannuncia la violenza del contenuto della canzone, richiamando il serpente dendroaspis polylepis, uno dei pi\u00f9 pericolosi, veloci e velenosi al mondo. Infatti, \"Mamba nero\" si misura con la situazione storica contemporanea, dell'Italia della crisi economica, delle apparenze, degli scandali nati intorno al terremoto dell'Aquila del 2009 (con un riferimento esplicito all'allora capo della Protezione Civile Guido Bertolaso). Il tutto \u00e8 pregno della prepotente ironia di Skardy, tipica gi\u00e0 dei suoi album precedenti \"Grande Bidello\" e \"Piragna\"."}
{"id": "4039979", "revid": "834", "url": "https://it.wikipedia.org/wiki?curid=4039979", "title": "Le Roman exp\u00e9rimental", "text": ""}
{"id": "4039981", "revid": "287204", "url": "https://it.wikipedia.org/wiki?curid=4039981", "title": "Loveless (singolo)", "text": ""}
{"id": "4039982", "revid": "1305772", "url": "https://it.wikipedia.org/wiki?curid=4039982", "title": "Loveless", "text": ""}
{"id": "4039990", "revid": "33751", "url": "https://it.wikipedia.org/wiki?curid=4039990", "title": "Seconda Divisione 2010-2011 (Qatar)", "text": "La 2010\u201311 Qatari 2nd Division \u00e8 stata vinta dall'Al-Jaish Sport Club. Alla competizione hanno preso parte 6 squadre."}
{"id": "4039991", "revid": "1328645", "url": "https://it.wikipedia.org/wiki?curid=4039991", "title": "Razzie Awards 2002", "text": "La 23\u00aa edizione dei Razzie Awards si \u00e8 svolta il 22 marzo 2003 allo Sheraton Hotel di Santa Monica, per premiare i peggiori film dell'anno 2002. Le candidature erano state annunciate alcuni mesi prima, il giorno prima delle candidature ai Premi Oscar 2003. \"Travolti dal destino\" \u00e8 stato il maggiore vincitore del 2002, con cinque premi, incluso il peggior film.\nIl film pi\u00f9 premiato dell'anno \u00e8 stato \"Travolti dal destino\", mentre i pi\u00f9 nominati sono stati \"Crossroads - Le strade della vita\", candidato a otto premi, seguito da \"Travolti dal destino\" e \"\" con sette, \"Pinocchio\" con sei e \"Pluto Nash\" con cinque nomination.\nVincitori e candidati.\nVerranno di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi.\nStatistiche vittorie/candidature.\nPremi vinti/candidature:"}
{"id": "4039993", "revid": "1305772", "url": "https://it.wikipedia.org/wiki?curid=4039993", "title": "Losing You", "text": ""}
{"id": "4039996", "revid": "101322416", "url": "https://it.wikipedia.org/wiki?curid=4039996", "title": "Stasys Gir\u0117nas", "text": "Biografia.\nGir\u0117nas nacque a Vytogala, nel quartiere Raseiniai in Lituania, allora parte dell'Impero Russo. Nel 1910, quando aveva 17 anni, emigr\u00f2 negli Stati Uniti e si stabil\u00ec a Chicago. Da giovane lavor\u00f2 in una tipografia. Nel 1917, con l'entrata degli Stati Uniti nella prima guerra mondiale, si arruol\u00f2 nell'esercito degli Stati Uniti, dove fu addestrato come meccanico. Nel 1919, dopo essere stato congedato con onore, lavor\u00f2 come tassista e allo stesso tempo impar\u00f2 a volare. Acquis\u00ec un aereo nel 1925. Nonostante rimase ferito in un incidente aereo, continu\u00f2 a volare e lavor\u00f2 nel settore dell'aviazione civile. Nel 1931 vinse il primo premio al Chicago Air Festival per il miglior atterraggio di un aereo con il motore spento.\nIl 15 luglio 1933, insieme a Steponas Darius, tent\u00f2 un volo non-stop da New York a Kaunas, Lituania - per un totale di 7186\u00a0km pilotando un velivolo Bellanca CH-300 Pacemaker chiamato \"Lituanica\". Dopo aver attraversato l'Oceano Atlantico in 37 ore e 11 minuti, il loro aereo si schiant\u00f2 il 17 luglio, 00:36 (ora di Berlino) vicino al villaggio di Kuhdamm, nei pressi di Soldin, Germania (ora Pszczelnik, Distretto di My\u015blib\u00f3rz, Polonia). Entrambi gli aviatori rimasero uccisi nello schianto. Avevano coperto una distanza di 6.411 chilometri senza atterrare, a soli 650\u00a0km dalla loro destinazione finale."}
{"id": "4039998", "revid": "1305772", "url": "https://it.wikipedia.org/wiki?curid=4039998", "title": "Male d'amore", "text": ""}
{"id": "4039999", "revid": "116761945", "url": "https://it.wikipedia.org/wiki?curid=4039999", "title": "Madonna del Rosario (Giulio Cesare Procaccini)", "text": "La prima versione della Madonna del Rosario con Bambino, San Francesco, San Domenico e angeli conosciuta anche col nome di Madonna del Rosario \u00e8 un dipinto a olio su tela (268x148cm) di Giulio Cesare Procaccini, databile al 1612 circa e conservato nel Museo del Santuario Arcivescovile della Beata Vergine dei Miracoli di Corbetta. Un'altra versione del quadro, di scuola, \u00e8 conservata al Metropolitan Museum di New York.\nStoria.\nL'opera venne commissionata a Giulio Cesare Procaccini nel 1612 circa da Gaspare Spanzotta, notabile milanese trasferitosi a Corbetta e priore della locale Confraternita del Santo Rosario che subentr\u00f2 al patronato della Cappella di San Francesco nella chiesa inferiore del Santuario arcivescovile della Beata Vergine dei Miracoli (Chiesa di San Nicola) alla famiglia Borri, di antiche origini ma ormai in decadenza in loco.\nLa cappella, gi\u00e0 dedicata a San Francesco, sub\u00ec notevoli modifiche all'epoca degli Spanzotta che ne cambiarono lo stile e ne coprirono il ciclo della piet\u00e0 attualmente visibile con nuovi affreschi ed il grande dipinto commissionato.\nIl dipinto viene citato per la prima volta nel 1642 in un inventario delle opere presenti nel Santuario e nuovamente viene citato nel 1750 in occasione della visita nel santuario dell'arcivescovo di Milano, il cardinale Giuseppe Pozzobonelli il quale ebbe modo di soffermarsi sulla composizione pittorica e di segnalarla come originale del Procaccini.\nIl dipinto \u00e8 rimasto nella posizione originaria sino alla met\u00e0 degli anni '50 quando, durante i lavori di restauro del Santuario che portarono alla cancellazione delle ridipinture settecentesche per fare spazio alle antiche decorazioni rinascimentali della chiesa, il dipinto venne spostato dalla cappella di San Francesco e trasferito nel rettorato della chiesa stessa. Dietro il dipinto, affrescata sulla parete, venne inoltre ritrovata una \"Piet\u00e0 con San Francesco, San Giovanni Battista e l'offerente Francesco Borri\" ancora oggi visibile. \nNel 2011, in occasione dell'inaugurazione del nuovo assetto del Museo del santuario arcivescovile della Beata Vergine dei Miracoli di Corbetta il dipinto del Procaccini \u00e8 stato completamente restaurato e riproposto al pubblico all'interno del museo stesso.\nDel dipinto esiste un disegno in copia presente presso la Pinacoteca Ambrosiana di Milano realizzato dal pittore Giuseppe Vermiglio che lavor\u00f2 inoltre a parte delle decorazioni del santuario corbettese.\nDescrizione e stile.\nIl soggetto del dipinto si rif\u00e0 al tema dell'istituzione del Santo Rosario nel XIII secolo ad opera di San Domenico.\nNel dipinto il Procaccini trasforma il classico e un po' rigido schema della Madonna del Rosario in una vivacissima \"sacra conversazione\" dalla sprezzatura tardomanieristica dei movimenti e dei piani di profondit\u00e0, ma con una sontuosa cromia ormai barocca.\nIl dipinto \u00e8 articolato su due piani fondamentali, uno superiore nel quale si trova la Madonna e il Bambino, la prima con sguardo scostante, il secondo che fissa lo spettatore in gesto amorevole di presentazione della Madre. Nel piano inferiore si trovano, a sinistra, San Francesco nell'atto di ricevere un frutto (una mela nello specifico) simbolo di quanto pu\u00f2 la divina provvidenza, oggetto simbolico della caduta dell'uomo e della sua redenzione promessa da Ges\u00f9 Cristo. A destra si trova invece San Domenico nell'atto di ricevere il rosario dalle mani della Madonna mentre un putto a lui vicino gli porge un modellino dell'antica chiesa di San Nicolao di Corbetta come appariva nel XIII secolo (prima degli ampliamenti cinquecenteschi). Tutto attorno \u00e8 un vortice di angeli musicanti, festanti e adoranti, di cui uno porta un vaso, che \u00e8 simbolo della purezza virginale riferita alla Madonna.\nLa Vergine, epitomo della graziosit\u00e0 femminile, porta in braccio Ges\u00f9 Bambino che appare come l'immagine dell'innocenza. Emergono in maniera prorompente l'uso del tema luce-ombra che evidenzia i personaggi ed i colori sgargianti tra cui spiccano il rosso del manto della Madonna e l'azzurro dei veli degli angeli.\nIn merito alla cornice, l'attribuzione allo stesso Procaccini \u00e8 da dare per certa per molte analogie con le cornici di Santa Maria dei Miracoli a Milano, o con l\"'Angelo e Tobiolo\" oggi nel Museo Civico cremonese."}
{"id": "4040001", "revid": "767487", "url": "https://it.wikipedia.org/wiki?curid=4040001", "title": "Vanna Scotti", "text": "Biografia.\nAppassionata di musica jazz, inizia ad esibirsi nei locali del cremonese, finch\u00e9 viene scoperta dal maestro Gino Mescoli, che nel 1960 le propone un contratto discografico con la Phonocolor, con cui incide i primi dischi ed ha le prime apparizioni televisive.\nPassata alla Style, vince il Festival del Jazz che si tiene a Saint-Vincent nel 1962 con \"Saint Vincent's Blues\" e partecipa a Un disco per l'estate 1964 con \"Quando parto per il mare\".\nNel 1966 passa alla Bentler, pubblicando il primo 45 giri della nuova casa discografica, \"Buonanotte per tutte le notti/Baciar baciar baciare\"; nello stesso anno partecipa al Festival di Zurigo con \"Ma chi credi d'essere?\" e al Cantastampa, ed \u00e8 l'ospite fisso della trasmissione televisiva \"Andiamoci piano\", in onda sul Secondo Canale e condotta da Enrico Simonetti, in cui la Scotti canta in ogni puntata una canzone del passato accompagnata alla chitarra da Franco Cerri.\nL'anno successivo pubblica su etichetta Tecla un EP in Portogallo e partecipa al Festival di Zurigo con \"Ragazzo di ieri\".\nNel 1968 passa alla Parlophon, per cui incide \"L'uomo sulla collina\", cover di \"The Fool on the Hill\" dei Beatles, con testo italiano scritto da Bruno Lauzi.\nAlla fine del decennio abbandona la musica leggera e per qualche anno si dedica al jazz, fino a ritirarsi a vita privata a met\u00e0 degli anni settanta."}
{"id": "4040009", "revid": "671029", "url": "https://it.wikipedia.org/wiki?curid=4040009", "title": "Torneo di pallacanestro maschile NCAA Division I 1994", "text": "Il Torneo di pallacanestro maschile NCAA Division I 1994 si disput\u00f2 dal 17 marzo al 4 aprile 1992. Si tratt\u00f2 della 56\u00aa edizione del torneo.\nVinsero il titolo i Razorbacks dell'Universit\u00e0 dell'Arkansas allenati da Nolan Richardson, al primo successo della loro storia. Corliss Williamson venne eletto Most Outstanding Player.\nSquadre.\nLe squadre partecipanti furono 64, suddivise in quattro Region: East, Midwest, Southeast e West."}
{"id": "4040010", "revid": "400694", "url": "https://it.wikipedia.org/wiki?curid=4040010", "title": "Jeff Richmond", "text": "Biografia.\nJeff Richmond \u00e8 nato a Portage County, nell'Ohio. Ha frequentato la James A. Garfield High School a Garrettsville (Ohio) e si \u00e8 laureato alla Kent State University.\n \u00e8 famoso negli Stati Uniti soprattutto per la sua attivit\u00e0 di compositore: ha lavorato allo show televisivo \"Saturday Night Live\" e le musiche della serie televisiva \"30 Rock\" (creato dalla moglie) sono opera sua.\nVita privata.\nRichmond \u00e8 sposato con Tina Fey, comica, attrice e ex capo-sceneggiatrice del \"Saturday Night Live\". Si incontrarono al Second City di Chicago e si frequentarono per sette anni prima di sposarsi col rito ortodosso il 3 giugno del 2001. La coppia ha due figlie, Alice Zenobia Richmond, nata a New York il 10 settembre 2005 e Penelope Athena Richmond, nata il 10 agosto 2011. La coppia vive in un appartamento a Long Island City, New York."}
{"id": "4040011", "revid": "767487", "url": "https://it.wikipedia.org/wiki?curid=4040011", "title": "Rumor Has It (album Reba McEntire)", "text": "Rumor Has It (1990) \u00e8 il diciassettesimo album della cantante statunitense Reba McEntire. Come altri album di Reba dello stesso periodo, \"Rumor Has It\" riscosse un buon successo; raggiunse infatti la prima posizione nella classifica country di Billboard e vendendo 102.000 copie nella prima settimana. Il brano \"Fancy\", uno dei quattro singoli estratti dall'album (cover del brano di Bobbie Gentry), divenne uno dei cavalli di battaglia di Reba."}
{"id": "4040012", "revid": "726373", "url": "https://it.wikipedia.org/wiki?curid=4040012", "title": "Ciao Debby!", "text": "Ciao Debby! (\"The Debbie Reynolds Show\") \u00e8 una serie televisiva statunitense in 26 episodi trasmessi per la prima volta nel corso di una sola stagione dal 1969 al 1970.\n\u00c8 una sitcom familiare incentrata sulle vicende della casalinga Debbie Thompson, interpretata da Debbie Reynolds, sposata con il giornalista sportivo Jim.\nProduzione.\nLa serie, ideata da Jess Oppenheimer, fu prodotta da Harmon Productions, Raymax Productions e Filmways Television. Le musiche furono composte da Jack Marshall e Tony Romeo. Tra i registi \u00e8 accreditato Ezra Stone.\nDistribuzione.\nLa serie fu trasmessa negli Stati Uniti dal 16 settembre 1969 al 14 aprile 1970 sulla rete televisiva NBC. In Italia \u00e8 stata trasmessa con il titolo \"Ciao Debby!\".\nAlcune delle uscite internazionali sono state:"}
{"id": "4040014", "revid": "46931", "url": "https://it.wikipedia.org/wiki?curid=4040014", "title": "The Debbie Reynolds Show", "text": ""}
{"id": "4040020", "revid": "1993636", "url": "https://it.wikipedia.org/wiki?curid=4040020", "title": "Prima Repubblica ellenica", "text": "La Prima Repubblica ellenica \u00e8 la denominazione coniata per designare il periodo della storia greca protrattosi nel corso della guerra d'indipendenza contro l'Impero Ottomano. Si tratta di un'espressione puramente storiografica in quanto definisce un'epoca precedente alla formale creazione del primo Stato indipendente greco.\nNel 1822, nel pieno della lotta per l'indipendenza, sorge in Grecia la prima Assemblea Nazionale con sede a Epidauro - non riconosciuta dalle potenze europee - che adotta una Costituzione.\nNel 1827 con il trattato di Londra viene creato uno Stato autonomo greco sotto sovranit\u00e0 ottomana, denominato Stato ellenico. Il rifiuto della Sublime Porta di accettare questo compromesso provoca un conflitto con le potenze europee conclusosi con la battaglia di Navarino a seguito della quale la Grecia ottiene la piena indipendenza.\nNasce cos\u00ec lo Stato ellenico con il conte Giovanni Capodistria nel ruolo di Governatore. Capodistria si trov\u00f2 a dover fronteggiare una situazione molto delicata caratterizzata da forti tensioni interne e nel 1831 viene assassinato. Gli succede il fratello Augustinos che dopo appena sei mesi \u00e8 costretto alle dimissioni.\nAl fine di risolvere la questione greca le tre potenze \u201cprotettrici\u201d \u2013 Russia, Francia e Gran Bretagna \u2013 decidono di convocare nel 1832 la Conferenza di Londra che insedia il re di Baviera Ottone di Wittelsbach come sovrano della Grecia."}
{"id": "4040027", "revid": "1543377", "url": "https://it.wikipedia.org/wiki?curid=4040027", "title": "Matthew Albert Hunter", "text": "Nel 1910 invent\u00f2 il processo Hunter, primo metodo che permise di ottenere titanio metallico puro.\nVita.\nHunter nacque nel 1878 ad Auckland, in Nuova Zelanda. Dopo aver frequentato la Auckland Grammar School studi\u00f2 presso la University of Auckland dove ottenne il diploma di \"Master of Science\" nel 1902. Consegu\u00ec poi il titolo di \"Doctor of Science\" all'University College (Londra) e studi\u00f2 in varie altre universit\u00e0 europee.\nSi impieg\u00f2 negli Stati Uniti nei laboratori di ricerca della General Electric e inizi\u00f2 a studiare il titanio. Dopo la recessione del 1908, lasci\u00f2 la General Electric e divenne professore di ingegneria elettrica presso il Rensselaer Polytechnic Institute a Troy (New York). Nel 1910 mise a punto il processo Hunter per ottenere titanio metallico. Hunter pensava che il titanio metallico avrebbe avuto un punto di fusione molto elevato, che lo avrebbe reso utile a sostituire i filamenti di carbonio usati a quel tempo nelle lampadine elettriche. Risult\u00f2 invece che il titanio non aveva un punto di fusione abbastanza elevato per usarlo nelle lampadine, ma Hunter trov\u00f2 altre propriet\u00e0 utili di quel metallo.\nHunter diresse per cinque anni il dipartimento di ingegneria elettrica. Contribu\u00ec a fondare del dipartimento di ingegneria metallurgica e lo diresse dal 1935 al 1947; nel 1943 divent\u00f2 preside della facolt\u00e0.\nMor\u00ec nel 1961 all'et\u00e0 di 82 anni.\nRiconoscimenti.\nIl Rensselaer Polytechnic Institute gli confer\u00ec nel 1949 un dottorato onorario, e nel 1951 istitu\u00ec il premio Matthew Albert Hunter in ingegneria metallurgica, che viene conferito annualmente. Nel 1959 l'America Society for Metals gli confer\u00ec la Medaglia d'oro per onorare una vita dedicata all'insegnamento della metallurgia e dell'ingegneria.\nProcesso Hunter.\nIl processo Hunter fu il primo metodo che permise di ottenere titanio metallico puro. Il titanio, scoperto da William Gregor nel 1791, si rivel\u00f2 molto difficile da isolare. Nel 1887 Lars Fredrik Nilson e Otto Pettersson riuscirono ad ottenerlo puro al 95% riducendo il tetracloruro di titanio con sodio in un cilindro di acciaio inossidabile a tenuta d'aria. Nel 1895 Henri Moissan lo ottenne puro al 98% riducendo diossido di titanio con carbone in una fornace elettrica. Nel 1910 Hunter produsse titanio puro al 99,9% col metodo che divenne noto come processo Hunter.\nIl processo inizia dalla preparazione di una miscela di rutilo (un minerale composto da diossido di titanio, TiO2), cloro e coke. Trattando la miscela ad alta temperatura, il coke serve come fonte di carbonio per fissare l'ossigeno del TiO2, e si ottiene tetracloruro di titanio, TiCl4, e diossido di carbonio, CO2:\nNel secondo passaggio, che costituisce il processo Hunter vero e proprio, il tetracloruro di titanio \u00e8 ridotto con sodio per formare titanio metallico. A differenza di Nilson e Pettersson, Hunter us\u00f2 tetracloruro di titanio molto puro e ottenne titanio puro al 99,9%. La riduzione avveniva in una bomba di acciaio inossidabile a tenuta d'aria, alla temperatura di 700\u2013800\u00a0\u00b0C:\nQuesta reazione \u00e8 pericolosa sia perch\u00e9 utilizza sodio elementare, sia perch\u00e9 avviene in modo esplosivo. Molti degli esperimenti di Hunter furono condotti sul campo di calcio del campus dell'universit\u00e0.\nLa pericolosit\u00e0 del processo Hunter e la sua scarsa efficienza lo rendono inadatto a produrre grandi quantit\u00e0 di titanio. La produzione di titanio rimase una curiosit\u00e0 di laboratorio finch\u00e9 dopo il 1940 non fu introdotto il processo Kroll, molto pi\u00f9 efficiente."}
{"id": "4040030", "revid": "767487", "url": "https://it.wikipedia.org/wiki?curid=4040030", "title": "North Dakota University System", "text": "Il North Dakota University System (NDUS) \u00e8 un gruppo di universit\u00e0 e college pubblici dello stato federato del Dakota del Nord. L'organo decisionale del NDSU \u00e8 il North Dakota State Board of Higher Education. Il NDUS \u00e8 stato fondato nel 1990."}
{"id": "4040032", "revid": "110157", "url": "https://it.wikipedia.org/wiki?curid=4040032", "title": "Campionati canadesi di sci alpino 2010", "text": "I Campionati canadesi di sci alpino 2010 si sono svolti a Nakiska dal 20 al 27 marzo. Il programma ha incluso gare di discesa libera, supergigante, slalom gigante, slalom speciale e supercombinata, tutte sia maschili sia femminili.\nTrattandosi di competizioni valide anche ai fini del punteggio FIS, vi hanno partecipato anche sciatori di altre federazioni, senza che questo consentisse loro di concorrere al titolo nazionale canadese. \nRisultati.\nUomini.\nDiscesa libera.\nData: 22 marzo\nSupergigante.\nData: 23 marzo\nSlalom gigante.\nData: 25 marzo\nSlalom speciale.\nData: 27 marzo\nSupercombinata.\nData: 24 marzo\nDonne.\nDiscesa libera.\nData: 22 marzo\nSupergigante.\nData: 24 marzo\nSlalom gigante.\nData: 26 marzo\nSlalom speciale.\nData: 27 marzo\nSupercombinata.\nData: 23 marzo"}
{"id": "4040033", "revid": "354397", "url": "https://it.wikipedia.org/wiki?curid=4040033", "title": "Processo Hunter", "text": ""}
{"id": "4040043", "revid": "1342115", "url": "https://it.wikipedia.org/wiki?curid=4040043", "title": "Giuseppe Di Prisco", "text": "Carriera.\nCalcio.\nHa giocato per le squadre del Verona, del Padova e del , ricoprendo il ruolo di attaccante.\nPolitica.\nHa ricoperto l'incarico di deputato nella II Legislatura e successivamente di senatore della Repubblica nelle Legislature III, IV, V. Faceva parte del Partito Socialista Italiano, fino al 1964, quando poi ader\u00ec al Partito Socialista Italiano di Unit\u00e0 Proletaria. Termina il proprio incarico parlamentare nel 1972."}
{"id": "4040045", "revid": "287204", "url": "https://it.wikipedia.org/wiki?curid=4040045", "title": "Breath of Life (album)", "text": ""}
{"id": "4040046", "revid": "119050390", "url": "https://it.wikipedia.org/wiki?curid=4040046", "title": "Locomotiva DR E 251", "text": " \n \nLe locomotive E 251 erano una serie di locomotive elettriche progettate della Deutsche Reichsbahn per l'esercizio sulla R\u00fcbelandbahn, elettrificata a corrente alternata monofase a 25 kV. Furono costruite nel 1965 in 15 unit\u00e0.\nNel 1994, con l'incorporazione della DR nella nuova DB, le 251 assunsero il numero di gruppo 171. Destinate dal 2000 al solo traino di convogli merci, furono ritirate dal servizio nel 2004, a causa della cessazione dell'esercizio a trazione elettrica sulla R\u00fcbelandbahn."}
{"id": "4040049", "revid": "119050408", "url": "https://it.wikipedia.org/wiki?curid=4040049", "title": "Locomotiva DR 251", "text": ""}
{"id": "4040050", "revid": "1383731", "url": "https://it.wikipedia.org/wiki?curid=4040050", "title": "MMTS Kwidzyn", "text": "Il MMTS Kwidzyn \u00e8 una squadra di pallamano maschile polacca, con sede a Kwidzyn."}
{"id": "4040053", "revid": "287204", "url": "https://it.wikipedia.org/wiki?curid=4040053", "title": "Breath of Life (singolo)", "text": ""}
{"id": "4040055", "revid": "119050401", "url": "https://it.wikipedia.org/wiki?curid=4040055", "title": "Locomotiva DB 171", "text": ""}
{"id": "4040059", "revid": "767487", "url": "https://it.wikipedia.org/wiki?curid=4040059", "title": "Don Pacifico", "text": "Biografia.\nNasce a Gibilterra nel 1784, dove il nonno David Pacifico di Jehoshua, si era trasferito dall'Italia nel 1726 a 19 anni , da una famiglia ebraica d'origine sefardita spagnola trasferitasi in Italia all'indomani del decreto di espulsione degli ebrei dalla Spagna nel 1492.\nMentre esercitava il suo ruolo di console del Portogallo ad Atene, la sua casa fu devastata da un pogrom antisemita durante la Pasqua ortodossa del 1847 . Pacifico si rivolse alle autorit\u00e0 greche per ottenere il risarcimento dei danni ma quando divenne chiaro che la polizia greca non aveva intenzione di procedere contro i responsabili chiese aiuto al governo della Gran Bretagna, Paese di cui (essendo nato a Gibilterra) aveva la cittadinanza.\nIl Ministro degli Esteri britannico Lord Palmerston, decise di organizzare una spedizione militare contro la Grecia e invi\u00f2 la flotta per bloccare il Pireo, il porto di Atene. Dopo otto settimane di blocco il governo greco decise di pagare quanto dovuto a Don Pacifico:120,000 dracme e \u00a3 500"}
{"id": "4040070", "revid": "438678", "url": "https://it.wikipedia.org/wiki?curid=4040070", "title": "Code Blue", "text": " \u00e8 un dorama giapponese suddiviso in 2 stagioni pi\u00f9 un film special, trasmesso da Fuji TV tra il 2008 e il 2010.\nLa storia \u00e8 incentrata sulla vita del personale medico che lavora nel reparto d'emergenza (da qui il titolo della serie) dell'ospedale. Il sistema d'emergenza basato sull'invio nei luoghi degli incidenti d'un elicottero con personale medico a bordo \u00e8 stato legalizzato in Giappone a partire dal giugno del 2007.\nNell'inverno 2017 \u00e8 stata annunciata la messa in onda per l'estate 2017 di una terza stagione con lo stesso cast delle prime due. La prima puntata della terza serie \u00e8 andata in onda il 17 luglio 2017.\nTrama.\nPrima serie.\nQuattro giovani, due ragazzi e due ragazze, appena usciti dall'universit\u00e0 dove si sono laureati coi massimi voti, decidono di fare pratica nel reparto d'emergenza e pronto soccorso dell'ospedale dove sono stati inviati: hanno fatto questa scelta ognuno per motivi differenti e non necessariamente riconducibili alla loro professione.\nAmbizione comune per tutti loro \u00e8 riuscire a salire il prima possibile sull'elicottero (Doctor Heli) che porta di volta in volta nei luoghi degli incidenti pi\u00f9 gravi i medici assegnati al compito di portar i primi soccorsi.\nSi confronteranno con situazioni difficili, dovranno rifare i conti con le loro ambizioni iniziali, come pure imparare ad accettare e comprendere la fragilit\u00e0 essenziale insita nella vita umana; attraverso molteplici eventi cresceranno mentalmente e umanamente.\nKosaku, il pi\u00f9 serio ed abile del gruppo, sembra per\u00f2 essere un po' troppo insensibile e distaccato nei confronti della sofferenza altrui; dovr\u00e0 riconciliarsi coi suoi sentimenti repressi nei confronti della famiglia d'origine attraverso la malattia della nonna, l'unica parente con cui ha sempre convissuto e che l'ha cresciuto amorevolmente, fino a vederlo diventar un dottore.\nMegumi \u00e8 una ragazza che conosce alla perfezione le varie teorie mediche sulle malattie, ma che forse \u00e8 un po' carente per quanto riguarda la pratica effettiva; anche lei crescer e maturer\u00e0 grazie alle esperienze fatte in corsia e sala operatoria (ed anche ai consigli che le dar\u00e0 Kosaku). Ha un rapporto complicato col padre ex primario d'ospedale ora occupato in vari cicli di conferenze in giro per il paese; ma il male \u00e8 sempre in agguato e, si sa, non risparmia neanche i medici.\nMihoko, una giovane che cerca di competere con Kosaku per dimostrar l'eccellenza delle proprie capacit\u00e0 al personale medico rappresentato dai propri superiori; ma, anche se non lo lascia vedere, pure lei ha delle paure nascoste che faticheranno ad uscir ed essere espulse.\nKazuo, il ragazzo pi\u00f9 imbranato e meno capace dei quattro, per\u00f2 sicuramente col cuore pi\u00f9 grande: non sar\u00e0 all'altezza delle capacit\u00e0 chirurgiche di Kosaku, ma si far\u00e0 apprezzare dai pazienti per il suo intuito che non proviene da mero sapere intellettuale bens\u00ec dal sentimento e dalla profonda partecipazione che dimostra avere col male altrui.\nDi supporto a questi quattro protagonisti gli girano attorno anche altri personaggi. Haruka, capo infermiera e fin dall'inizio collaboratrice dei novelli medici; ama un ragazzo che purtroppo \u00e8 affetto da una malattia degenerativa incurabile e che non sa darsi pace per non essere stato capace di farla felice. Lei lo seguir\u00e0 con pazienza e dedizione sino allo scoccar del suo ultimo respiro; dopo questa gran sofferenza provata un poco alla volta riconoscer\u00e0 la bont\u00e0 d'animo e sincerit\u00e0 di Kazuo, il quale a sua volta cercher\u00e0 di stargli vicino quanto pi\u00f9 possibile fino a che lei ne senta il bisogno.\nLoro capo ed istruttore nella prima stagione \u00e8 il serio e temibile dottor Kuroda, il quale sembra non aver una gran fiducia iniziale nelle capacit\u00e0 di questi giovani novellini piovuti in prima linea direttamente dalle asettiche aule universitarie: saranno capaci di sporcarsi le mani col sangue ed effettuar un'operazione chirurgica senza che la mano che impugna il bisturi tremi? Li metter\u00e0 alla prova e, facendo uscire in ognuno le sue proprie personali capacit\u00e0, chiss\u00e0, forse dovr\u00e0 alla fine ricredersi. A seguito d'un incidente per \"colpa\" di Megumi Kosaku gli dovr\u00e0 amputar il braccio destro.\nHisashi \u00e8 il pilota del Doctor Heli, porter\u00e0 conforto e coraggio ai vari personaggi nei loro momenti peggiori. Tutti sono sottoposti alle direttive del fondatore e capo dell'Unit\u00e0 d'Emergenza, il professor Yoshiaki.\nSpecial.\nL'episodio speciale, andato in onda tra la fine della prima e l'inizio della seconda stagione, si occupa d'un episodio specifico, ovvero un tremendo incidente ferroviario: i quattro si troveranno ad affrontar gravi incombenze, per la prima volta senza l'aiuto ed il supporto del dottor Kuroda, dimessosi a seguito dell'amputazione che ha dovuto subire al braccio destro.\nSeconda stagione.\nLa seconda stagione, a differenza della prima che s'incentrava di pi\u00f9 su episodi riguardanti i pazienti e le malattie con cui i quattro si dovevano destreggiare, si occupa maggiormente dell'aspetto personale ed intimo dei protagonisti e dell'apparente inconciliabilit\u00e0 tra professionalit\u00e0 esteriore e \"ragioni del cuore\".\nDovranno anche prendere decisioni difficili che andranno a gravare non solo sulla loro carriera, ma anche e soprattutto sulla loro vita personale: Kosaku comincia ad avere dubbi su quelli che sono effettivamente i propri doveri nei confronti della famiglia e fatica a concentrarsi sul lavoro; Megumi non pu\u00f2 dimenticare il passato (per colpa sua \u00e8 avvenuto l'incidente a seguito del quale Kuroda ha perduto la mano con cui operava); Mihoko si trova a passar improvvisamente dall'altra parte quando subir\u00e0 un'operazione al cuore; infine Kazuo, sempre dibattuto tra dovere distaccato e compartecipazione umana ai dolori altrui.\nGiunger\u00e0 un nuovo capo reparto, Keisuke, il cui compito \u00e8 la valutazione obiettiva dei giovani medici, cosa questa che decider\u00e0 il loro destino: ma anche ha delle sofferenze nascoste nei recessi pi\u00f9 profondi della sua anima e che non riesce ad eliminare."}
{"id": "4040071", "revid": "15756", "url": "https://it.wikipedia.org/wiki?curid=4040071", "title": "University of North Dakota", "text": "La University of North Dakota (UND) \u00e8 un'universit\u00e0 pubblica con sede a Grand Forks, Dakota del Nord. L'universit\u00e0 fu istituita nel 1883 dall'Assemblea del Territorio del Dakota, sei anni prima che fosse istituito lo stato federato del Dakota del Nord. La UND \u00e8 l'universit\u00e0 pi\u00f9 grande e antica dello Stato federato e conta pi\u00f9 di 14\u00a0000 iscritti. Sin dalla sua fondazione la UND ha forti fondamenta nelle arti liberali. La UND offre una variet\u00e0 di programmi professionali e di specializzazione, comprese le uniche scuole di diritto e di medicina dello Stato. La UND \u00e8 nota per la sua Facolt\u00e0 di Scienze Aerospaziali che addestra piloti d'aerei provenienti da tutto il mondo. La UND \u00e8 inoltre sovvenzionata dal programma spaziale degli Stati Uniti.\nCirca la met\u00e0 del corpo studentesco proviene dal Dakota del Nord. La UND ha un forte impatto economico sull'economia dello Stato ed \u00e8 il pi\u00f9 importante datore di lavoro della regione. La UND \u00e8 specializzata in scienze aerospaziali, della salute, della nutrizione, dell'energia e della protezione ambientale, e nella ricerca ingegneristica. Il campus della UND ospita diversi istituti di ricerca tra cui il Centro di Ricerca sull'Energia e l'Ambiente (EERC), la Scuola di Medicina e di Scienze della Salute e il Centro di Ricerca in Nutrizione Umana del Dipartimento dell'Agricoltura degli Stati Uniti d'America (USDA). Il team maschile di hockey ha vinto otto campionati nazionali e gioca nella Ralph Engelstad Arena. Le squadre sportive competono nella Division I.\nStoria.\nFondazione.\nLa UND \u00e8 stata fondata nel 1883, sei anni prima che il Dakota del Nord diventasse uno Stato federale. George H. Walsh, nativo di Grand Forks, propose un disegno di legge alla legislatura territoriale del Territorio del Dakota che prevedeva l'istituzione della nuova universit\u00e0 nella sua citt\u00e0 natale. Le prime lezioni si tennero l'8 settembre 1884. Il primo edificio della UND, l'Old Main, ospitava le aule, gli uffici, un dormitorio e una biblioteca. Agli inizi il terreno di propriet\u00e0 della UND consisteva di pochi acri circondati da fattorie e campi. All'epoca il campus era situato a circa due miglia a ovest del centro di Grand Forks. Per raggiungere l'universit\u00e0 gli studenti che vivevano fuori dal campus dovevano prendere il treno o una carrozza-autobus, soprannominato il \"Black Maria\".\nXX secolo.\nCon l'avvento del nuovo secolo furono costruiti altri edifici nel campus e l'universit\u00e0 venne collegata al centro della crescente citt\u00e0 di Grand Forks con un servizio tramviario. Tuttavia la vita accademica sub\u00ec diverse interruzioni di rilievo. Nel 1918 la UND fu l'istituzione pi\u00f9 colpita nel paese dall'epidemia di influenza che nel solo Dakota del Nord provoc\u00f2 la morte di 1400 persone. Nello stesso anno le lezioni furono sospese per permettere al campus di diventare una base militare per i militari della Prima Guerra Mondiale. Durante la Grande Depressione la UND forn\u00ec alloggio gratuito agli studenti disposti a fare lavori manuali nel campus. Il \"\"Camp Depression\", come venne chiamato, consisteva di vagoni ferroviari di servizio che ospitavano otto studenti di sesso maschile ciascuno. Gli studenti del \"Camp Depression\"\" non ricevevano pasti regolari e dovevano spesso accontentarsi degli avanzi, tuttavia un certo numero di cittadini di Grand Forks apr\u00ec la porta della propria casa per sfamare questi giovani.\nDopo la Seconda Guerra Mondiale il numero di iscrizioni crebbe rapidamente raggiungendo i 3000 iscritti e venne costruito un gran numero di nuovi alloggi e di edifici accademici. Negli anni cinquanta nacque la tradizione dei Fighting Sioux. Negli anni sessanta e settanta si verificarono molte proteste studentesche; la pi\u00f9 grande ebbe luogo nel maggio 1970, quando pi\u00f9 di 1500 studenti si riunirono per protestare contro la sparatoria della Kent State. Nel 1975 le iscrizioni raggiunsero il record di 8500 studenti. Negli anni settanta fu istituita la Scuola di Scienze Aerospaziali D. John Odegard. Gli anni ottanta e novanta furono un periodo di crescita per la UND, tuttavia, nel 1977, la devastante esondazione del Red River sommerse diversi edifici del campus e costrinse la sospensione delle lezioni per la restante parte dell'anno accademico.\nXXI secolo.\nL'inizio del XXI secolo \u00e8 stato caratterizzato dall'apertura di due nuovi complessi sportivi: la Ralph Engelstad Arena, utilizzata per le partite di hockey, e l'Alerus Center, utilizzato per il football americano, aperto nel 2001. Negli ultimi anni milioni di dollari sono stati investiti nella progettazione, costruzione e ristrutturazione del paesaggio del campus. Al fine di implementare e migliorare l'offerta di strutture studentesche nel campus, la UND ha di recente costruito un centro benessere, un parcheggio e un innovativo complesso residenziale. I problemi che la UND deve affrontare oggi includono lo spostamento di tutto il suo dipartimento sportivo nella Division I, le proteste riguardanti il soprannome Fighting Sioux, la diminuzione del numero di potenziali studenti e la ricerca di nuovi contributi e finanziamenti esterni.\nIstituzione.\nOrganizzazione.\nLa University of North Dakota ha dieci divisioni accademiche:\nComplessivamente la UND offre 89 corsi di laurea di primo grado, 63 corsi di laurea complementari, 57 master, 23 dottorati, due programmi professionali (medicina e diritto), e un corso di diploma di specializzazione in leadership educativa. La UND dispone anche di un programma interdisciplinare che permette agli studenti di ottenere una laurea in qualsiasi corso di studi. L'universit\u00e0 offre anche lezioni e corsi di laurea on-line aperti agli studenti in tutta la nazione e nel mondo. La UND \u00e8 una delle sole 47 universit\u00e0 pubbliche degli Stati Uniti con una scuola di legge e di medicina entrambe accreditate. Quasi tutti i professori detengono una laurea del pi\u00f9 alto livello nel loro campo di studi."}
{"id": "4040072", "revid": "228587", "url": "https://it.wikipedia.org/wiki?curid=4040072", "title": "China Beach", "text": "China Beach \u00e8 una serie televisiva statunitense in 61 episodi trasmessi per la prima volta nel corso di 4 stagioni dal 1988 al 1991.\nAgli episodi regolari va aggiunto un episodio pilota, intitolato \"China Beach\", della durata di 95 minuti trasmesso il 26 aprile 1988 sulla ABC. Il primo episodio regolare, intitolato \"Home\", fu trasmesso il giorno dopo.\n\u00c8 una serie drammatica ambientata durante la guerra del Vietnam e incentrata sulle vicende del personale statunitense, militare e non, le cui vicende ruotano intorno all'ospedale di evacuazione di \u0110\u00e0 N\u1eb5ng, nella zona costiera denominata \"China Beach\". La serie rappresenta la guerra da una prospettiva unica, quella delle donne, militari e civili, che erano presenti sul campo durante il conflitto. Il cast dei personaggi comprende medici, infermieri, ufficiali e soldati delle forze statunitensi, volontari della Croce Rossa e personale civile (statunitense, francese e vietnamita).\nProduzione.\nLa serie, ideata da William Broyles Jr. e John Sacret Young, fu prodotta da Sacret e Warner Bros. Television e girata negli studios della Warner Brothers a Burbank in California e alle Hawaii. Le musiche furono composte da Paul Chihara.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 26 aprile 1988 (pilot) e dal 27 aprile 1988 (1\u00ba episodio) al 22 luglio 1991 sulla rete televisiva ABC. In Italia \u00e8 stata trasmessa su Italia 1 con il titolo \"China Beach\".\nAlcune delle uscite internazionali sono state:"}
{"id": "4040073", "revid": "1305772", "url": "https://it.wikipedia.org/wiki?curid=4040073", "title": "Else", "text": ""}
{"id": "4040075", "revid": "7969", "url": "https://it.wikipedia.org/wiki?curid=4040075", "title": "John Ibeh", "text": ""}
{"id": "4040077", "revid": "47767", "url": "https://it.wikipedia.org/wiki?curid=4040077", "title": "Elso", "text": ""}
{"id": "4040079", "revid": "1543377", "url": "https://it.wikipedia.org/wiki?curid=4040079", "title": "Kendall Reyes", "text": "Carriera professionistica.\nSan Diego Chargers.\nIl 27 aprile 2012, Reyes fu scelto nel corso del secondo giro (49\u00ba assoluto) del Draft NFL 2012 dai San Diego Chargers. Nella sua stagione da rookie disput\u00f2 tutte le 16 partite, 4 delle quali come titolare, mettendo a segno 28 tackle, 5,5 sack e un passaggio deviato.\nVittorie e premi.\nNessuno"}
{"id": "4040081", "revid": "196390", "url": "https://it.wikipedia.org/wiki?curid=4040081", "title": "La Congregazione Italiana a Praga", "text": ""}
{"id": "4040085", "revid": "458786", "url": "https://it.wikipedia.org/wiki?curid=4040085", "title": "\u00d3scar Pareja", "text": "Caratteristiche tecniche.\nGiocatore.\nGiocava come centrocampista centrale.\nCarriera.\nGiocatore.\nClub.\nPareja debutt\u00f2 in massima serie colombiana nella stagione 1987 con la maglia dell'Independiente Medell\u00edn. Con il club super\u00f2 le 260 presenze in prima divisione, ottenendo un secondo posto nel campionato 1993. Partecip\u00f2, con l'Independiente, alla Coppa Libertadores 1994. Nel 1995 fu ceduto al Deportivo Cali, con la cui maglia Pareja vinse il titolo nazionale nella stagione 1995-1996. Nel 1998 si trasfer\u00ec negli Stati Uniti d'America, venendo inizialmente assegnato al New England Revolution. Nel corso della stagione 1998 pass\u00f2 al Dallas Burn: vi rimase per 8 stagioni, venendo nominato miglior giocatore del club nel 2001 e 2002; fu anche incluso nell'MLS Best XI del campionato 2002. Nel 2005 si ritir\u00f2 dal calcio giocato.\nNazionale.\nPareja conta 8 presenze in Nazionale colombiana, ottenute tra il 1991 e il 1996; fu convocato per la Copa Am\u00e9rica 1991, e debutt\u00f2 nella competizione il 7 luglio contro l' a Valpara\u00edso: fu il suo unico incontro in quella Copa Am\u00e9rica. Gioc\u00f2 poi da titolare in tutte le 3 gare del girone finale contro , e .\nAllenatore.\nDopo aver ricoperto il ruolo di vice allenatore del Dallas dal 2005 al 2011, nel gennaio 2012 Pareja \u00e8 stato nominato allenatore del Colorado Rapids."}
{"id": "4040088", "revid": "124851650", "url": "https://it.wikipedia.org/wiki?curid=4040088", "title": "La Sentinella del Canavese", "text": "La Sentinella del Canavese \u00e8 un periodico italiano fondato nel 1893 dal tipografo-editore Oreste Garda, la cui tipografia nel 1912 viene insignita della medaglia d'argento \"per meriti industriali\" dal Ministro dell'Agricoltura, Industria e Commercio.\nSi occupa dell'informazione locale di Ivrea, del Canavese e della Bassa Valle d'Aosta.\nGiornale liberale, prese posizione contro l'invasione di Tripoli.\nLa Sentinella del Canavese \u00e8 edito da GEDI Gruppo Editoriale, esce in edizione cartacea nelle edicole ed \u00e8 presente anche con un'edizione on-line, la sede si trova ad Ivrea.\nLa Sentinella del Canavese ha fatto uscire alcuni numeri monografici, tra i quali lo speciale \"L'uomo che visse il futuro\" dedicato a Adriano Olivetti: essendo Ivrea il punto di riferimento della Sentinella, infatti, l'ascesa dell'Olivetti e la trasformazione della piccola cittadina di provincia in capitale dell'informatica italiana diede al giornale locale una visibilit\u00e0 e uno slancio di maggior respiro rispetto ad altri giornali locali, trattando non solo della vita politico amministrativa del Canavese ma anche di una realt\u00e0 economica di livello europeo."}
{"id": "4040090", "revid": "767487", "url": "https://it.wikipedia.org/wiki?curid=4040090", "title": "Madama Butterfly 3D", "text": "Madama Butterfly 3D (\"Madam Butterfly\") \u00e8 un film del 2012 diretto da Julian Napier. Il film \u00e8 la messa in scena dell'opera \"Madama Butterfly\" di Puccini ad opera della Royal Opera House di Londra. Il film \u00e8 stato proiettato nelle sale cinematografiche italiane il 17 maggio 2012."}
{"id": "4040091", "revid": "287204", "url": "https://it.wikipedia.org/wiki?curid=4040091", "title": "Oscar Pareja", "text": ""}
{"id": "4040093", "revid": "580197", "url": "https://it.wikipedia.org/wiki?curid=4040093", "title": "EHF Cup 2009-2010 (pallamano maschile)", "text": "La EHF Cup 2009-2010 \u00e8 stata la 29\u00aa edizione del torneo, la diciassettesima dopo aver cambiato nome e formula.\nLa formula del torneo prevedeva dei turni di qualificazione disputati mediante la formula dell'eliminazione diretta con incontri di andata e ritorno."}
{"id": "4040095", "revid": "326822", "url": "https://it.wikipedia.org/wiki?curid=4040095", "title": "Crayon Shin-chan - Arashi o Yobu! Ora to Uch\u016b no Princess", "text": ""}
{"id": "4040096", "revid": "1573940", "url": "https://it.wikipedia.org/wiki?curid=4040096", "title": "Poecilia obscura", "text": "Poecilia obscura \u00e8 un piccolo pesce d'acqua dolce appartenente alla famiglia Poeciliidae.\nClassificazione.\nQuesta specie \u00e8 di recente descrizione (2009), solamente dopo analisi genetiche che hanno stabilito la sua effettiva differenza da altre piccole \"Poecilia\". Un metodo meno sicuro ma pi\u00f9 facile per riconoscerli consiste nell'osservare il gonopodio del maschio al microscopio o in fotografia macro: l'organo copulatore infatti \u00e8 retto da 11-13 raggi anzich\u00e9 i 14-18 di \"Poecilia reticulata\" e \"Poecilia wingei\".\nDistribuzione e habitat.\nGli unici ritrovamenti per ora sono da attestarsi nelle acque dolci del fiume Oropuche, nell'isola di Trinidad, nel Mar dei Caraibi.\nDescrizione.\nSono pesci minuti, simili per conformazione a \"Poecilia wingei\": la testa \u00e8 piccola, il corpo minuto, leggermente compresso ai fianchi. Le pinne corte e tondeggianti. La livrea vede un colore di fondo color sabbia chiaro, quasi trasparente; ogni scaglia \u00e8 sottilmente orlata di bruno. Sul fondo compaiono quindi linee e macchie arancioni, brune, azzurre, violette, tutte dai riflessi metallici. Sono presenti solitamente due/tre ocelli neri orlati di giallo, lungo i fianchi e sulla coda, che \u00e8 gialla, a met\u00e0. La femmina presenta una livrea pi\u00f9 pallida, sempre color sabbia con scaglie orlate di bruno, con uno/tre ocelli neri.\nCome gi\u00e0 accennato, le dimensioni sono davvero minute: entrambi i sessi si attestano su 1,5\u00a0cm.\nRiproduzione.\nSono pesci ovovivipari: le femmine partoriscono avannotti sviluppati e autonomi.\nAcquariofilia.\nSono pesci estremamente rari da reperire in acquario, in Europa sono conosciuti soltanto da appassionati."}
{"id": "4040097", "revid": "2184671", "url": "https://it.wikipedia.org/wiki?curid=4040097", "title": "Seconda Repubblica ellenica", "text": "La Seconda Repubblica ellenica \u00e8 la denominazione coniata per designare il periodo della storia greca protrattosi dal 1924 (allorch\u00e9 fu abolita la monarchia costituzionale guidata dal casato di Gl\u00fccksburg) al 1935, quando un colpo di Stato militare restaur\u00f2 la monarchia.\nLa Seconda Repubblica fu proclamata il 24 marzo 1924 subito dopo la sconfitta della Grecia nella guerra greco-turca per il controllo di Smirne e dell'Asia Minore, territorio che il trattato di S\u00e8vres aveva assegnato al governo di Atene.\nUmiliati dalla sconfitta contro la Turchia, un gruppo di ufficiali greci \u2013 guidati da Nikolaos Plastiras e Stylianos Gonatas - organizz\u00f2 un golpe militare contro il governo di Petros Pr\u014dtopapadak\u012bs, accusato di inettitudine, costringendo re Costantino XII ad abdicare in favore di Giorgio II. I presunti responsabili della disfatta vennero condannati a morte durante il cosiddetto Processo dei Sei.\nA seguito del fallito colpo di Stato realista dell'ottobre del 1923, il comitato rivoluzionario greco \"chiese\" a Giorgio II di abbandonare la Grecia mentre l'Assemblea Nazionale avrebbe revisionato la questione del governo per il futuro. Egli dovette cedere a questa imposizione, ma si rifiut\u00f2 di abdicare, lasciando il paese il 19 dicembre 1923 e recandosi in esilio nella nazione nativa della moglie, la Romania. Quando venne proclamata la repubblica il 25 marzo 1924, egli venne deposto ufficialmente, privato della nazionalit\u00e0 greca e delle sue propriet\u00e0 private che vennero confiscate dal governo.\nDurante la Seconda Repubblica la situazione politica ed economica rimase molto instabile sia a causa dei contrasti tra repubblicani e filo-monarchici, sia a causa di gravi problemi economici causati anche dalla necessit\u00e0 di sostenere i quasi 1,5 milioni di profughi greci fuggiti dalla Turchia. La crisi del 1929 si abbatt\u00e9 dunque sul fragile equilibrio del Paese.\nIl 10 ottobre 1935 il generale Georgios Kondylis rovesci\u00f2 il governo guidato da Panag\u012bs Tsaldar\u012bs, abol\u00ec la repubblica e si auto-proclam\u00f2 reggente.\nIl 3 novembre un referendum, caratterizzato da brogli elettorali e violenze, conferm\u00f2 il ritorno della monarchia e il re Giorgio II fu riportato sul trono."}
{"id": "4040100", "revid": "339392", "url": "https://it.wikipedia.org/wiki?curid=4040100", "title": "Tiffany-Stahl Productions", "text": ""}
{"id": "4040102", "revid": "436907", "url": "https://it.wikipedia.org/wiki?curid=4040102", "title": "Hot Modern Rock Tracks", "text": ""}
{"id": "4040105", "revid": "110157", "url": "https://it.wikipedia.org/wiki?curid=4040105", "title": "OFC Champions League 2012-2013", "text": "La OFC Champions League 2012-2013 (chiamata anche \"2013 O-League\") \u00e8 stata la dodicesima edizione della massima competizione calcistica per squadre di club dell'Oceania. L'Auckland City ha vinto il trofeo, qualificandosi per la Coppa del mondo per club FIFA 2013.\nFase preliminare.\nLe quattro squadre si sono affrontate in un girone all'italiana: la vincente si \u00e8 qualificata per il turno di play-off.\nTurno di play-off.\nLa vincente si \u00e8 qualificata per la fase a gironi."}
{"id": "4040107", "revid": "1048993", "url": "https://it.wikipedia.org/wiki?curid=4040107", "title": "Mim\u00ec Maggio", "text": "Biografia.\nDebutta all'et\u00e0 di 20 anni, al .\nArtista passionale, ricco di fascino e di buone qualit\u00e0 canore, \u00e8 stato l'interprete preferito dei pi\u00f9 importanti autori e dei migliori impresari del Caff\u00e8-Concerto d'inizio '900.\nDopo alcune esibizioni al Teatro Rossini, la sua attivit\u00e0 lavorativa diventa pi\u00f9 intensa, e di conseguenza anche la sua fama.\nNel 1910 fa parte del trio Maggio-Coruzzolo-Ciamarella e nel 1916 mette su una Formazione, dove tra l'altro, milita un giovanissimo Tot\u00f2.\nIntanto si sposa con Antonietta Gravante, una cabarettista di successo, proveniente da una ricca famiglia.\nLa coppia avr\u00e0 16 figli, di cui 7 seguiranno le orme paterne:\nMim\u00ec Maggio mor\u00ec a Roma, all'et\u00e0 di 64 anni."}
{"id": "4040118", "revid": "767487", "url": "https://it.wikipedia.org/wiki?curid=4040118", "title": "Jos\u00e9 Vel\u00e1squez Col\u00f3n", "text": ""}
{"id": "4040120", "revid": "110157", "url": "https://it.wikipedia.org/wiki?curid=4040120", "title": "Razzie Awards 2001", "text": "La 22\u00aa edizione dei Razzie Awards si \u00e8 svolta il 23 marzo 2002, per premiare i peggiori film dell'anno 2001. Le candidature erano state annunciate alcuni mesi prima, il giorno prima delle candidature ai Premi Oscar 2002. \"Freddy Got Fingered\" \u00e8 stato il maggiore vincitore del 2001, con cinque premi, incluso il peggior film.\nIl film pi\u00f9 premiato dell'anno \u00e8 stato \"Freddy Got Fingered\", mentre i pi\u00f9 nominati sono stati \"Freddy Got Fingered\", candidato a otto premi, seguito da \"Driven\" con sette, \"Glitter\" e \"Pearl Harbor\" con sei e \"La rapina\" con cinque nomination.\nVincitori e candidati.\nVerranno di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi.\nStatistiche vittorie/candidature.\nPremi vinti/candidature:"}
{"id": "4040127", "revid": "1573940", "url": "https://it.wikipedia.org/wiki?curid=4040127", "title": "Homo gautengensis", "text": "Homo gautengensis ) \u00e8 una specie di ominide proposta dall'antropologo e biologo Darren Curnoe nel 2010, sulla base di fossili del Sudafrica in precedenza attribuiti a \"Homo habilis\", a \"Homo ergaster\" o in alcuni casi ad \"Australopithecus\". Secondo Curnoe sarebbe la pi\u00f9 antica specie appartenente al genere \"Homo\".\nIn seguito a una approfondita analisi dell'orecchio interno, eseguita tramite tomografia computerizzata da Spoor, Wood e Zonneveld nel 1994, \u00e8 stato scoperto che aveva una andatura meno adattata al bipedismo di Australopithecus Afarensis, pertanto molto simile al fossile OH 62. Questo dato ha reso l'identificazione dei reperti come Homo Ergaster e Homo Erectus non pi\u00f9 attuale.\nScoperta ed analisi.\nLe analisi del maggio 2010 di un teschio parziale rinvenuto decenni prima a Sterkfontein, vicino a Johannesburg (Gauteng, Sudafrica) hanno permesso di identificare una nuova specie, definita \"Homo gautengensis\" dall'antropologo Darren Curnoe della UNSW. I fossili pi\u00f9 antichi appartenevano al genere \"Homo\", ma nessuno di loro era mai stato classificato in qualche specie.\nI primi resti di questa specie furono scoperti nel 1977, ma furono quasi completamente ignorati. Furono catalogati come \"StW 53\", ed etichettati come anomali.\nGeocronologia.\nL'identificazione dell'\"Homo gautengensis\" si basava su teschi parziali, numerose mandibole, denti ed altre ossa trovate in momenti diversi nelle grotte che compongono la Culla dell'umanit\u00e0. I campioni pi\u00f9 antichi sono quelli provenienti da Swartkrans Member 1, datati tra 1,9 e 1,8 milioni di anni fa.. Il campione StW 53 proveniente da Sterkfontein ha tra gli 1,8 e gli 1,5 milioni di anni. Un campione proveniente dalla grotta Gondolin risale a circa 1,8 milioni di anni fa. Altri campioni di Sterkfontein Member 5 risalgono a 1,4/1,1 milioni di anni fa, ed i campioni pi\u00f9 recenti di Swartkrans Member 3 sono di 1,0/0,6 milioni di anni fa..\nDescrizione.\nSecondo Curnoe l'\"Homo gautengensis\" aveva grandi denti adatti per la masticazione di vegetali. Aveva \"grandi denti\" ed un \"piccolo cervello\", ed era \"probabilmente uno specialista ecologico, consumando pi\u00f9 vegetali rispetto all'\"Homo erectus\", all'\"Homo sapiens\", e probabilmente anche rispetto all'\"Homo habilis\"\". Sembra che producesse ed utilizzasse arnesi in pietra e che fosse in grado di accendere fuochi, come sarebbe dimostrato dall'esistenza di ossa animali bruciate nei pressi dei resti di \"Homo gautengensis\".\nCurnoe crede che l'\"Homo gautengensis\" fosse alto poco pi\u00f9 di un metro, e che pesasse circa 50 chilogrammi. Secondo Curnoe camminava su due piedi quando si trovava a terra, \"ma probabilmente passava molto tempo sugli alberi, forse per mangiare, dormire e fuggire dai predatori\". Questa tesi oggi \u00e8 insostenibile, in quanto la conformazione dell'orecchio interno punta verso una andatura di tipo pi\u00f9 quadrupede che bipede.\nSecondo i ricercatori non sarebbe stato in grado di parlare. A causa della sua anatomia e dell'epoca geologica, gli studiosi pensano che fosse un parente stretto dell'\"Homo sapiens\", ma non necessariamente un antenato diretto.\nImplicazioni.\nAll'inizio del 2010 fu annunciata la scoperta di una nuova specie primate fossile denominata \"Australopithecus sediba\". Secondo Curnoe l'\"Australopithecus sediba\" sembra \"molto pi\u00f9 primitivo dell'\"Homo gautengensis\", e visse nello stesso periodo e nello stesso luogo\", per cui \"l'\"Homo gautengensis\" rende ancora pi\u00f9 improbabile il fatto che l'\"Australopithecus sediba\" fosse un antenato dell'uomo moderno\".\nUno dei motivi per l'aumento improvviso delle scoperte di nuove specie di \"Homo\" \u00e8 il miglioramento dei metodi di analisi, spesso basati su scoperte precedenti, lo studio del DNA, ed una migliore comprensione di dove si potrebbero trovare i resti umani.\nCurnoe ipotizza invece che sia l'\"Australopithecus garhi\", trovato in Etiopia e datato a 2,5 milioni di anni fa, il pi\u00f9 probabile antenato non \"Homo\" dell'uomo moderno.\nOssa ancora pi\u00f9 antiche di quelle dell'\"Homo gautengensis\" aspettano di essere studiate e classificate. Secondo Colin Groves, professore della School of Archaeology and Anthropology della Universit\u00e0 Nazionale Australiana di Canberra, \"sono esistite una serie di diverse, e forse con vita breve, specie di proto-umani sia in Africa orientale che meridionale nel periodo che va da 2 ad 1 milione di anni fa\"."}
{"id": "4040128", "revid": "767487", "url": "https://it.wikipedia.org/wiki?curid=4040128", "title": "Doraemon nel paese delle meraviglie", "text": " \u00e8 un film del 1982 diretto da Hideo Nishimaki. \u00c8 il terzo film d'animazione tratto dalla serie \"Doraemon\" di Fujiko F. Fujio.\nTrama.\nNobita trova un cane randagio e lo porta a casa. Poco dopo, per\u00f2, scopre che il cane in realt\u00e0 non solo \u00e8 in grado di parlare e muoversi su due zampe ma \u00e8 anche un principe nella sua patria, un mondo nelle profondit\u00e0 dell'Africa \"Smokers Forest\" (dove sono tutti i cani si sono evoluti al pari degli esseri umani e hanno il loro impero segreto). Cos\u00ec, insieme al principe, Nobita e i suoi amici fanno un magnifico viaggio nella terra del giovane principe, ma quando arrivano le cose sono cambiate. Infatti il crudele consigliere del Re ha preso il potere alla morte di quest'ultimo e accusato il piccolo principe del delitto. Nobita, Doraemon e i loro amici, sprovvisti di quasi tutti i ciuski dovranno cavarsela contro l'esercito dei cani usando solo il loro ingegno.\nDistribuzione.\nIl film \u00e8 stato proiettato per la prima volta nelle sale cinematografiche giapponesi il 13 marzo 1982. In Italia, il film \u00e8 stato pubblicato da Yamato Video e trasmesso su Euro TV, Junior Tv.\nNelle sale cinematografiche, il 7 maggio 2015, \u00e8 stato inoltre distribuito un remake intitolato \".\""}
{"id": "4040130", "revid": "4239", "url": "https://it.wikipedia.org/wiki?curid=4040130", "title": "Lingue totonacan", "text": "Le lingue totonacan (o totonache o totonache-tepehuas) sono una famiglia di lingue native americane parlate in Messico, negli stati di Hidalgo, Puebla e Veracruz.\nDistribuzione geografica.\nNello stato di Hidalgo le lingue sono attestate nei comuni di Huehuetla e Pisaflores; nello stato di Puebla lungo l'alto corso del fiume Nexaca, nel villaggio di Tecpatl\u00e1n e nel comune di Xicotepec; nello stato di Veracruz nei comuni di Coahuitl\u00e1n, Coyutla, Filomeno Mata, Papantla, Tlachichilco e Yecuatla.\nSecondo i dati del censimento del 2010 effettuato dall'Instituto Nacional de Estad\u00edstica y Geograf\u00eda (INEGI), in Messico i locutori di tononaco sono 250.252, a cui si aggiungono 8.968 persone che parlano tepehua, per un totale di 259.200.\nClassificazione.\nLe lingue totonacan sono sempre state considerate come non geneticamente collegate ad altre famiglie linguistiche amerinde. \nRecenti studi hanno suggerito un possibile legame con le lingue mixe\u2013zoque, con le quali formerebbero la famiglia delle lingue totozoquean (Brown e al. 2011), tuttavia quest'ipotesi non ha ancora ricevuto conferme definitive.\nLa famiglia \u00e8 divisa in due rami principali: il totonaco ed il tepehua. All'interno di ognuna delle ramificazioni esiste una certa variet\u00e0 di parlate, tradizionalmente qualificate come dialetti, che per\u00f2 spesso non sono mutuamente comprensibili. Secondo alcuni studiosi, occorre quindi parlare di diverse lingue.\nSecondo MacKay e Trechsel (2008) la classificazione interna del totonaco \u00e8 la seguente:\nSecondo \"Ethnologue\" la classificazione \u00e8 la seguente:\n[tra parentesi quadre il codice ISO 639-3]"}
{"id": "4040132", "revid": "287204", "url": "https://it.wikipedia.org/wiki?curid=4040132", "title": "Bakaye Traore", "text": ""}
{"id": "4040138", "revid": "767487", "url": "https://it.wikipedia.org/wiki?curid=4040138", "title": "Hendry C\u00f3rdoba", "text": ""}
{"id": "4040140", "revid": "666668", "url": "https://it.wikipedia.org/wiki?curid=4040140", "title": "D\u00ecdac", "text": ""}
{"id": "4040141", "revid": "339392", "url": "https://it.wikipedia.org/wiki?curid=4040141", "title": "Henry C\u00f3rdova", "text": ""}
{"id": "4040143", "revid": "339392", "url": "https://it.wikipedia.org/wiki?curid=4040143", "title": "Hendry C\u00f3rdova", "text": ""}
{"id": "4040146", "revid": "641838", "url": "https://it.wikipedia.org/wiki?curid=4040146", "title": "D\u00eddac Vil\u00e0 Rossell\u00f3", "text": ""}
{"id": "4040147", "revid": "287204", "url": "https://it.wikipedia.org/wiki?curid=4040147", "title": "D\u00ecdac Vil\u00e0", "text": ""}
{"id": "4040148", "revid": "641838", "url": "https://it.wikipedia.org/wiki?curid=4040148", "title": "D\u00ecdac Vil\u00e0 Rossell\u00f3", "text": ""}
{"id": "4040161", "revid": "767487", "url": "https://it.wikipedia.org/wiki?curid=4040161", "title": "Kervin Johnson", "text": ""}
{"id": "4040163", "revid": "1543377", "url": "https://it.wikipedia.org/wiki?curid=4040163", "title": "Talkartoons", "text": "Talkartoons \u00e8 una serie di 42 cortometraggi animati prodotti dai Fleischer Studios e distribuiti dalla Paramount Pictures tra il 1929 e il 1932, i personaggi principali della serie sono Betty Boop, Bimbo e Koko il Clown."}
{"id": "4040165", "revid": "110157", "url": "https://it.wikipedia.org/wiki?curid=4040165", "title": "Campionati tedeschi di sci alpino 2010", "text": "I Campionati tedeschi di sci alpino 2010 si sono svolti a Sankt Moritz (in Svizzera) e a Todtnau/Feldberg dal 19 al 27 marzo. Il programma ha incluso gare di discesa libera, supergigante, slalom gigante, slalom speciale e supercombinata, tutte sia maschili sia femminili.\nTrattandosi di competizioni valide anche ai fini del punteggio FIS, vi hanno partecipato anche sciatori di altre federazioni, senza che questo consentisse loro di concorrere al titolo nazionale tedesco.\nRisultati.\nUomini.\nDiscesa libera.\nData: 23 marzo\nLocalit\u00e0: Sankt Moritz\nSupergigante.\nData: 24 marzo\nLocalit\u00e0: Sankt Moritz\nSlalom gigante.\nData: 19 marzo\nLocalit\u00e0: Todtnau/Feldberg\nSlalom speciale.\nData: 20 marzo\nLocalit\u00e0: Todtnau/Feldberg\nSupercombinata.\nData: 24 marzo\nLocalit\u00e0: Sankt Moritz\nDonne.\nDiscesa libera.\nData: 23 marzo\nLocalit\u00e0: Sankt Moritz\nSupergigante.\nData: 24 marzo\nLocalit\u00e0: Sankt Moritz\nSlalom gigante.\nData: 21 marzo\nLocalit\u00e0: Todtnau/Feldberg\nSlalom speciale.\nData: 20 marzo\nLocalit\u00e0: Todtnau/Feldberg\nSupercombinata.\nData: 24 marzo\nLocalit\u00e0: Sankt Moritz"}
{"id": "4040168", "revid": "64860", "url": "https://it.wikipedia.org/wiki?curid=4040168", "title": "Vincenzo D'Errico", "text": ""}
{"id": "4040171", "revid": "287204", "url": "https://it.wikipedia.org/wiki?curid=4040171", "title": "Gino De Sanctis", "text": "Biografia.\nFiglio di Brizio De Sanctis e di Isabella Prati. Giornalista e scrittore per il teatro, il cinema e per varie testate giornalistiche. Si occup\u00f2 sia di cronaca che di costume, soggettista e sceneggiatore \u00e8 autore di numerosi copioni cinematografici soprattutto nel periodo tra il 1949 e il 1967.\nNato a Lecce nel 1912, con la famiglia si trasferisce a Roma nel 1926, si iscrive all'Universit\u00e0 e si laurea in Giusisprudenza (1937) e in Scienze Politiche (1940). Partecipa alla Guerra d'Etiopia dove inizia a redigere racconti e cronache pubblicate nelle pagine della Gazzetta del Mezzogiorno e successivamente nel Messaggero di Roma.\nAncora impegnato durante la Seconda Guerra Mondiale nei fronti di Albania e Grecia, entra a far parte di un gruppo partigiano al Nord Italia nel 1944. Nel dopoguerra torna al Messaggero ed inizia la sua collaborazione di soggettista e sceneggiatore con varie case di produzione cinematografica.\nCome scrittore ha vinto, con \"Il minimo d'ombra\", il Premio Selezione Campiello\nFilmografia.\nCinema.\n(*) come Gino De Santis"}
{"id": "4040178", "revid": "287204", "url": "https://it.wikipedia.org/wiki?curid=4040178", "title": "Moganite", "text": ""}
{"id": "4040183", "revid": "599013", "url": "https://it.wikipedia.org/wiki?curid=4040183", "title": "Hfr", "text": ""}
{"id": "4040190", "revid": "671029", "url": "https://it.wikipedia.org/wiki?curid=4040190", "title": "Nikolaos Stratos", "text": "Eletto per la prima volta in Parlamento nel 1902 viene nominato Ministro dell'interno durante il governo Mavromichalis.\nNel 1921 diventa presidente del Parlamento e \u2013 dopo la disastrosa sconfitta della Grecia nella guerra greco-turca del 1922 \u2013 viene chiamato dal re Costantino I a sostituire D\u012bm\u012btrios Gounar\u012bs alla guida del governo.\nPochi giorni dopo Stratos prefer\u00ec lasciare l'incarico di formare un governo a Petros Pr\u014dtopapadak\u012bs.\nPoche settimane dopo, un colpo di Stato militare rovescia il governo di Protopapadakis accusandolo di inettitudine. Stratos, assieme ad altri cinque membri del governo tra cui Protopapadakis e ad un generale, viene accusato di alto tradimento e il 15 novembre 1922 a seguito del cosiddetto Processo dei Sei viene condannato a morte.\nFu membro della Massoneria."}
{"id": "4040192", "revid": "767487", "url": "https://it.wikipedia.org/wiki?curid=4040192", "title": "Allan Lal\u00edn", "text": ""}
{"id": "4040194", "revid": "2194936", "url": "https://it.wikipedia.org/wiki?curid=4040194", "title": "Federico Pizzarotti", "text": "Biografia.\nDiplomatosi all'Istituto professionale per l'industria e l'artigianato Primo Levi di Parma con indirizzo elettronico, ha lavorato per molti anni come consulente per banche e istituti finanziari. Al momento dell'elezione a sindaco, lavorava come project manager al Credito Emiliano di Reggio Emilia nell'ambito dell'ICT. \u00c8 sposato dal 2003.\nAttivit\u00e0 politica.\nAlle elezioni regionali del 2010 si candid\u00f2 alla carica di consigliere regionale dell'Emilia-Romagna, ma non venne eletto.\nSindaco di Parma.\nNel marzo 2012 si candida per il Movimento 5 Stelle alla carica di sindaco di Parma per le elezioni amministrative del 6 e 7 maggio 2012, successive alle dimissioni del sindaco di centrodestra Pietro Vignali e al commissariamento della citt\u00e0.\nAl primo turno ottiene il 19,47% e accede al ballottaggio contro il candidato del centrosinistra Vincenzo Bernazzoli, presidente della provincia di Parma, forte del 39,20% dei consensi. Il 21 maggio Pizzarotti vince il ballottaggio con il 60,22% dei consensi e diviene pertanto sindaco di Parma. Si tratta del primo sindaco di un capoluogo di provincia appartenente al Movimento 5 Stelle.\nNel novembre 2015 Pizzarotti \u00e8 nominato dall'ANCI presidente della Commissione Politiche ambientali, Territorio, Protezione Civile, Energia e Rifiuti.\nDopo l'uscita dal Movimento 5 Stelle, Pizzarotti, con 18 dei 19 consiglieri eletti e fuoriusciti insieme dal Movimento, fonda il gruppo consiliare \"Effetto Parma\".\nIl 21 gennaio 2017 Pizzarotti annuncia la corsa per il suo secondo mandato da sindaco di Parma con una lista indipendente chiamata anch'essa \"Effetto Parma\". Ottenuto l'accesso al ballottaggio, il 25 giugno viene rieletto battendo con il 57,87% dei voti l'esponente del centrosinistra Paolo Scarpa.\nFuoriuscita dal Movimento 5 Stelle.\nNel febbraio 2016, nel suo ruolo di sindaco, \u00e8 fra gli indagati per abuso d'ufficio in un'inchiesta sulle nomine al Teatro Regio. La notizia a maggio viene pubblicata dalla stampa. Il 13, per non aver reso nota l'apertura dell'inchiesta e per il suo rifiuto d'inviare via email al mittente \"staff di Grillo\", poich\u00e9 a suo dire anonimo, le documentazioni legali, il blog del leader annuncia la sospensione del sindaco dal Movimento 5 Stelle, con possibilit\u00e0 di replica entro 10 giorni. Il 23 maggio il sindaco, contestando la sospensione, invia le proprie controdeduzioni e rimane in attesa di risposta.\nIl 16 settembre 2016, a seguito dell'archiviazione delle accuse a suo carico, chiede di essere reintegrato all'interno del Movimento; non ricevendo risposta e con il nuovo regolamento, modificato durante la sospensione, il 3 ottobre annuncia il proprio abbandono del Movimento 5 Stelle.\nIl movimento \"Italia in Comune\".\nNel 2018 fonda il movimento politico \"Italia in comune\", autodichiaratosi il \"Partito dei Sindaci\", che si presenta alle elezioni regionali del 2019 in Abruzzo, Sardegna e Piemonte. Nelle elezioni abruzzesi il movimento Abruzzo in Comune, schierato a supporto del candidato di centro-sinistra Giovanni Legnini, ottiene il 3,89% dei consensi ed elegge un consigliere. Nelle elezioni sarde la lista Sardegna in Comune, composta da Italia in Comune Sardegna, Possibile, Futura e Radicales Sardos e schierata a supporto del candidato di centro-sinistra Massimo Zedda, ottiene il 2,5% dei consensi ed elegge un consigliere.\nNel 2019 il movimento si allea inizialmente con la Federazione dei Verdi in vista delle elezioni di maggio per il Parlamento europeo, salvo poi ripensarci e puntare su +Europa. Alle elezioni europee del 26 maggio \u00e8 candidato nella Circoscrizione Nord Est per +Europa: si piazza secondo con preferenze, ma non viene eletto in quanto la lista non supera la soglia minima d'accesso."}
{"id": "4040195", "revid": "767487", "url": "https://it.wikipedia.org/wiki?curid=4040195", "title": "Interstellar Experience", "text": "Interstellar Experience \u00e8 il secondo album studio della band thrash metal tedesca Assassin pubblicato nel 1988.\nSubito dopo \"The Upcoming Terror\" il quintetto della Germania, si prepar\u00f2 a registrare l'album, forse il pi\u00f9 conosciuto, che si mostra ancora pi\u00f9 duro e cattivo del lavoro precedente. Con chitarre pi\u00f9 distorte e una voce ancora pi\u00f9 urlata e senz'altro riconoscibile. Il disco presenta dei movimenti molto veloci, infatti alcuni brani durano meno di un minuto, nonostante la velocit\u00e0 presenta buona tecnica e una vena melodica ben distinta, che pu\u00f2 far ricordare al gruppo statunitense Anthrax.\nPer la band questo sembrava essere il disco decisivo, quello che gli avrebbe portati al successo ma l'accoglienza fredda da parte del pubblico non glielo permise anche perch\u00e9 successivamente, il gruppo, si sciolse a causa del furto della strumentazione.\nIl quintetto torn\u00f2 sulla scena thrash negli anni 2000."}
{"id": "4040197", "revid": "287204", "url": "https://it.wikipedia.org/wiki?curid=4040197", "title": "Allan Lalin", "text": ""}
{"id": "4040208", "revid": "2171064", "url": "https://it.wikipedia.org/wiki?curid=4040208", "title": "Supercoppa italiana 2012", "text": "La Supercoppa italiana 2012 \u00e8 stata la 25\u00aa edizione della competizione disputata l'11 agosto 2012 allo stadio nazionale di Pechino. La sfida \u00e8 stata disputata tra la , vincitrice della Serie A 2011-2012, e il , detentore della Coppa Italia 2011-2012.\nIl trofeo \u00e8 stato conquistato dalla Juventus, vincente per 4-2 ai supplementari dopo che i tempi regolamentari si erano conclusi sul punteggio di 2-2.\nTale partita \u00e8 stata la prima in assoluto, nella storia del calcio italiano, a registrare la presenza di due arbitri di porta, a seguito dell'approvazione dell'esperimento da parte dell'IFAB nel luglio del 2012.\nAvvenimenti.\nSeppur meteorologicamente minata da una fitta pioggia, la sfida risulta agonisticamente molto intensa. La Juventus, guidata \"ad interim\" dal collaboratore tecnico Massimo Carrera (per via delle squalifiche inflitte all'allenatore Conte e il suo vice Alessio), schiera un neoacquisto per reparto, L\u00facio in difesa a sostituire l'indisponibile Chiellini (infortunatosi con l' nella finale di Euro 2012), Asamoah a centrocampo e Giovinco in attacco, mentre nel Napoli di Walter Mazzarri l'unica novit\u00e0 dell\"undici\" titolare \u00e8 rappresentata dal nuovo acquisto Behrami in mezzo al campo.\nDopo una fase di studio nei primi 20', i piemontesi provano a prendere le redini del gioco, costringendo i campani a lavorare di rimessa. Proprio da questo approccio tattico scaturisce tuttavia, poco prima della mezz'ora, il vantaggio partenopeo: sfruttando una retroguardia bianconera non reattiva nel mettere in atto il fuorigioco, Cavani parte dalla sua met\u00e0 campo e s'invola verso la porta di Buffon, il quale riesce a respingere un primo tentativo di dribbling dell'uruguaiano ma non la sua seconda conclusione. Il Napoli avrebbe l'immediata possibilit\u00e0 di raddoppiare con Pandev, il quale da posizione favorevole calcia tra le braccia dell'estremo difensore torinese, ma una decina di minuti pi\u00f9 tardi \u00e8 la Juventus ad arrivare al pareggio con Asamoah \u2014 poi nominato miglior giocatore della partita \u2014, il quale lascia partire una conclusione al volo dal limite dell'area che, rimbalzando sul terreno bagnato, sorprende il portiere campano De Sanctis. La parit\u00e0 dura appena 4' poich\u00e9 Pandev, sfruttando un mancato disimpegno di Bonucci, ruba la sfera e supera Buffon in pallonetto, per il 2-1 napoletano con cui si chiude la prima frazione di gioco.\nAll'intervallo Carrera inserisce Vu\u010dini\u0107 per uno spento Matri, con la Juventus che si esibisce in un atteggiamento pi\u00f9 spregiudicato volto alla ricerca del pari, lasciando tuttavia inevitabilmente spazio alle ripartenze azzurre. L'attaccante montenegrino si rende protagonista gi\u00e0 dopo 4' dal suo ingresso, con una conclusione deviata da De Sanctis sulla traversa; poco dopo l'estremo difensore partenopeo \u00e8 ancora chiamato a neutralizzare un calcio di punizione di Pirlo. Con lo scorrere del tempo il baricentro napoletano si abbassa dinanzi alla spinta juventina, e la sua retroguardia deve spesso ricorrere a interventi al limite del regolamento per fermare l'iniziativa avversaria: in particolare, Paolo Cannavaro viene \"graziato\" quando riceve solo un'ammonizione per un duro intervento su Giovinco. In questa fase i campani hanno comunque con Cavani due occasioni per ampliare il parziale, dapprima con un rasoterra che impegna Buffon, e poi con una conclusione sull'esterno della rete, generata da un altro svarione di Bonucci; dall'altra parte, ancora Vu\u010dini\u0107 ha la palla pi\u00f9 nitida per il pareggio, saltando De Sanctis ma trovando Cannavaro a ribattere a porta ormai sguarnita.\nDa un altro spunto del montenegrino, i torinesi arrivano al 2-2: un intervento scomposto e fuori tempo di Fern\u00e1ndez (subentrato da pochi minuti a Cannavaro) ai suoi danni, viene sanzionato dall'arbitro Mazzoleni con un calcio di rigore trasformato da Vidal alla mezz'ora del secondo tempo. I campani non si demoralizzano, rendendosi ancora pericolosi con il neoentrato Gargano il quale spreca in contropiede, ma nei minuti finali dei tempi regolamentari due cartellini finiscono per precludere loro ambizioni di vittoria: dapprima all'85' rimangono in dieci per via del rosso diretto comminato a Pandev, reo di aver proferito \u00abuna parola di troppo\u00bb al guardalinee, e poi nel recupero \u00abun plateale e ingenuo fallo\u00bb di Z\u00fa\u00f1iga su Giovinco costa al colombiano il secondo giallo; per le reiterate proteste a seguito della decisione arbitrale, anche il tecnico Mazzarri \u00e8 costretto a guadagnare gli spogliatoi. Si va quindi ai supplementari dove, stante la doppia inferiorit\u00e0 numerica del Napoli, l'inerzia della partita si sposta tutta a favore della Juventus che gi\u00e0 nella prima frazione dell\"overtime\" chiude la sfida, prima con un'autorete di Maggio, originata da un'uscita a vuoto di De Sanctis sugli sviluppi di un calcio piazzato di Pirlo, e poi con il definitivo 4-2 di Vu\u010dini\u0107.\nCon la vittoria della competizione in Asia, i bianconeri tornano al successo nella manifestazione dopo nove anni, divenendo inoltre la prima squadra italiana a centrare il traguardo in quattro continenti diversi, oltre ai precedenti in Europa (1995 e 1997), Africa (2002) e America (2003). La formazione napoletana, in polemica con l'arbitraggio della gara da loro ritenuto insufficiente, diserta la cerimonia di premiazione: per tale gesto, la Procura Federale multa successivamente la societ\u00e0 partenopea per euro, e il presidente Aurelio De Laurentiis per ."}
{"id": "4040209", "revid": "104458", "url": "https://it.wikipedia.org/wiki?curid=4040209", "title": "Re germanico", "text": ""}
{"id": "4040211", "revid": "3082", "url": "https://it.wikipedia.org/wiki?curid=4040211", "title": "Somatofilachie", "text": ""}
{"id": "4040224", "revid": "47767", "url": "https://it.wikipedia.org/wiki?curid=4040224", "title": "Michelangela", "text": ""}
{"id": "4040225", "revid": "767487", "url": "https://it.wikipedia.org/wiki?curid=4040225", "title": "Bani Lozano", "text": ""}
{"id": "4040229", "revid": "754039", "url": "https://it.wikipedia.org/wiki?curid=4040229", "title": "Museo diocesano (Pozzuoli)", "text": "Il Museo diocesano \u00e8 un museo di arte cristiana situato nel Rione Terra, nel comune di Pozzuoli.\nStoria.\nLa citt\u00e0 di Pozzuoli nel corso della sua storia non ha mai avuto un museo diocesano poich\u00e9 tale funzione era supplita dalle numerose chiese presenti nel territorio, che contenevano opere d'arte di valore: fra queste la pi\u00f9 importante era il duomo di San Procolo, situato sul Rione Terra, che \u00e8 stato per secoli il cuore pulsante della citt\u00e0 e della diocesi. Nel maggio 1964 il suo incendio, il successivo abbandono e i furti hanno causato la perdita di una gran parte del patrimonio artistico cittadino. \nInoltre, l'evacuazione del rione Terra nel 1970 e del centro storico nel 1983-1984 a causa del bradisismo, con la creazione di nuovi quartieri assai distanti dai luoghi d'origine, e l'immigrazione di residenti provenienti da aree limitrofe hanno determinato un sovvertimento nella percezione e nella fruizione del territorio da parte degli abitanti e una quasi totale dimenticanza dei capolavori artistici ancora presenti sul territorio.\nPer salvaguardare la memoria della storia dell'arte puteolana gi\u00e0 alla fine degli anni '70 l'allora vescovo di Pozzuoli Salvatore Sorrentino pens\u00f2 all'apertura di un museo diocesano del quale fu allestita nel 2000 una prima sezione presso gli ambienti della Curia al villaggio del fanciullo per volont\u00e0 del suo successore il vescovo Padoin.\nLa sede definitiva \u00e8 stata inaugurata dal vescovo mons. Gennaro Pascarella il 20 maggio 2016 presso i locali del palazzo vescovile al Rione Terra un tempo ad uso del seminario diocesano.\nIl 31 Luglio 2020 il Vescovo ha eretto l'Istituzione culturale del complesso Basilica Cattedrale - Museo Diocesano, affidandola al contempo alla Fondazione \"Centro Educativo Diocesano Regina Pacis\" al fine di valorizzarne la bellezza artistica e culturale attraverso un progetto di inclusione sociale di giovani del territorio e di ragazzi e ragazze provenienti dai due istituti penali presenti in diocesi: Nisida e Pozzuoli. La Fondazione, in accordo con il Vescovo di Pozzuoli, il 7 agosto 2020 ha nominato il prof. Gaetano Iaia, Direttore scientifico del Complesso.\nPercorso espositivo ed opere.\nL'itinerario museale racconta la storia del territorio diocesano a partire dalla sua prima evangelizzazione, attraverso le opere d'arte e la suppellettile liturgica. Di rilievo:"}
{"id": "4040240", "revid": "1305772", "url": "https://it.wikipedia.org/wiki?curid=4040240", "title": "Doragana", "text": ", anche semplicemente conosciuto come \"Doragana\", \u00e8 un videogioco educativo pubblicato esclusivamente in Giappone dalla SEGA per Nintendo DS nel 2008. \u00c8 ispirato al celebre manga \"Doraemon\" di Fujiko F. Fujio.\nIl videogioco serve per insegnare ai bambini l'utilizzo del Katakana, dell'Hiragana, e della lingua giapponese, tramite il personaggio di Doraemon."}
{"id": "4040246", "revid": "729019", "url": "https://it.wikipedia.org/wiki?curid=4040246", "title": "Stylianos Gonatas", "text": "Dopo essere entrato nell'accademia militare nel 1892 partecip\u00f2 alla guerra di Macedonia (1907-1909) come assistente di campo del colonnello Nikolaos Zorbas.\nSuccessivamente prese parte alle guerre balcaniche del 1912- 1913 e alla spedizione alleata in Ucraina del 1919. Con il grado di colonnello partecip\u00f2 anche alla guerra greco-turca in Asia Minore.\nNell'agosto 1922, a seguito della disastrosa sconfitta greca nei pressi di Smirne per mano dell'esercito turco, l'esercito greco \u00e8 costretto a ritirarsi dall'Asia Minore, assegnata dal trattato di S\u00e8vres al controllo greco.\nAd Atene inizia un periodo di grande instabilit\u00e0 culminato da un colpo di Stato militare che pose fine al governo di Petros Pr\u014dtopapadak\u012bs costringendo re Costantino I ad abdicare in favore del principe Giorgio.\nIl 28 settembre 1922 la giunta militare \u2013 guidata da Nikolaos Plastiras e Gonatas \u2013 incarica Alexandros Zaim\u012bs di formare un nuovo governo nominando S\u014dt\u012brios Krokidas primo ministro ad interim.\nIl 27 novembre 1922 Gonatas viene nominato primo ministro, carica che ricoprir\u00e0 fino al gennaio 1924 quando lascer\u00e0 il potere a Eleutherios Venizelos, tornato dal suo esilio a Parigi.\nIn seguito Gonatas verr\u00e0 eletto senatore alle elezioni del 1929 e sar\u00e0 nominato Presidente del Senato dal 1932 al 1935\nDurante l'occupazione nazista della Grecia, Gonatas viene imprigionato nel lager di Chaidari per quattro mesi. Alla fine della seconda guerra mondiale fonda il partito nazionale dei liberali che al referendum del 1946 sostiene la restaurazione della monarchia e del re Giorgio II\nDal 1946 al 1947 ricopre la carica di Ministro dei Lavori Pubblici del governo Tsaldaris"}
{"id": "4040247", "revid": "1573940", "url": "https://it.wikipedia.org/wiki?curid=4040247", "title": "Lophophorus sclateri", "text": "Il lofoforo di Sclater o monal di Sclater (Lofoforus sclateri ) \u00e8 una delle tre specie di lofofori esistente in natura. Deve il suo nome allo zoologo britannico Philip Lutley Sclater.\nSottospecie.\nQuesta specie consta di tre sottospecie:\nDescrizione.\nAnche questo, come tutti i lofofori, presenta un dimorfismo sessuale ben marcato; infatti il maschio ha il piumaggio verde-violaceo, con il collo di color rame, la gola nera tendente al viola e la coda bianca. La femmina invece \u00e8 invece di color marrone scuro con solo la gola e la punta della coda bianca.\nDistribuzione e habitat.\nQuesto grosso uccello vive nelle foreste montane, ad una quota compresa tra i 2500 e i 4500 metri, del sud-est cinese, della Birmania settentrionale e della parte nord-est dell'India.\nBiologia.\nLa dieta del lofoforo di Sclater \u00e8 composta soprattutto di tuberi, radici, fiori, antropodi, semi e piccoli roditori.\nLa femmina depone tra le tre e le cinque uova. Non si conosce ancora se il maschio contribuisce alla difesa del nido, ma si suppone che lo faccia."}
{"id": "4040257", "revid": "767487", "url": "https://it.wikipedia.org/wiki?curid=4040257", "title": "Carlos Discua", "text": ""}
{"id": "4040261", "revid": "287204", "url": "https://it.wikipedia.org/wiki?curid=4040261", "title": "FIBA European Champions Cup 1970-1971", "text": "La Coppa dei Campioni 1970-1971 di pallacanestro maschile venne vinta dal CSKA Mosca.\nLa finale, svoltasi in gara unica ad Anversa, vide la squadra sovietica prevalere sulla Pallacanestro Varese. L'allenatore ed il vice allenatore del CSKA (rispettivamente Aleksandr Gomel'skij e Armenak Ala\u010da\u010djan) ed il centro Vladimir Andreev, furono costretti a saltare la finale poich\u00e9 squalificati dalla federazione sovietica, con l'accusa di aver tentato di importare beni occidentali nella propria nazione. Il ruolo di allenatore fu in via eccezionale svolto dal cestista Sergej Belov."}
{"id": "4040268", "revid": "767487", "url": "https://it.wikipedia.org/wiki?curid=4040268", "title": "Pape Mamadou Diouf", "text": ""}
{"id": "4040269", "revid": "1516566", "url": "https://it.wikipedia.org/wiki?curid=4040269", "title": "TBV Lemgo", "text": "Il TBV Lemgo \u00e8 una squadra di pallamano maschile tedesca, con sede a Lemgo.\nPalmar\u00e8s.\n1996-97, 2002-03\n1994-95, 1996-97, 2001-02\n1997, 1999, 2002, 2003\n1995-96\n2005-06, 2009-10"}
{"id": "4040271", "revid": "339392", "url": "https://it.wikipedia.org/wiki?curid=4040271", "title": "Jorge Nestor", "text": ""}
{"id": "4040279", "revid": "979604", "url": "https://it.wikipedia.org/wiki?curid=4040279", "title": "Lingua zuni", "text": "La lingua zuni (o zu\u00f1i) \u00e8 una lingua amerinda parlata nel Nuovo Messico ed Arizona (USA) dagli Zu\u00f1i, un popolo pueblo.\nSecondo il censimento del 2000, la lingua era parlata da circa 9600 persone, concentrati in buona parte nelle vicinanze di Zuni Pueblo. Contrariamente ad altre lingue indigene amerinde, il numero di bambini e giovani che lo parlano \u00e8 relativamente alto, per cui, lo zuni non viene considerata come lingua in pericolo. Essa viene usata negli incontri tribali tradizionali e durante le cerimonie religiose degli zuni.\nIn lingua zuni, la lingua stessa \u00e8 denominata \"Shiwi'ma\" (shiwi \"Zuni\" + -'ma \"vernacolare\", che si pu\u00f2 tradurre come \"Alla maniera Zuni\") mentre chi la parla viene definito collettivamente A: shiwi ('a:- \"plurale\" + shiwi \"Zuni\").\nClassificazione.\nAttualmente, la lingua zu\u00f1i \u00e8 classificata come lingua isolata, quindi non apparentabile a nessun'altra. Nel corso del tempo sono state ipotizzate diverse relazioni con altre lingue, o famiglie linguistiche, quali le lingue penuti della costa occidentale (\u00e8 questa l'ipotesi che sembrava pi\u00f9 fondata, grazie all'articolo di Newman del 1964), le lingue kiowa-tano e le lingue keres, ma nessuna di queste proposte ha ottenuto il consenso della generalit\u00e0 della comunit\u00e0 scientifica."}
{"id": "4040281", "revid": "37401", "url": "https://it.wikipedia.org/wiki?curid=4040281", "title": "Luis Ramirez Lucena", "text": ""}
{"id": "4040284", "revid": "253269", "url": "https://it.wikipedia.org/wiki?curid=4040284", "title": "Laurence Naismith", "text": "Biografia.\nPrima di intraprendere la carriera di attore, Laurence Naismith fece il marinaio su una nave mercantile. Debutt\u00f2 sul palcoscenico nel 1927 e successivamente form\u00f2 una propria compagnia di repertorio. Dopo aver servito nella Royal Artillery inglese durante la seconda guerra mondiale, fece ritorno al teatro nel 1947 e l'anno successivo debutt\u00f2 sul grande schermo, diventando ben presto famoso come interprete di ruoli collaterali, spesso nelle vesti di gentiluomini inglesi dal linguaggio forbito, in genere con un rispettabile passato alle spalle come medici o uomini di mondo.\nNaismith apparve in numerose produzioni britanniche degli anni cinquanta come \"Per una questione di principio\" (1955), \"Riccardo III\" (1955), diretto e interpretato da Laurence Olivier, il poliziesco \"24 ore a Scotland Yard\" (1958), il drammatico \"Titanic, latitudine 41 nord\" (1958), in cui imperson\u00f2 Edward Smith, l'eroico capitano che affonda con la sua nave, e \"Affondate la Bismarck!\" (1960), in cui vest\u00ec i panni del Primo Ammiraglio. Nello stesso periodo partecip\u00f2 a numerose pellicole di successo statunitensi, quali \"Mogambo\" (1953) di John Ford, in cui interpret\u00f2 il capitano di una nave a vapore, cui fecero seguito alcune caratterizzazioni di personaggi di medici, il dottor Bosman in \"Brama di vivere\" (1956), il dottor Chambers ne \"Il grande amore di Elisabetta Barrett\" (1957), il dottor Hawkins ne \"Il ragazzo sul delfino\" (1957), avventura interpretata accanto a Sophia Loren e Alan Ladd, il dottor Willers nell'inquietante \"Il villaggio dei dannati\" (1960).\nDurante gli anni sessanta Naismith apparve anche in altri generi cinematografici, come nell'epico \"L'eroe di Sparta\" (1962), nel genere fantasy con \"Gli argonauti 2\" (1963), nel ruolo di Argos, nella commedia per ragazzi \"Le tre vite della gatta Tomasina\" (1964), nelle vesti del reverendo Angus Peddie, e nel musical \"Camelot\" (1967), in cui interpret\u00f2 il personaggio del Mago Merlino. Durante il decennio consolid\u00f2 la propria fama anche sul piccolo schermo, partecipando a numerose serie televisive statunitensi di successo, come \"La parola alla difesa\" (1964), \"Il fuggiasco\" (1965-1967), \"Mannix\" (1968), \"Bonanza\" (1969) e \"Reporter alla ribalta\" (1969).\nNotevoli le apparizioni cinematografiche all'inizio degli anni settanta, dal ruolo di Mr. Fezziwig ne \"La pi\u00f9 bella storia di Dickens\" (1970), ai personaggi di Sir Henry Larnstein nel giallo \"Il caso Trafford\" (1971), Sir Donald Munger in \"Agente 007 - Una cascata di diamanti\" (1971), e Lord Salisbury ne \"Gli anni dell'avventura\" (1972), biografia di Winston Churchill. Nello stesso periodo Naismith interpret\u00f2 il suo personaggio televisivo pi\u00f9 famoso, quello del giudice Fulton nella serie cult \"Attenti a quei due\", accanto a Tony Curtis e Roger Moore, comparendo in undici episodi a partire dal primo, \"\u00c8 stato un piacere conoscerti e picchiarti\", nel quale Fulton invita in Costa Azzurra il miliardario americano Danny Wilde e l'aristocratico playboy inglese Brett Sinclair, per affidare loro una missione sotto copertura. Sotto un'apparenza burbera e severa, l'anziano uomo di legge arriver\u00e0 ad apprezzare le qualit\u00e0 di Wilde e Sinclair, affidando alla coppia di scanzonati avventurieri la ricerca e la soluzione di complicati intrighi di spionaggio e scambi di persona.\nDopo il ruolo di Padre Harris nella serie \"Oh, Father!\" (1973), Naismith inizi\u00f2 a rallentare la propria attivit\u00e0. Interpret\u00f2 ancora per il piccolo schermo il ruolo dell'imperatore austriaco Francesco Giuseppe nel film televisivo a puntate \"La caduta delle aquile\" (1974), e il principe di Verona in una versione televisiva di \"Romeo e Giulietta\" girata per la BBC nel 1978, e si ritir\u00f2 dalle scene nel 1982, dopo il ruolo del reverendo Edmund Nelson in \"I Remember Nelson\".\nSposato dal 1939 con Vera Bocca, dalla quale ebbe un figlio, negli ultimi anni di vita Laurence Naismith si stabil\u00ec in Australia, dove mor\u00ec nel 1992 a Southport (Queensland), all'et\u00e0 di ottantatr\u00e9 anni, dopo una breve malattia.\nDoppiatori italiani.\nNelle versioni in italiano dei suoi film, Laurence Naismith \u00e8 stato doppiato da:"}
{"id": "4040288", "revid": "767487", "url": "https://it.wikipedia.org/wiki?curid=4040288", "title": "Kurt Calleja", "text": "Eurovision.\nThe GO Malta EuroSong 2010.\nCalleja ha partecipato a \"The GO Malta EuroSong 2010\" cantando con Priscilla Psaila \"Waterfall\". Il brano, qualificatosi alle semifinali, in finale arriva 12\u00ba, con 19 punti.\nMalta Eurosong 2011.\nCalleja ci ha riprovato l'anno dopo con il brano \"Over and Over\"; anche questa volta ha superato le semifinali, arrivando in finale al 3\u00ba posto, con 69 punti.\nMalta Eurovision Song Contest 2012.\nIl 4 febbraio 2012, Calleja ha vinto la finale nazionale e ha rappresentato il proprio Paese all'Eurovision Song Contest 2012 con il brano \"This Is the Night\"."}
{"id": "4040308", "revid": "834", "url": "https://it.wikipedia.org/wiki?curid=4040308", "title": "Francesch Vicent", "text": ""}
{"id": "4040309", "revid": "834", "url": "https://it.wikipedia.org/wiki?curid=4040309", "title": "Francesc Vicent", "text": ""}
{"id": "4040310", "revid": "287204", "url": "https://it.wikipedia.org/wiki?curid=4040310", "title": "Poropanchax normani", "text": "Poropanchax normani \u00e8 un piccolo pesce d'acqua dolce appartenente alla famiglia Poeciliidae.\nDistribuzione e habitat.\nQuesta specie \u00e8 diffusa in Africa, nelle acque dolci di fiumi, paludi e ruscelli sfocianti nell'Atlantico, dal Senegal al Camerun, spingendosi verso le fonti in Repubblica Centrafricana, Ciad e Niger. \u00c8 inoltre diffuso nelle acque del Nilo bianco in Togo Sudan e Benin. \nDescrizione.\nPresenta un corpo allungato ma robusto, con tozzo peduncolo caudale e pinne arrotondate. Gli occhi sono grandi, non vi \u00e8 gonopodio nei maschi, in linea con le caratteristiche della sottofamiglia Aplocheilichthyinae. Li livrea \u00e8 semplice, un color sabbia semitrasparente, con zone azzurrine e gialline dai riflessi metallici, e grosse scaglie orlate di bruno, formanti una sottile \"rete\" sul corpo del pesce. La femmina ha colori pi\u00f9 smorti. &lt;br&gt;\nLe dimensioni si attestano sui 4\u00a0cm.\nAlimentazione.\n\"P. normani\" si nutre di insetti e piccoli crostacei.\nAcquariofilia.\n\u00c8 un pesce diffuso in commercio e conosciuto tra gli appassionati, facile da allevare in acquario."}
{"id": "4040311", "revid": "830939", "url": "https://it.wikipedia.org/wiki?curid=4040311", "title": "Luca Beatrice", "text": "Biografia.\nCuratore e critico d'arte contemporanea tra i pi\u00f9 noti del panorama italiano, ha cominciato la sua carriera verso la fine degli anni ottanta con mostre storiche sul futurismo torinese (Franco Costa, Enrico Allimandi, Alberto Sartoris). Dopo la laurea \u00e8 stato allievo di Enrico Crispolti alla Scuola di specializzazione in Storia dell'arte dell'Universit\u00e0 di Siena.\nIn qualit\u00e0 di critico ha scritto sulle riviste d'arte \"Tema Celeste\" e \"Flash Art.\" Dagli anni novanta \u00e8 stato curatore di numerose mostre legate alle nuove arti figurative italiane. Viene nominato curatore della Biennale di Praga (2003-2005) e commissario alla sezione \"Anteprima\" della XIV Quadriennale di Roma (2004). Nel 2005 ha presentato Natale Addamiano nella mostra organizzata al Museo Archeologico di Paestum in suo onore.\nNel 2009 \u00e8 stato scelto come curatore del Padiglione Italia alla 53\u00aa Biennale d'arte di Venezia. Punto di partenza dell'esposizione, intitolata \"Collaudi\", era l'omaggio a Filippo Tommaso Marinetti e al futurismo, prima e unica avanguardia italiana del Novecento. Luca Beatrice \u00e8 stato docente di Storia dell'arte contemporanea presso l'Accademia di Belle Arti di Palermo e, per oltre dieci anni all'Accademia di Belle Arti di Brera, Milano. Dal 2009 insegna all'Accademia Albertina di Torino.\nDal 2010 al 2018 \u00e8 stato presidente del Circolo dei lettori di Torino, gestendo anche lo spazio pubblico dedicato ai lettori e alla lettura; nel 2012, in occasione della 25\u00aa edizione del Salone Internazionale del Libro di Torino, ha curato \"La Citt\u00e0 Visibile. Torino 1988-2012\", mostra sui 25 oggetti che hanno rappresentato il cambiamento del capoluogo piemontese negli ultimi anni 25 anni. \u00c8 stato anche curatore del Premio Cairo (2010-2013) e, nel 2012, del Premio Michetti di Francavilla al Mare.\nOltre ai testi critici su artisti ormai storicizzati, come Mario Schifano e Mimmo Rotella, e su altri appartenenti alle nuove generazioni, \u00e8 autore di diversi libri il cui tema \u00e8 la storia dell'arte con particolare attenzione al suo rapporto con la musica e il cinema; sul rapporto tra arti visive e musica ha curato la prima grande rassegna in Italia dedicata all'argomento: \"Sound&amp;Vision\", a Perugia nel 2006.\nCollabora con \"Juventus Channel\", in qualit\u00e0 di opinionista e tifoso e con \"Il Giornale\"; scrive inoltre sul settimanale \"Torino Sette\" de \"La Stampa\" e sulle riviste \"Arte\", \"Rumore\", \"Raiders\" e \"Max\". Scrive anche sul quotidiano \"Tuttosport\".\nControversie.\nAll'inizio di novembre del 2017 Beatrice ha commentato l'episodio di vandalismo ai danni di un'installazione di \"Luci d'artista\" \u2013 avvenuto nel quartiere periferico delle Vallette \u2013 contestando la scelta di ricollocare l'opera d'arte contemporanea al di fuori del centro cittadino; al riguardo ha affermato inoltre che esisterebbero \"luoghi dove la bellezza e la cultura non arrivano\" e che andrebbero \"lasciati al loro triste destino\"."}
{"id": "4040315", "revid": "119787522", "url": "https://it.wikipedia.org/wiki?curid=4040315", "title": "Paolo Spinola (regista)", "text": "Biografia.\nAppartenente alla nobile famiglia genovese e trasferitosi a Roma nei primi anni 1950, collabora come sceneggiatore ed aiuto regista per Gianni Franciolini, nel 1964 lavora al suo primo film come soggettista e regista \"La fuga\", proseguendo in altri rari lavori per il cinema, sino al 1977 anno della sua ultima pellicola realizzata.\nSuccessivamente si trasferisce a Tassarolo, ove d\u00e0 vita ad un'azienda vitivinicola nella tenuta di famiglia."}
{"id": "4040316", "revid": "1341328", "url": "https://it.wikipedia.org/wiki?curid=4040316", "title": "Kadetten Schaffhausen", "text": "Il Kadetten Schaffhausen Handball \u00e8 una squadra di pallamano maschile svizzera, con sede a Sciaffusa."}
{"id": "4040319", "revid": "72396", "url": "https://it.wikipedia.org/wiki?curid=4040319", "title": "Cheick N'Diaye", "text": "Carriera.\nDopo una stagione al Noisy-le-Sec, nel 2005 viene acquistato dal Rennes, che lo inserisce nella seconda squadra. Dopo due stagioni si trasferisce in prestito al Cr\u00e9teil-Lusitanos. Tornato al Rennes, in due stagioni ottiene una presenza in prima squadra. Nel 2010 viene ceduto in prestito al Paris FC. Torna al Rennais, in cui milita fino alla scadenza del contratto. Rimasto svincolato, per la stagione 2015-2016 viene ingaggiato dal Sedan. Nell'estate 2016 passa al Briochin.\nStatistiche.\nPresenze e reti nei club.\n\"Statistiche aggiornate al 1\u00ba luglio 2016.\"\n\"In queste statistiche non sono incluse le presenze nelle seconde squadre.\""}
{"id": "4040322", "revid": "709565", "url": "https://it.wikipedia.org/wiki?curid=4040322", "title": "Bekhorot", "text": "Bekhorot (ebraico: \u05d1\u05db\u05d5\u05e8\u05d5\u05ea, \u201cPrimogenito\u201d) si riferisce al primogenito umano o animale secondo la Bibbia ebraica, dove Dio comand\u00f2 a Mos\u00e8 nel Libro dell'Esodo \"Consacrami ogni primogenito, il primo parto di ogni madre tra gli Israeliti - di uomini o di animali -: esso appartiene a Me\". \u00c8 da questo comandamento che l'ebraismo forma le fondamenta delle proprie tradizioni e dei molti rituali relativi al \"riscatto\" del figlio primogenito (\"Pidyon HaBen\") e alla macellazione sacrificale.\nOltre ai numerosi riferimenti che si trovano nella Bibbia, anche \"Bekhorot\" \u00e8 considerato \"Seder Kodashim\" (ebraico: \u05e7\u05d3\u05e9\u05d9\u05dd) o \"Cosa Santa\" e quindi si trova nel quinto ordine della Mishnah intitolato Kodashim, Trattato 4, \"Bekhorot\". L'obiettivo principale del trattato si riferisce al sacrificio rituale, o della macellazione del primo nato sia umano che animale. Una dispensa \u00e8 data per il figlio primogenito attraverso il \"rito del riscatto\" in cui il figlio viene riscattato dal Kohen per la somma tradizionale di cinque sicli d'argento. (cap. 7). Anche gli asini devono essere riscattati dal Kohen o uccisi (cap. 10). Tuttavia, secondo il \"Kodashim\", tutti i primogeniti animali (vitelli, agnelli o capretti), dopo opportuna ispezione sacerdotale per la purezza, devono essere sacrificati a Dio o presentati come dono al Kohen (capp. 2\u20136). I sacerdoti avevano il dovere di ispezionare i primogeniti per eventuali difetti prima della consacrazione. Tali difetti sono elencati sia nella Mishnah che nella Tosefta. La Tosefta, molto simile alla Mishnah per ordine e funzione, differisce nell'enumerazione delle imperfezioni e dei rispettivi nomi. Oltre ai nomi e alle imperfezioni la Tosefta esamina diversi scenari che il Kohen potrebbe incontrare quando determina lo stato del primogenito, per esempio quando un animale partorisce un piccolo che somiglia ad una specie diversa.\nNon esistono esegesi bibliche del \"Bekhorot\" nel Talmud gerosolimitano; tuttavia se ne trovano nel Talmud babilonese che risulta terzo nella gerarchia delle Sacre Scritture ebraiche. Il Bavli include anche un ulteriore commentario in merito alla purezza del primogenito. Oltre al tema comune della purezza il Bavli esamina anche la dispensa del primogenito Levita e quella dei Kohanim. Il figlio di madre levita o di Kohanim, che il padre sia o meno un levita o israelita, viene automaticamente esentato dal \u201cpagamento di riscatto\u201d; tale esenzione \u00e8 dovuta al fatto che questi maschi primogeniti sono gi\u00e0 nati consacrati al servizio divino e quindi il riscatto non \u00e8 dovuto."}
{"id": "4040327", "revid": "709565", "url": "https://it.wikipedia.org/wiki?curid=4040327", "title": "Mastermind (disambigua)", "text": ""}
{"id": "4040328", "revid": "1601148", "url": "https://it.wikipedia.org/wiki?curid=4040328", "title": "Elisabeth R\u00f6hm", "text": "Biografia.\nElisabeth R\u00f6hm \u00e8 una attrice statunitense nata a D\u00fcsseldorf il 28 aprile 1973, nota soprattutto per aver interpretato Kate Lockley in \"Angel\" (1999-2002) e Serena Southerlyn, procuratore aggiunto in \"Law &amp; Order\" (dal 2001 al 2005).\nLa sua famiglia si trasferisce dalla Germania a Manhattan, New York, negli anni ottanta. Ha frequentato l'universit\u00e0 Sarah Lawrence College a Bronxville, dove ha studiato arte drammatica. Ottiene il suo primo ruolo d'attrice nel 1997 nella \"soap opera\" \"Una vita da vivere\", e in seguito ha vari ruoli in serie TV come \"Invisible Man\" e due mini serie (\"The '60s\" ed \"Eureka street\").\nIl successo e la notoriet\u00e0 al grande pubblico arrivano nel 1999, quando interpreta l'ispettore Kate Lockley in \"Angel\", e poi il procuratore aggiunto Serena Southerlyn in \"Law &amp; Order\" (2001 - 2005). In seguito ha avuto altre parti in film TV, come \"Lake Placid 4 - Capitolo finale\", e serie TV, tra cui alcuni episodi della serie \"The Mentalist\", in cui recita il ruolo della psichiatra di Patrick Jane.\nVita privata.\nDi origini italiane da parte di madre e tedesche da parte di padre (i genitori divorziarono quando aveva 9 anni), ha due figli.\n\u00c8 stata fidanzata con il regista Austin Smithard (nel 2000), l'imprenditore Dan Abrams (dal 2003 al 2005) e dal 2005 \u00e8 legata all'imprenditore Ron Wooster.\nDoppiatrici italiane.\nNelle versioni in italiano dei suoi film, Elisabeth R\u00f6hm \u00e8 stata doppiata da:"}
{"id": "4040331", "revid": "537927", "url": "https://it.wikipedia.org/wiki?curid=4040331", "title": "Punto di gocciolamento", "text": ""}
{"id": "4040338", "revid": "33689", "url": "https://it.wikipedia.org/wiki?curid=4040338", "title": "Lista degli impiegati della Umbrella", "text": ""}
{"id": "4040348", "revid": "21880", "url": "https://it.wikipedia.org/wiki?curid=4040348", "title": "Daptrius", "text": ""}
{"id": "4040349", "revid": "287204", "url": "https://it.wikipedia.org/wiki?curid=4040349", "title": "Manuel Maria de Arjona", "text": ""}
{"id": "4040350", "revid": "53508", "url": "https://it.wikipedia.org/wiki?curid=4040350", "title": "Carta marina", "text": "La Carta marina, nome completo \"Carta Marina et descriptio septemtrionalium terrarum ac mirabilium rerum in eis contentarum, diligentissime elaborata anno 1539 Veneciis liberalitate Reverendissimi Domini Ieronimi Quirini\", \u00e8 una mappa geografica marina creata nel XVI secolo dall'ecclesiastico svedese Olao Magno.\n\u00c8 la prima mappa geografica a noi nota che descrive i Paesi nordici, indicando dettagli e nomi dei luoghi. Prima di questa mappa la Scandinavia era nota solo attraverso le carte geografiche di Jacob Ziegler e Claudius Clavus.\nStoria.\nLa mappa fu pubblicata a Venezia nel 1539 dall'ecclesiastico svedese Olao Magno, fratello dell'arcivescovo di Uppsala Giovanni Magno. Olao Magno era stato inviato a Roma dal re Gustavo I di Svezia per dirimere la questione sulla titolarit\u00e0 della nomina a arcivescovo di Uppsala, contesa tra la casa reale svedese e il papato.\nLa mappa \u00e8 scritta in latino, con note tradotte in italiano e tedesco dallo stesso Olao Magno.\nLa seconda edizione apparve nel 1555 insieme alla \"Historia de gentibus septentrionalibus\", la ponderosa opera su usi e costumi dei popoli scandinavi, sempre dello stesso autore.\nLa mappa \u00e8 formata dall'unione di nove xilografie in formato 55 x 40\u00a0cm in modo da dare luogo a un grande foglio di dimensioni 170 x 125\u00a0cm.\nFu stampata per circa 12 anni, e nel 1572 Antoine Lafr\u00e9ry ne pubblic\u00f2 una versione fedele a Roma. Dopo il 1574 si persero le tracce delle poche copie di quest'opera, tanto che in seguito fu anche messa in dubbio la sua effettiva esistenza.\nNel 1886 Oscar Brennen ne trov\u00f2 una copia originale presso la \"Hof- und Staatsbibliothek\" di Monaco di Baviera.\nNel 1961 una seconda copia fu trovata in Svizzera. L'anno seguente fu acquistata dalla biblioteca dell'Universit\u00e0 di Uppsala e dal 2007 \u00e8 conservata presso il Carolina Rediviva.\nQueste sono le due uniche versioni originali attualmente esistenti."}
{"id": "4040358", "revid": "287204", "url": "https://it.wikipedia.org/wiki?curid=4040358", "title": "KV Racing Technology", "text": "KV Racing Technology \u00e8 stata una squadra di automobilismo attualmente impegnata nel campionato dell'IndyCar Series. Prima del 2003 il nome della squadra era PK Racing. Il team ha sponsorizzato anche il Champ Car Atlantic Championship.\nChiude i battenti nel 2017.\nIndyCar.\nNel 2008 il team inizi\u00f2 l'avventura nell'IndyCar e da l\u00ec cambi\u00f2 il nome in KV Racing Technology. Purtroppo i risultati non furono quelli sperati con pochi podi e qualche piazzamento a punti. Nel 2012 venne chiamato l'ex pilota di Formula 1 Rubens Barrichello."}
{"id": "4040366", "revid": "125697463", "url": "https://it.wikipedia.org/wiki?curid=4040366", "title": "Mayor Von Frinzius", "text": "Mayor Von Frinzius \u00e8 una compagnia teatrale livornese nata nel 1997. Collabora con l'associazione O.A.M.I. e i suoi spettacoli sono co-prodotti dalla Fondazione Teatro Carlo Goldoni di Livorno.\n\u00c8 diretta da Lamberto Giannini, Rachele Casali e Silvia Angiolini, con la consulenza artistica di Marianna Sgherri. Attualmente \u00e8 composta da circa 60 attori, met\u00e0 dei quali disabili.\nStoria della compagnia.\nDagli anni 1990 al 2006.\nI Mayor Von Frinzius nascono come laboratorio interno dell\u2019associazione Anffas nel 1997. L\u2019idea viene sviluppata dallo psicologo e psicoterapeuta Pier Giorgio Curti, che propone a Giannini di condurre un laboratorio teatrale tra le attivit\u00e0 proposte dall'associazione. Inizialmente sia le lezioni, sia gli spettacoli, sono diretti da Giannini in un doppio ruolo di attore e regista.\nA partire dal 2002, grazie a finanziamenti del Comune di Livorno, ai laboratori teatrali interni all'Anffas si affiancano lezioni e laboratori esterni, aperti a disabili appartenenti ad altre associazioni della zona di Livorno.\nNel 2006 si avviano tre importanti collaborazioni con enti locali e artisti che cambiano notevolmente la storia della compagnia: AAMPS (Azienda ambientale Pubblici Servizi della citt\u00e0 di Livorno), Bobo Rondelli e soprattutto il Teatro Carlo Goldoni di Livorno (con cui la compagnia tutt\u2019oggi collabora).\nNel 2014 la compagnia avvia una collaborazione con l\u2019associazione Haccompagnami di Rosignano, per poi affiancarsi all\u2019associazione O.A.M.I. nel 2019. \nDal 2006 a oggi.\nLa compagnia teatrale ha partecipato a diversi concorsi teatrali come \u201cTutti pazzi x il Teatro\u201d, il Premio Beppe Occhetto, il Festival Il Giullare, \u201cL\u00ec sei vero\u201d. \nNel 2016 si \u00e8 avviata una collaborazione artistica con l\u2019attore e comico livornese Paolo Ruffini: ne sono nati due spettacoli, \u201cUn grande abbraccio\u201d e \u201cUp &amp; Down\u201d che hanno girato e girano l\u2019Italia intera in tour che toccano importanti teatri nazionali. Si \u00e8 anche avviata una collaborazione internazionale, con il Teatro Arka di Wroklaw.\nSono stati pubblicati due libri \"Chi \u00e8 Mayor Von Frinizius? Una storia\" (2013) e \"Vent\u2019anni di Mayor Von Frinzius\" (2017) che parlano sia della storia del gruppo teatrale, sia della metodologia utilizzata per condurre i laboratori teatrali.\nDal punto di vista economico, oltre agli sponsor che sostengono le attivit\u00e0 del gruppo, Giorgio Chiellini (dal 2010) e la Banca di Credito Cooperativo di Castagneto Carducci (dal 2017), sono i principali sponsor della compagnia teatrale.\nSpettacoli teatrali.\n2006.\nLa collaborazione con l\u2019AAMPS (Azienda ambientale Pubblici Servizi della citt\u00e0 di Livorno), che finanzia l\u2019iniziativa \u201cRifiuti urbani, rifiuti umani\u201d. Da questa collaborazione prende vita lo spettacolo \"Crudo crudele\", replicato in numerose manifestazioni cittadine e festival regionali.\n2006 - 2009.\nDurante l\u2019estate del 2006 si avvia la collaborazione della compagnia con il Teatro Carlo Goldoni di Livorno. L\u2019allora direttore del teatro, Marco Bertini, crede molto nel, e inserisce le attivit\u00e0 laboratoriali e di produzione dei Mayor Von Frinzius all\u2019interno del \u201cProgetto Pasolini\u201d. Grazie alla co-produzione del principale teatro della citt\u00e0 di Livorno, nei tre anni successivi vengono messi in scena, sul palco del Teatro Goldoni, tre spettacoli profondamente legati alla citt\u00e0 madre della compagnia che trattano con toni provocatori e ironici temi quali la diversit\u00e0 e il passare del tempo. Seguono gli spettacoli \"Ma che colpa c'ha tu ma\"' (2007), \"Ma ti \u2018eti\" (2008) e \"Di gi\u00e0?\" (2009).\nThanatos - quando sono morto, sono morto (2010).\nNel maggio 2010 va in scena \"Thanatos \u2013 quando sono morto, sono morto\", produzione che, in seguito della morte di un attore della compagnia, affronta il tema della fine delle piccole e delle grandi cose attraverso riferimenti alle storie personali degli attori della compagnia, ma anche a personaggi storici quali Pasolini, Garcia Lorca, Pablo Neruda, Marat.\nFR-AGILE (2011).\nL'anno successivo debutta \"FR-AGILE\", ancora una volta sul palco del Teatro Goldoni di Livorno. Lo spettacolo affronta il tema della follia, vista come un punto di vista differente con cui guardare e vivere il mondo. \nAg\u00e0pe - ti manca chi c'\u00e8, t'innamori di chi manca (2012).\nNel 2012 debutta \"Ag\u00e0pe \u2013 ti manca chi c'\u00e8, t'innamori di chi manca\". Il termine A\"g\u00e0pe\" deriva dal greco antico e significa amore, amore fraterno e incondizionato. Lo spettacolo parla del re dei sentimenti, che non distingue natura o sesso, difetto o normalit\u00e0 e che spazia dal desiderio di donarsi agli altri alla malinconia del ricordo di sensazioni lontane percepite come pure. Gli attori sul palco raccontano l'amore verso la vita, verso gli altri, verso il ricordo con intrecci di scene violentemente toccanti, ironiche e dolci, intervallate da coreografie energiche o surreali. Sul palco con i Mayor Von Frinzius anche il calciatore Igor Protti.\nCima Coppi - quando non rimane pi\u00f9 niente (2013).\nIl 23 maggio 2013, sul palco del Teatro Goldoni, i Mayor Von Frinzius debuttano con \"Cima Coppi\" \"- quando non rimane pi\u00f9 niente\", uno spettacolo nato con l'intento di essere un inno alla libert\u00e0 intesa come percorso, come viaggio da intraprendere, che sta nella possibilit\u00e0 di raggiungere la meta, non nella meta in s\u00e9. Gli ottanta attori hanno metaforicamente scalato la vetta pi\u00f9 alta che il Giro d'Italia riserva ai suoi concorrenti in una dimensione onirica, surreale e di possibilit\u00e0 infinite. Anche \"Cima Coppi\" \u00e8 stato co-prodotto dalla Fondazione Teatro Goldoni, e inserito all'interno del progetto \"Il teatro degli Invisibili\".\nTutti Esauriti - quel qualcosa che non trovo (2014).\nIl teatro Goldoni di Livorno fa da cornice per il debutto dello spettacolo \"Tutti Esauriti - quel qualcosa che non trovo\". Il tema principale \u00e8 quello dell\u2019esaurimento delle risorse, dei valori e delle emozioni. Il titolo scelto diventa una occasione per evidenziare tutte le sfaccettature della fine di ci\u00f2 che ci circonda, per esplorare le reazioni dell'animo umano davanti ai propri limiti biologici e temporali, per confrontarsi con un passato che (seppur ignorato o sottilmente dimenticato) ha gi\u00e0 segnato il presente.\nOssessione - il surplace di Maspes (2015).\nA maggio debutta \"Ossessione - Ii surplace di Maspes\" al teatro Goldoni di Livorno. \u00c8 uno spettacolo che porta lo spettatore a scoprire tutte quelle che sono le piccole e grandi ossessioni umane in una dimensione democratica: siamo tutti ugualmente disarmati di fronte alle nostre ossessioni. \nResistenti - vola pirata (2016).\nLo spettacolo \"Resistenti - vola Pirata\" al teatro Goldoni, registrando il tutto esaurito. Lo spettacolo, dedicato a Marco Pantani, affronta tema della resistenza, vista sotto tutte le possibili sfaccettature e celebra una delle imprese pi\u00f9 memorabili del ciclista italiano: la scalata dell'Alpe d'Huez al Tour de France del 1997.\nAnacronistici - voi siete i miei occhi (2017).\nOltre a essere l'anno di festeggiamento del ventesimo anniversario di fondazione del gruppo teatrale, il 2017 \u00e8 l'anno del debutto in due serate di \"Anacronistici - Voi Siete I Miei Occhi\". \nIncessante - se credessi in un Dio (2018).\n\"Incessante - se credessi in un Dio\" debutta sul palco del teatro Goldoni nel maggio 2018 e vuole essere un tributo al modo di lavorare del gruppo teatrale stesso: instancabile, ritmato, che non prende fiato, incessante per l\u2019appunto.\nA Mezzanotte - Parerga e Paralipomena (2019).\n\"A mezzanotte - Parerga e Paralipomena\" va in scena al teatro Goldoni nel maggio del 2019. Dopo aver affrontato temi come l\u2019amore, la morte, il tempo, i Mayor Von Frinzius svelano quella che \u00e8 la loro filosofia di vita: vivere nell\u2019imminenza, nella smania di realizzare qualcosa di nuovo, nella vita e nel teatro. \nGabbia di Mayor (2020 - 2021).\nNel pieno dell'epidemia Covid19, in risposta all'emergenza e in attesa di potersi esibire in teatro, i Mayor Von Frinzius propongono due dirette Facebook per il 27 e il 28 maggio.\nInoltre nell'aprile del 2021 \u00e8 stato trasmesso in diretta su zoom un talk show con alcuni degli attori della compagnia.\nSiuski - fatto schizzi? (2020).\nLa produzione 2020 debutta in Terrazza Mascagni, a Livorno, il 24 luglio 2020, grazie al supporto e alla collaborazione tra compagnia, BCC di Castagneto Carducci, Comune di Livorno e The Cage Theatre. Lo spettacolo \u00e8 dedicato alla citt\u00e0 natale del gruppo teatrale e prende il nome dal tuffo labornico per eccellenza, la \"siuski\", che ha come scopo quello di fare pi\u00f9 schizzi possibile.\nAugenblick - non ora (2021).\nLa prima dello spettacolo si \u00e8 tenuta il 13 luglio 2021 a Livorno, presso la Fortezza vecchia, grazie al supporto e alla collaborazione tra la Compagnia, la BCC di Castagneto Carducci, il Teatro Goldoni di Livorno, il Comune di Livorno e il The Cage. Il titolo dello spettacolo in tedesco significa \"batter d'occhio\" e parla della filosofia del cambiamento e della reazione umana ad esso. Con lo stesso spettacolo la Compagnia ha vinto due premi al Festival Nazionale di Teatro e Disabilit\u00e0 \"L\u00ec sei vero\" il 26 settembre a Monza, conquistando sia la giuria popolare che quella tecnica. Con questo spettacolo, in una versione plus con ospiti, la Compagnia ha festeggiato il suo venticinquesimo anno di attivit\u00e0 al Teatro Goldoni di Livorno il 9 febbraio 2022. \nSonnambuli - se c'\u00e8 un rigore lo tiro io (2022).\nGrazie alla collaborazione tra la Compagnia, la Fondazione Teatro Goldoni, O.A.M.I. e la Bcc di Castagneto Carducci e con il patrocinio del Comune di Livorno e della Regione Toscana, il nuovo spettacolo - che debutter\u00e0 il 19 maggio al Teatro Goldoni di Livorno - parla di sonnambulismo, di follia e della notte. Gli attori si muoveranno sul palco superando i confini tra realt\u00e0, sogni e incubi. \nConcorsi teatrali.\nNel 2011, oltre al successo avuto nella propria citt\u00e0, con \"FR-AGILE\" i Mayor Von Frinzius vincono il concorso \"Tutti Pazzi x il Teatro\" a Benevento, dopo essere stati selezionati a livello nazionale tra numerose compagnie teatrali composte da soggetti disabili e non.\nNel 2015 invece \"Ossessione - il surplace di Maspes\", presentato in anteprima in occasione del IV Premio Nazionale Beppe Occhetto ad Alba, vince il premio come Miglior Spettacolo. Durante la stessa manifestazione, alcuni attori della compagnia vengono premiati con menzioni speciali.\nL'anno successivo i Mayor Von Frinzius partecipano al Festival Il Giullare di Trani, una manifestazione che si svolge presso il Centro Jobel nel mese di luglio. Con \"Resistenti - vola Pirata\" la compagnia vince il premio Migliore compagnia teatrale.\nNel 2018 la compagnia partecipa alla seconda edizione del premio teatrale \u201cL\u00ec sei vero\u201d organizzata dall\u2019associazione \"Il Veliero\" di Monza. I Mayor portano in scena un\u2019anteprima di \"Incessante - se Credessi in un Dio\" e si aggiudicano il secondo premio per la Migliore Regia, a cui si va aggiungere la menzione speciale per l\u2019attore David Raspi. A luglio dello stesso anno, i Mayor tornano a calcare il palco del Centro Jobel di Trani, in occasione della X edizione del Festival Il Giullare. Doppio premio per il gruppo teatrale capitanato da Lamberto Giannini: Premio del Pubblico, con il 90,5% delle preferenze, e Miglior Spettacolo. \nNel 2019 il gruppo teatrale partecipa nuovamente al concorso \"L\u00ec sei vero\" a Monza, portando a casa per il secondo anno consecutivo il premio per la Miglior Regia \"Per l\u2019efficacia della proposta di una lettura graffiante e provocatoria della quotidianit\u00e0\".\nRiconoscimenti.\nNel 2011 al regista Giannini e collaboratori viene consegnato il diploma di Compagnia di rilevanza internazionale da parte del Teatro Arka di Wroklaw. \nTra il 2018 e il 2019, anche grazie alla collaborazione del regista e della compagnia con l'attore Paolo Ruffini, i Mayor Von Frinzius ricevono molti riconoscimenti, anche a livello nazionale. \nTra i premi ricevuti dalla Mayor nel 2018 ci sono stati il Gonfalone D'argento assegnato dalla Regione Toscana, per il contributo culturale e sociale che la compagnia porta avanti da oltre 20 anni, e quelli assegnati dal Comitato Coppa Barontini, dal Club Lions e la prima edizione del premio arte e creativit\u00e0 del Club Rotary Castiglioncello e Colline Pisano Livornesi. Ultimi riconoscimenti in ordine di tempo il Premio per il sociale consegnato a Paolo Ruffini per lo spettacolo \"Up &amp; Down\" al Premio Penisola Sorrentina, un premio speciale alla manifestazione Capri Hollywood 2018 e il Kineo International Award della Mostra del Cinema di Venezia conferito al docu-film \"Up &amp; Down\" (regia di Paolo Ruffini e Francesco Pacini con la collaborazione di Lamberto Giannini).\nI Mayor Von Frinzius ricevono il Nastro D'Argento, nella sezione documentari per il sociale, grazie al docu-film \"Up&amp;Down\". Ancora nel 2019 la compagnia riceve altri premi e riconoscimenti: il Premio Moige 2019, il Premio per il Sociale a Roseto Opera Prima 2019, il Premio Nazionale Il Giullare 2019 \"Per l\u2019attivit\u00e0 di una compagnia unica nel suo genere capace di portare in modo sincronico 80 attori sul palco, che ha saputo muoversi a livello nazionale e che ha vinto per due volte al nostro festival, e che grazie alla collaborazione con Paolo Ruffini ha dato vita al progetto teatrale poi film documentario \"Up &amp; Down\", il Premio Speciale in occasione della XVII Edizione del Premio Persefone e, infine, il premio speciale \"Il vero volto del teatro\" da parte di Teatro Magazine.\nNel 2020 il Lions Club Porto Mediceo assegna alla compagnia il Premio Capperuccio, con una cerimonia tenutasi presso la sara cerimonie del Comune di Livorno. Successivamente, nell'estate 2020, la compagnia ha partecipato alla Terza edizione Cinema sotto le stelle di Spello, aggiudicandosi il Premio al film per la miglior commedia sociale.\nIl 5 giugno 2021 la Compagnia vince il premio per la rassegna 2021 \u201cMascagni Off\u201d, iniziativa collaterale al Mascagni festival, che nasce col chiaro intento di legare il festival alle realt\u00e0 culturali del territorio.\nIl 2 settembre 2021 alla Compagnia \u00e8 stato consegnato il Premio Speciale Visioni 2021 vinto con lo spettacolo \"Augenblick\". La premiazione, dopo la presentazione di un breve estratto dello spettacolo, si \u00e8 tenuta presso il Teatro Ventidio Basso di Ascoli.\nIl 26 settembre 2021, a Monza, la Compagnia ha vinto il Festival Nazionale di Teatro e Disabilit\u00e0 \"L\u00ec Sei Vero\" con il premio della giuria popolare e quello come miglior spettacolo attribuito dalla giuria tecnica.\nIl 7 ottobre 2021 la Compagnia ha ricevuto il Premio Arte e Sociale 2021 attribuito dal Rotary Club di Livorno. \nFestival, rassegne e conferenze.\nNel 2008, nel 2009 e nel 2014 i Mayor Von Frinzius partecipano al Premio Ciampi, manifestazione livornese dedicata al cantautore Piero Ciampi, portando in scena \"L'amore \u00e8 uno scossone,\" \"URSS-SU \u2013 qualcosa da quelle macerie vorrei tirare su\" ed \"Eterna sera\". Quest'ultima performance apre la serata conclusiva del festival durante la quale a calcare il palco del Teatro Goldoni dopo i Mayor ci sono artisti del calibro di Nada, Piero Pel\u00f9 e la Bandabard\u00f2. Anche nel 2015, presso il Nuovo Teatro delle Commedie di Livorno, i Mayor partecipano al Premio Ciampi con uno spettacolo chiamato \"Sulle tracce di Piero\".\nNel 2017, i Mayor hanno fatto tappa in Sicilia per la Biennale di Teatro Sociale che si \u00e8 svolta a Catania, a cui hanno partecipato varie realt\u00e0 nazionali legate al teatro e alla marginalit\u00e0 sociale.\nLezioni aperte.\nNell'ambito del progetto \"Mappa Mondo\" del Tavolo Giovani del Comune di Livorno, i Mayor Von Frinzius sono intervenuti con \"Teatro e integrazione nelle diversit\u00e0\": una serie di incontri comprendenti conferenze, lezioni aperte e prove aperte, nonch\u00e9 un flash mob per evidenziare come il teatro possa essere un ottimo strumento per comprendere, dialogare e relazionarsi con la disabilit\u00e0. I Mayor hanno partecipato anche al progetto \"Officine D'Arte\", anche questo promosso dal Tavolo Giovani del Comune di Livorno, e che ha visto impegnati gli attori in una serie di lezioni aperte rivolte principalmente ai giovani e ai migranti, in modo da favorire una maggiore integrazione e mettere a confronto vari tipi di diversit\u00e0.\nDa sempre, oltre agli spettacoli, i Mayor Von Frinzius tengono lezioni aperte di teatro. Nel 2011 in particolare, le lezioni hanno coinvolto i detenuti delle sezioni di massima sicurezza della Casa Circondariale di Livorno; nel 2014, invece, i detenuti della Casa di Reclusione dell'Isola di Gorgona in cui sono tornati anche nel 2020 e nel 2021.\n\"Un grande abbraccio\" / \"Up &amp; Down\".\nNel 2016 alcuni degli attori della compagnia si impegnano in un nuovo progetto con l'attore e conduttore Paolo Ruffini. Lo spettacolo \"Un grande abbraccio\", con la regia Lamberto Giannini, \u00e8 stato scritto a quattro mani dal regista e da Ruffini. Debuttato il 30 gennaio alla Citt\u00e0 Del Teatro di Cascina, lo spettacolo \u00e8 stato presentato in Italia durante una tourn\u00e9e che ha toccato alcuni dei maggiori teatri italiani - come il Teatro Verdi di Firenze, il Teatro Nazionale di Milano, il Teatro Verdi di Montecatini, il Teatro Sistina e il Teatro Brancaccio di Roma e il Teatro della Luna di Assago. Nel 2017 debutta \"Up &amp; Down\", anch'esso scritto a quattro mani dall'attore Paolo Ruffini e dal regista Lamberto Giannini. Lo spettacolo continua tutt'oggi a girare nei maggiori teatri italiani. Nel 2018 \u00e8 uscito il docu-film \"Up &amp; Down - un film normale\", che racconta il dietro le quinte del gruppo di attori in tourn\u00e9e per l'Italia.\nTelevisione.\nTra il 2007 e il 2011 la compagnia ha ideato e realizzato campagne promozionali attraverso spot televisivi e manifesti per conto dell'AAMPS di Livorno. Grazie alla campagna dal titolo \"Differenziati\" la compagnia ha vinto il premio \"Dire e Fare\" promosso dall'ANCI Toscana.\nLe apparizioni in TV sono proseguite con un servizio andato in onda in occasione del compleanno di Paolo Ruffini, all'interno del programma di Barbara D'Urso Domenica Live. Le riprese si sono svolte alla Terrazza Mascagni di Livorno. I Mayor e Ruffini hanno partecipato anche ad altri servizi televisivi come \"Colorado\" su Italia1, il premio Persefone andato in onda su Rete4, Domenica In su Rai 1 e lo speciale di \"Up&amp;Down\" andato in onda la sera di Natale 2018 su Italia 1 e che ha registrato oltre un milione di spettatori.\nIl 25 dicembre 2019, su Italia 1 \u00e8 andata in onda \"Up &amp; Down - una favola normale\", ovvero una versione speciale dello spettacolo \"Up &amp; Down\" creata e girata dalle telecamere di Mediaset per essere trasmessa in prima serata a Natale 2019.\nil 25 dicembre 2020, su Italia 1 \u00e8 andato in onda in prima serata il talk show televisivo \"Up &amp; Down, un natale normale\" condotto da Paolo Ruffini e da alcuni attori della compagnia MVF.\nPubblicazioni.\n\"Chi \u00e8 Mayor Von Frinzius? Una Storia\".\nIl 12 novembre \u00e8 uscito il libro \"Chi \u00e8 Mayor Von Frinzius? Una Storia\" scritto da Marianna Sgherri con la collaborazione di Lamberto Giannini, edito da Edizioni Erasmo con prefazione scritta da Marco Bertini, presidente della Fondazione Teatro Carlo Goldoni di Livorno.\nTramite una narrazione informale e soggettiva di quella che \u00e8 stata l'esperienza personale dell'autrice del libro all'interno della compagnia, \"Chi \u00e8 Mayor Von Frinzius?\" esplora la storia di questo gruppo teatrale attivo sin dal 1997, evidenziandone i passaggi cruciali, raccontandone aneddoti, analizzando quali sono i richiami teorici e filosofici che stanno dietro al lavoro dei registi. Mayor Von Frinzius \u00e8 un progetto artistico, non terapeutico, e attira sempre pi\u00f9 persone ad assistere ai propri spettacoli. Tuttavia, pur incanalando le proprie energie per fare teatro e pur puntando sempre pi\u00f9 verso mete di livello artistico elevato, questa compagnia si \u00e8 scoperta incredibilmente benefica per gli attori che la compongono.\nIl libro \u00e8 stato presentato in occasione del Pisa Book Festival, manifestazione letteraria di livello nazionale, e al Teatro Carlo Goldoni di Livorno.\nVent\u2019anni di Mayor Von Frinzius.\nIn occasione del ventennio di attivit\u00e0, nel 2017, esce un video documentario diretto da Chiara Cunzolo e un libro scritto da Giannini, in collaborazione con Serena Senesi."}
{"id": "4040367", "revid": "46291", "url": "https://it.wikipedia.org/wiki?curid=4040367", "title": "Anakasia simplicifolia", "text": "Anakasia simplicifolia \u00e8 una specie di piante della famiglia Araliaceae ed \u00e8 l'unica specie del genere \"Anakasia\" .\nDescrizione.\n\"A. simplicifolia\" \u00e8 un arbusto glabro con foglie grandi, semplici ed estipolate.\nAlto fino a 5 m. Le foglie, che si affollano alle estremit\u00e0 di rami prominenti, sono sessili o con un petiolo molto corto; sono lanceolate, lunghe fino a 135\u00a0cm e larghe fino a 18\u00a0cm, si restringono gradualmente verso la base e sono acuminate all'apice; hanno il margine intero o ondulato, con la nervatura centrale prominente e le vene laterali arcuate.\nL'infiorescenza \u00e8 ascellare, con il rachide che porta \"umbellae\" disposte in maniera racemosa. I pedicelli sono molto corti, con un'articolazione posta sotto al fiore; il calice \u00e8 composto da una corta corona con lobi minuti. I petali possono essere 5 o 6, valvati e triangolari, leggeremente carnosi e lunghi circa 2\u00a0mm, larghi circa 1,5\u00a0mm. Gli stami allo stesso modo possono essere 5 o 6, con filamenti spessi e larghe antere. Le antere sono a 4 celle, lunghe 0,25\u00a0mm. La corolla \u00e8 di colore verde e cade presto. L'ovario \u00e8 inferiore, ampiamente obconico e glabro, composto da 4 a 6 celle; il disco \u00e8 carnoso, di colore giallo, con 4-6 stili.\nIl frutto \u00e8 obovoidale (cio\u00e8 a forma di uovo rovesciato, con la parte pi\u00f9 larga verso l'apice), con coste evidenti quando essiccato, di colore blu quando giunge a maturazione e aromatico; l'esocarpo \u00e8 carnoso, l'endocarpo \u00e8 compresso e crostaceo e l'endosperma \u00e8 liscio.\nDistribuzione e habitat.\nL\"'Anakasia simplicifolia\" \u00e8 endemica della parte occidentale della Nuova Guinea (Penisola di Vogelkop e nei pressi di Babo). Il suo habitat \u00e8 costituito da foresta primari a quota prossima al livello del mare."}
{"id": "4040369", "revid": "23", "url": "https://it.wikipedia.org/wiki?curid=4040369", "title": "Magnesio-clorofenicite", "text": ""}
{"id": "4040370", "revid": "531291", "url": "https://it.wikipedia.org/wiki?curid=4040370", "title": "Anakasia", "text": ""}
{"id": "4040378", "revid": "110157", "url": "https://it.wikipedia.org/wiki?curid=4040378", "title": "Howieson's Poort Shelter", "text": "Howieson's Poort Shelter \u00e8 una piccola grotta rocciosa del Sudafrica, contenente il sito archeologico da cui prende il nome il periodo Howiesons Poort della media et\u00e0 della pietra. Questo periodo dur\u00f2 circa 5000 anni, pi\u00f9 o meno tra i 65800 ed i 59500 anni fa.\nQuesto periodo \u00e8 importante perch\u00e9, con il periodo Stillbay di 7000 anni prima, fornisce le prime prove di simbolismo umano e di capacit\u00e0 tecnologiche che si svilupperanno in seguito nell'paleolitico superiore.\nDescrizione.\nLa grotta di roccia si trova in una collina sul versante settentrionale dell'Howieson's Poort, dove corre la strada principale che collega Grahamstown a Port Elizabeth. La grotta si trova a met\u00e0 della salita, \u00e8 profonda 7 metri e larga 5,5 metri all'imboccatura, con un grande albero di \"Podocarpus latifolius\" che cresce all'interno \"in orizzontale per permettere ai propri rami di attraversare l'entrata\". I resti originali del periodo Howiesons Poort erano coperti da un sottile strato di materiale, data la posizione della grotta a met\u00e0 salita ed all'azione del vento. Ventimila anni fa, comunque, la caduta di una roccia ha permesso di proteggere l'entrata della grotta dall'azione erosiva del vento.\nScavi archeologici.\nLa grotta fu scavata alla fine degli anni venti, e poi di nuovo nel 1965 da Hilary e Janette Deacon. Ora sono rimasti pochi reperti \"in situ\".\nTutti gli artefatti del sito di Howieson's Poort furono rinvenuti sotto ad uno strato di circa 30 centimetri. Sono stati trovati arnesi in pietra. Non c'\u00e8 traccia di pitture rupestri, n\u00e9 di artefatti in osso o conchiglie, anche se questi artefatti di osso e conchiglie sono stati trovati in altre grotte del periodo Howiesons Poort. Arnesi in pietra simili a questi sono stati rinvenuti sulla collina che sovrasta la grotta.\nOriginariamente, e fino alla met\u00e0 degli anni settanta, si pensava che i reperti di Howiesons Poort Shelter appartenessero al periodo Magosiano, e che quindi si ponessero nella cronologia tra l'et\u00e0 della pietra media e quella tarda. La datazione effettuata tramite la luminescenza stimolata otticamente permette di stimare l'et\u00e0 dei reperti in 65800-59500 anni fa.\nOltre al periodo Howiesons Poort, la grotta fu occupata per numerosi brevi periodi 18000-19000 anni fa, 9000-10000 anni fa e 3000-4000 anni fa, da persone che utilizzavano i fuochi ma che lasciarono pochi o nessun artefatto.\nToponomastica.\nIl poort prende il nome da un certo \"Mr Howison\", il cui nome fu riportato male da Stapleton e Hewitt come Howieson. Il sito archeologico viene sempre scritto con un apostrofo, mentre il periodo geologico pu\u00f2 averlo o meno."}
{"id": "4040384", "revid": "767487", "url": "https://it.wikipedia.org/wiki?curid=4040384", "title": "Waking Ashland", "text": "Waking Ashland \u00e8 un gruppo di musica rock di San Diego, California. Formati nel 2003, hanno pubblicato due EP e due album prima del loro scioglimento, nel 2007. L'ultima formazione era: Jonathan Jones cantante e tastierista, Ryan Lallier chitarrista, Nate Harlod bassista e Tim Very batterista."}
{"id": "4040386", "revid": "834", "url": "https://it.wikipedia.org/wiki?curid=4040386", "title": "Clara Sanchez (scrittrice)", "text": ""}
{"id": "4040393", "revid": "1851848", "url": "https://it.wikipedia.org/wiki?curid=4040393", "title": "Pietro Cappellino", "text": "Carriera.\nDopo la militanza nelle giovanili del Genoa, nel 1957 passa alla Biellese giocando per tre anni in Serie C. Dopo un altro anno in Serie C con il Livorno, passa alla Lucchese con cui debutta in Serie B disputando 74 gare in due anni.\nNel 1963 si trasferisce al Verona disputando altri tre campionati di Serie B per un totale di 108 presenze."}
{"id": "4040394", "revid": "767487", "url": "https://it.wikipedia.org/wiki?curid=4040394", "title": "Pasquale Lombardi", "text": "Carriera.\nDopo due anni al Saronno in Serie C, dove tra l'altro segna il gol nello spareggio retrocessione (Saronno-Pro Vercelli 1-0 disputata a Novara), passa alla Pro Patria con cui disputa quattro campionati di Serie B per un totale di 112 presenze e 2 gol, e dopo la retrocessione in Serie C avvenuta nel 1966 disputa altri sei campionati nella terza serie.\nCon la maglia dei \"tigrotti\" conta in totale 286 presenze, risultando il quinto calciatore per numero di gare giocate con la Pro Patria."}
{"id": "4040396", "revid": "23", "url": "https://it.wikipedia.org/wiki?curid=4040396", "title": "Clorofenicite", "text": ""}
{"id": "4040397", "revid": "1573940", "url": "https://it.wikipedia.org/wiki?curid=4040397", "title": "Temurah", "text": "Temurah \u00e8 un trattato della Mishnah e del Talmud babilonese, la maggior parte del quale \u00e8 un'elaborazione della Legge esposta nel Levitico sulla consacrazione di un animale al sacrificio. \nNella Halakhah temurah (, lett.: \"scambio\") \u00e8 la proibizione di scambiare un animale che \u00e8 stato santificato per il Tempio di Gerusalemme con un altro non santificato. Viene chiaramente specificato nel Levitico . Secondo la legge entrambi gli animali diventano santificati e la persona che ha cercato di scambiarli viene punita con frustate.\nTale proibizione di scambio fu considerata da Maimonide in tre dei 613 precetti, che sono:\nI succitati sono spiegati estensivamente nel Talmud babilonese, trattato \"Temurah\", Ordine di Kodashim."}
{"id": "4040399", "revid": "1655157", "url": "https://it.wikipedia.org/wiki?curid=4040399", "title": "Marco Biondi", "text": "La sua attivit\u00e0 nella radiofonia italiana inizia alla fine del 1976 quando gli viene proposto di collaborare con la radio del suo paese d'origine, RCL 26. Negli anni successivi, Marco Biondi trasmette da alcune radio locali importanti, come Radio Antenna Nuova di Castelleone, Radio Music Boy di Cremona, Radio Mambo di Cagliari fino ad arrivare a Rete Radio Azzurra di Montichiari, emittente musica afro.\nNel 1987 inizia la sua collaborazione con Radio Dee Jay che durer\u00e0 per 11 anni, conducendo il programma \"Pop News\" e realizzando centinaia di interviste con artisti del panorama pop/rock mondiale (David Bowie, Bon Jovi, Oasis, Take That, Robbie Williams, U2, R.E.M., Lenny Kravitz, Depeche Mode, Jamiroquai, Cure fra gli altri). A Radio Dee Jay conduce anche \"Sera dedicata\", programma monografico dedicato ogni volta ad uno specifico artista e anche Marted\u00ec Grasso, programma settimanale in coppia con Giacomo Valenti.\nDal 1998 passa a Radio 105 dove conduce un programma serale chiamato \"Milano Londra New York\", prima di trasferirsi proprio a New York da dove trasmette in diretta il programma \"105 Live From New York\" e il programma notturno di musica elettronica \"No Label\".\nNel 2001 inizia la collaborazione con RIN - Radio Italia Network dove per 5 anni conduce il programma di musica house \"Welcome to the Jungle\", che per 2 estati consecutive viene trasmesso in diretta da Ibiza. A RIN presenta anche \"Suburbia Chart\", la classifica house stilata da Alex Benedetti e \"House Gallery\" dove racconta la storia della musica house.\nNel 2005 RIN-Radio Italia Network diventa Play Radio, Marco Biondi conduce insieme a Petra Loreggian il programma di informazione musicale Playlist, in onda dalle 14 alle 16. Novit\u00e0 musicali, notizie e molti ospiti italiani ed internazionali fra cui Pharrel Williams, Take That, Vasco Rossi, Francesco de Gregori, Sean Paul, Lucio Dalla e tantissimi altri.\nNel 2007 Marco Biondi diventa direttore musicale dell'allora nascente Virgin Radio per cui cura anche la classifica \"Virgin Rock 20\" e conduce i programmi \"The Rocket\" , \"Rock Coming Up\" e \"Extra Virgin\". Realizza anche qui molte interviste con tanti nomi importanti del Rock italiano e mondiale, come Bruce Springsteen, Carlos Santana, Liam Gallagher, Michael Stipe, Vasco Rossi, Ligabue, Litfiba, Negrita, Subsonica. A partire dal 2010 ricopre anche il ruolo di direttore musicale di Virginradio TV.\nParallelamente all'attivit\u00e0 radiofonica, Marco Biondi \u00e8 autore di testi, compositore e produttore discografico di musica dance e pop. Tra gli artisti con cui ha collaborato e che ha prodotto vi sono Mato Grosso, Ava and Stone, Pin-Occhio, Space 1 e D.J. Speciale.\nHa inoltre scritto per riviste musicali come \"Rolling Stone\", \"Discotec\", \"Tutto disco\", \"Tutto musica &amp; spettacolo\", \"Dance Music Magazine\" e \"Rock Show\", di cui \u00e8 stato anche direttore artistico per un anno.\nDal 9 Ottobre 2017 Marco Biondi conduce il programma televisivo \"Pop News Tv\" in onda su 30 canali televisivi. \u00c8 una pillola quotidiana di informazione musicale a 360 gradi ed \u00e8 disponibile anche sul web sui canali ufficiali del programma e su Flipps\nNel 2018 fonda il corso intensivo di radiofonia Do You Radio, insieme a Luigi Speciale, PF Colombi e Cesare Zanotti.\nNel 2019 fonda Be NEXT Music, marchio dietro il quale si svolge la sua attivit\u00e0 di scouting di nuovi Artisti e Band emergenti che lo porta poi a diventare A&amp;R di Sorry Mom! Management.\nDa maggio 2020 \u00e8 Direttore Artistico di Showtime.it marketplace di musica, eventi e spettacolo.\nDa maggio 2020 \u00e8 Direttore Artistico di Radio Vigevano, per la quale dal 9 giugno 2020 conduce anche un programma settimanale chiamato Matchbox. \u00c8 un programma di storie musicali che va in onda ogni marted\u00ec fra le 14 e le 15 e in replica il gioved\u00ec fra le 16 e le 17. A proposito del nome del programma ha dichiarato: \"Matchbox era il mio programma \u201cstorico\u201d di quando ho iniziato a fare radio nel 1976 a RCL 26, la radio di Soresina, il paese dove sono nato. Il progetto nuovo segna per me un ritorno alle origini, mi piace immaginarlo come un nuovo inizio e mi piace l\u2019idea di ripartire con lo stesso nome che avevo usato ormai pi\u00f9 di 40 anni fa quando tutto stava iniziando. E\u2019 un omaggio alle mie origini\".\nNel giugno 2020 Marco Biondi trasforma la sua Be NEXT Music in un'etichetta discografica con distribuzione Sony Music Italy. Gli Artisti dell'etichetta vengono gestiti dal Management e dall'ufficio stampa di Sorry Mom! Management. La prima pubblicazione dell'etichetta \u00e8 uscita il 19 giugno 2020 ed \u00e8 stato il brano di FAB \"Luna\".\nDal 1\u00ba dicembre 2020 \u00e8 station manager di Giornale Radio, una nuova talk radio di informazione che trasmette 200 notiziari al giorno."}
{"id": "4040410", "revid": "109995057", "url": "https://it.wikipedia.org/wiki?curid=4040410", "title": "Claudius Clavus", "text": "Biografia.\nSi crede sia nato in un villaggio di Salling nell'isola danese di Funen. Egli \u00e8 commemorato da una targa nel locale \"Aagaarden\".\nNel 1412-13, all'et\u00e0 di venticinque anni, inizi\u00f2 a viaggiare per l'Europa e giunse circa un decennio dopo (1423\u201324) a Roma. Si crede anche che abbia viaggiato verso nord fino alla latitudine di 70\u00b0 10' N. A Roma fece amicizia con il cardinale Giordano Orsini e con il segretario del papa, Poggio Bracciolini, che si stavano occupando dell'aggiornamento della vecchia cartografia pontificia. Claudius contribu\u00ec ad una pi\u00f9 realistica descrizione dei paesi nordici, in particolare dell'Islanda e della Groenlandia, e fu probabilmente il primo cartografo a rappresentare la Groenlandia su una mappa geografica. Si sa anche che diede il nome a delle localit\u00e0 dell'isola usando dei termini tratti dalle antiche canzoni tradizionali.\nPurtroppo, la maggior parte delle sue opere (comprese due mappe) sono andate perdute, anche se una copia di esse \u00e8 giunta a noi tramite i cartografi tedeschi Donnus Nicholas Germanus e Henricus Martellus Germanus. Nel XIX secolo, altri suoi testi sono stati ritrovati nella biblioteca imperiale di Vienna."}
{"id": "4040412", "revid": "23", "url": "https://it.wikipedia.org/wiki?curid=4040412", "title": "Magnesiocolumbite", "text": ""}
{"id": "4040415", "revid": "516508", "url": "https://it.wikipedia.org/wiki?curid=4040415", "title": "Presidente del Consiglio Esecutivo di Serbia", "text": ""}
{"id": "4040416", "revid": "88740", "url": "https://it.wikipedia.org/wiki?curid=4040416", "title": "Episodi di Lab Rats (prima stagione)", "text": "La prima stagione della serie televisiva Lab Rats \u00e8 trasmessa negli Stati Uniti il 27 febbraio 2012 su Disney XD e in Italia il 28 maggio 2012 su Disney XD.\nI miei nuovi amici bionici (parte 1).\nTrama.\nLeo, dopo essersi trasferito con sua madre Tasha, a casa del nuovo patrigno Donald Davenport, scopre nella cantina/laboratorio della casa, tre ragazzi bionici: Adam, Chase e Bree. Dopo aver saputo che i tre ragazzi non sono mai usciti di casa, Leo decide di portarli a scuola, dove i tre, a causa dei loro errori di programmazione, scatenano il caos. Dopo che Davenport proibisce ad Adam, Bree e Chase di uscire, Leo organizza una festa, ma viene scoperto.\nI miei nuovi amici bionici (parte 2).\nTrama.\nDopo aver disobbedito agli ordini, Davenport decide di far portare tutti e tre i ragazzi in un laboratorio segreto nell'Artico. Per evitare che Leo senta la loro mancanza, Donald costruisce tre robot uguali ad Adam, Bree e Chase. Tasha non volendo che suo figlio esca con tre robot chiede a suo marito di riciclarli, ignorando che i robot sono i veri ragazzi.\nApplicazione Commando.\nTrama.\nDurante il primo giorno di scuola Chase litiga con un ragazzo della squadra di football, attivando l' \"Applicazione Commando\" che lo trasforma in bullo di nome Spike. Dopo che Spike ha litigato con la preside, quest'ultima organizza un incontro di football tra la squadra della scuola e i ragazzi.\nUna dama per Leo.\nTrama.\nLeo non riuscendo ad invitare una ragazza al ballo, chiede aiuto ad Adam e Chase. Tutto fa a gonfie vele fino a quando la ragazza s'innamora del fratello sbagliato. Intanto Bree \u00e8 alle prese con la sua prima cotta.\nLa prima missione.\nTrama.\nAdam, Bree e Chase ottengono la loro prima missione: fermare un treno hi-tech super veloce della societ\u00e0 di Davenport. Dopo che i tre ragazzi bionici scoprono che Leo si \u00e8 nascosto sul treno, buttando il sistema di frenatura devono pensare a un modo per fermare il treno prima che si schianti.\nLa chiamata.\nTrama.\nTasha deve far credere a sua madre che \u00e8 andata a fargli visita che Adam, Bree e Chase sono i domestici della casa. Intanto una tuta esoscheletro, va in tilt per colpa di Chase e attacca la famiglia. \nLo studente del semestre.\nTrama.\nDemoralizzato per aver preso un brutto voto, Chase partecipa alla competizione che si tiene a scuola ogni sei mesi. Il motivo? dimostrare a tutti di essere un bravo studente. Leo intanto decide di sfruttare i poteri di Bree per entrare e uscire dall'aula.\nIl compleanno di Leo.\nTrama.\nAdam, Bree e Chase, che non hanno mai avuto una festa di compleanno per loro, ne organizzano una a sorpresa per Leo, ma poi si dimenticano d'invitarlo! Intanto, Davenport promette a Leo il miglior regalo di compleanno che abbia mai ricevuto.\nLa spirale della morte.\nTrama.\nLeo fa squadra con Adam, nella sfida di ginnastica \"La spirale della morte\" sperando nei poteri bionici del fratello per vincere, arrivato in finale Leo dovr\u00e0 battersi con il fratello. Chase e Bree intanto iniziano a farsi scherzi usando i loro poteri.\nMi presti l'elicottero?\nTrama.\nLeo \u00e8 molto nervoso all'idea di uscire con la ragazza che gli piace, cos\u00ec si confida con Davenport. Non sapendo come aiutarlo, Donald racconta tutto a Tasha che organizza un incontro a casa con la ragazza. Ma Leo si arrabbia per le loro interferenze.\nRitorno dal futuro.\nTrama.\nUna futura versione di Leo, arriva nel presente per avvertire Davenport di non inviare Adam, Bree e Chase in una pericolosa missione nello spazio, per evitare la loro scomparsa. I tre ragazzi partono comunque per salvare il mondo, toccher\u00e0 a Leo trovare una soluzione.\nScambio di chip.\nTrama.\nAdam, Bree e Chase si stufano delle loro abilit\u00e0, decidono allora di scambiarsi i loro chip per un giorno, ignorando i consigli di Davenport. A causa di questo errore Leo rimane chiuso nell'ascensore della scuola con la preside Perry.\nA casa da soli.\nTrama.\nDavenport e Tasha partono per l'Australia lasciando i ragazzi a casa sotto la supervisione di Eddie. Ma appena Donald esce di casa Leo si precipita nel laboratorio, e pensando di accendere una lampada da notte combina un danno che sembra irreparabile.\nPer un pugno di dollari.\nTrama.\nAdam, Bree e Chase trovano dei lavoretti occasionali e per la prima volta guadagnano qualche soldo. Ma ossessionati dal voler essere sempre pi\u00f9 ricchi, vendono alcuni vecchi oggetti di Davenport, senza sapere che uno di essi \u00e8 un regalo per Tasha.\nUna tranquilla giornata in spiaggia.\nTrama.\nI Davenport stanno trascorrendo una tranquilla giornata in spiaggia quando vengono interrotti da un'eruzione solare che minaccia il pianeta. Invece di concentrarsi sulla missione per\u00f2, i ragazzi abbandonano il camper-laboratorio per andare a divertirsi.\nAir Leo.\nTrama.\nLeo cerca di far colpo su Janelle, sfidando il bullo della scuola in una partita di Basket, aiutato da Chase e dalle invenzioni di Davenport. Intanto Bree e Adam competono in una sfida per entrare nella squadra di cheerleader.\nLa notte del virus vivente.\nTrama.\nLeo diventa l'assistente di laboratorio di Davenport, per sbaglio fa entrare un virus nel sistema di casa che trasforma Eddie in un demone. Bree intanto organizza a casa il suo primo pigiama party con l'aiuto di Tasha.\nMissione invisibile.\nTrama.\nMentre Davenport sperimenta la sua ultima invenzione i fratelli sono alle prese con la nuova trovata della preside. Per salvare Leo usano i loro poteri bionici ma non sanno che a scuola sono state installate alcune telecamere che rischiano di svelare il loro segreto.\nConcerto in lattina.\nTrama.\nAdam e Chase formano un band con un nuovo ragazzo appena arrivato, Marcus. Dopo che Marcus accusa Leo di aver distrutto la sua chitarra, Leo si convince che Marcus \u00e8 malvagio. Bree intanto cerca di legare con Davenport.\nNello spazio.\nTrama.\nMarcus chiede ai ragazzi se pu\u00f2 andare a dormire da loro perch\u00e9 suo padre \u00e8 fuori citt\u00e0. I ragazzi accettano, scoprendo nel frattempo di avere nuove abilit\u00e0. Arrivati a casa, Adam, Bree e Chase devono partire per lo spazio per aggiustare un satellite delle industrie Davenport, intanto Marcus si infiltra nel laboratorio."}
{"id": "4040420", "revid": "516508", "url": "https://it.wikipedia.org/wiki?curid=4040420", "title": "Presidente del Consiglio Esecutivo Federale di Jugoslavia", "text": ""}
{"id": "4040425", "revid": "124123", "url": "https://it.wikipedia.org/wiki?curid=4040425", "title": "Blasius Ammon", "text": "Nel 1582 diede alle stampe la sua prima raccolta di composizioni, \"Liber sacratissimarum cantionum selectissimus\". Dal 1587 fino al 1590, anno della morte, fu monaco francescano."}
{"id": "4040431", "revid": "827882", "url": "https://it.wikipedia.org/wiki?curid=4040431", "title": "Ad Reinhardt", "text": "Biografia.\nVisse a Buffalo con la famiglia di immigrati ebrei russi e tedeschi, che presto si trasfer\u00ec a New York.\nDal 1931 al 1935 studi\u00f2 Letteratura e Storia dell'arte alla Columbia University sotto l'ala del noto storico dell'arte Meyer Schapiro, che lo introdusse all'attivit\u00e0 politica di sinistra che manterr\u00e0 anche in futuro. Inizi\u00f2 a dipingere, ottenendo presto numerosi premi. Frequent\u00f2 anche corsi di pittura al Columbia's Teachers College, e dopo aver ottenuto il diploma inizi\u00f2 a studiare pittura sia alla National Academy of Design che all'American Artists School, dove conobbe gli artisti progressisti Francis Criss e Carl Holty, che lo influenzarono col Cubismo e il costruttivismo di stampo europeo.\nDopo gli studi, dal 1936 al 1940, ottiene un lavoro presso il Federal Art Project, sezione Arti visive della Works Progress Administration, la maggiore agenzia del New Deal. Qui conobbe gli artisti Willem de Kooning e Arshile Gorky.\nTerminato il lavoro al Federal Art Project, divenne artista grafico, vignettista e reporter freelance, in particolare per il quotidiano \"PM\" dal 1942 al 1947.\nNel 1942 divent\u00f2 membro del gruppo artistico American Abstract Artists, col quale si esibir\u00e0 per un decennio nelle maggiori gallerie d'arte, tra cui la Peggy Guggenheim Gallery. Poco dopo inizi\u00f2 una lunga collaborazione con la gallerista Betty Parsons, che gli dedic\u00f2 frequenti mostre personali gi\u00e0 dal 1946.\nSi dedic\u00f2 anche alla scrittura, in particolar modo riguardo al lavoro di molti suoi colleghi. La sua scrittura sobria e precisa, cos\u00ec come le sue opere pittoriche, non mancarono comunque di generare controversie, anche dopo decenni.\nDa sempre interessato alla scrittura e all'arte orientale, dalla fine degli anni cinquanta agli inizi degli anni sessanta, intraprese numerosi viaggi nel continente asiatico in Paesi come Giappone, India, Persia, Egitto, Turchia, Siria, e Giordania.\nDopo avere completato ulteriori studi al New York University Institute of Fine Arts, e una volta congedato dal servizio militare, divenne insegnante d'arte al Brooklyn College nel 1947, dove insegn\u00f2 fino al 1967, anno della sua morte, avvenuta nel suo studio di New York a causa di un violento infarto. Insegn\u00f2 anche al California School of Fine Arts di San Francisco, alla University of Wyoming, alla Yale University e all'Hunter College di New York.\nL'artista fece anche parte del gruppo di protesta contro il Metropolitan Museum of Art del 1950 noto come \"Gli irascibili\".\nLe sue opere sono conservate alla Pace Gallery di New York.\nStile.\nFin dalle prime opere, Reinhardt mostr\u00f2 uno spiccato interesse per l'astrazione geometrica via via pi\u00f9 distante da ogni riferimento alla realt\u00e0. Col passare del tempo, il suo stile divenne sempre pi\u00f9 minimale, e sempre pi\u00f9 scevro di tutto ci\u00f2 che lui considerava estraneo all'arte. Nonostante venisse solitamente incluso tra gli esponenti dell'Espressionismo astratto, egli prese le distanze da essi, e divenne tra i pi\u00f9 influenti artisti della successiva corrente del Minimalismo.\nIl suo lavoro era sempre pi\u00f9 caratterizzato dalla ricerca di un'assoluta forma di astrattismo. Considerava l'Espressionismo astratto una corrente troppo segnata dal biomorfismo, dall'abbondanza di allusioni emozionali e dal culto dell'ego. In contrasto, egli andava cercando un'arte astratta che non contenesse richiami narrativi n\u00e9 emotivi e senza il minimo riferimento alla realt\u00e0.\nFu profondamente influenzato dall'arte e dalle teorie del pittore russo Kazimir Severinovi\u010d Malevi\u010d, fondatore del Suprematismo, il cui dipinto \"Quadrato nero\" del 1915 lo ispir\u00f2 ad utilizzare campiture di colore coprente disposte in pattern geometrici come quadrati e rettangoli. Questi esperimenti portarono alla creazione di tre serie di pitture monocromatiche, le \"Red Paintings\", le \"Blue Paintings\" e, soprattutto, le \"Black Paintings\", quadri apparentemente tutti neri, ma in realt\u00e0 composti da lievissime sfumature intorno al nero.\nPer creare gli effetti desiderati, Reinhardt svilupp\u00f2 una sofisticata tecnica. Travasava, infatti, l'olio dai pigmenti che sceglieva, per ricreare una finitura satinata molto delicata. In questo modo, le sue superfici, ora opache, riuscivano ad assorbire maggiormente la luce. Tale tecnica, tuttavia, si rivel\u00f2 particolarmente problematica e responsabile di diversi problemi di conservazione dei dipinti. Le loro superfici, infatti, sono cos\u00ec fini e la tecnica utilizzata cos\u00ec sofisticata, che la loro conservazione e gli eventuali restauri sono compiti particolarmente difficili e onerosi."}
{"id": "4040438", "revid": "74801", "url": "https://it.wikipedia.org/wiki?curid=4040438", "title": "Christoph Friedrich von Ammon", "text": "Insegn\u00f2 dapprima ad Erlangen dal 1790 al 1793, poi a Gottinga dal 1794 al 1804 e nuovamente ad Erlangen dal 1804 al 1813.\nSent\u00ec il grande influsso dell'Illuminismo di Immanuel Kant e cerc\u00f2 nel Cristo il \"messia morale\", ma abbandon\u00f2 tali idee quando divenne predicatore di corte a Dresda (1814)."}
{"id": "4040439", "revid": "125129983", "url": "https://it.wikipedia.org/wiki?curid=4040439", "title": "Marco Maurizi", "text": "Biografia.\nMarco Maurizi si \u00e8 laureato in filosofia della storia presso l'Universit\u00e0 degli Studi di Roma \"Tor Vergata\" e ha conseguito il dottorato di ricerca nella medesima universit\u00e0 discutendo una tesi su Cusano e il concetto di \"non altro\" da cui \u00e8 nato il volume \"La nostalgia del totalmente non altro. Cusano e la genesi della modernit\u00e0\" (Rubbettino, 2007). Dopo un periodo di formazione in Germania attualmente svolge la sua attivit\u00e0 di ricerca presso l'Universit\u00e0 degli Studi di Bergamo. Ha pubblicato le sue ricerche su alcune prestigiose riviste come la \"Rivista di filosofia neo-scolastica\", il \"Journal of Critical Animal Studies\", \"Dialegesthai\", \"Alfabeta2\", \"Lettera Internazionale\", e collaborando, inoltre, con i quotidiani \"Liberazione\" e \"L'Osservatore Romano\". Ha poi partecipato alla stesura del secondo volume di \"L'Altronovecento. Comunismo eretico e pensiero critico\" (Jaca Book, 2011) ed \u00e8 il traduttore e curatore dell'edizione italiana di Georg Luk\u00e1cs, \"Coscienza di classe e storia. Codismo e dialettica\", Alegre, Roma 2007, di Ralph Acampora, \"Fenomenologia della Compassione\", Edizioni Sonda, Casale Monferrato, 2010, e ha tradotto, con G. Dalmasso, J. Derrida, \" Teoria e prassi. Corso dell'\u00c9cole Normale Sup\u00e9rieure 1975-1976\", Jaca Book, Milano, 2018. Ha contribuito alla fondazione delle riviste scientifiche \"Liberazioni\" e \"Animal Studies. Rivista italiana di antispecismo\".\nPensiero.\nMaurizi ha suddiviso i suoi interessi di ricerca tra la filosofia dialettica (Cusano, Hegel, Marx, Adorno), la teoria critica della societ\u00e0 e le implicazioni politiche di una visione \"sociale\" dell'antispecismo a partire da una rielaborazione del pensiero della scuola di Francoforte. Tanto le sue ricerche su Adorno, quanto quelle su Cusano si incentrano sul tentativo di porre in evidenza il tema della storicit\u00e0 dell'umano non in termini di un astratto e formale \"essere-nel-tempo\", quanto pi\u00f9 propriamente nel vedere nell'essere storico, in tutta la sua determinatezza, l'irriducibile istanza di verit\u00e0 dell'umano stesso: l'essere storico \u00e8 in tal senso irriducibile ad ogni ontologia generale seppure ci\u00f2 non porti necessariamente ad un relativismo storicista. Prendendo spunto dalla lettura critico-negativa di Hegel portata avanti da Adorno, infatti, Maurizi sostiene la leggibilit\u00e0 e razionalit\u00e0 della storia come segno del dominio, l'universale storico non come traccia di un positivo che si farebbe strada attraverso il negativo delle vicende umane, bens\u00ec come questo stesso negativo che informa di s\u00e9 la civilt\u00e0, imprimendo ad essa la direttrice di un progresso della razionalit\u00e0 strumentale che \u00e8 l'antitesi della redenzione. La sua rilettura del pensiero della filosofia di Francoforte ha cos\u00ec costituito un punto di partenza per una ridefinizione dell'opposizione natura/cultura e lo ha portato ad estendere la critica ai meccanismi di dominio anche al controllo e allo sfruttamento del non umano, e pi\u00f9 in generale della Natura. Il suo pensiero riguardo alla filosofia antispecista \u00e8 in continuit\u00e0 con quello espresso dal sociologo David Nibert ed in netta opposizione all'utilitarismo di Peter Singer criticato da Maurizi come un antispecista metafisico. Un punto centrale nell'argomentazione filosofica di Marco Maurizi, che rende originale il suo lavoro rispetto a quello degli altri teorici dei diritti animali, riguarda l'interpretazione in termini storico-sociali dello specismo. Ogni attivit\u00e0 intellettuale \u00abantispecista\u00bb, secondo Maurizi, consiste quindi essenzialmente nel fare propria questa scelta di campo: sottolineare come la questione animale sia un aspetto irrinunciabile di ogni ipotesi di trasformazione dell'esistente. Secondo Maurizi l'antispecismo \u00e8 dunque essenzialmente politico e non possiamo affrontare, come fanno Peter Singer o Tom Regan, la questione animale da una prospettiva astrattamente morale. All'attivit\u00e0 di filosofo, Maurizi ha cos\u00ec affiancato quella di attivista per i diritti animali, intrecciando l'attivit\u00e0 speculativa con quella politica; risultato di questa attivit\u00e0 \u00e8 il libro \"Al di l\u00e0 della Natura: gli animali, il capitale e la libert\u00e0\" (Novalogos, 2012). Maurizi \u00e8 stato inoltre fondatore delle riviste di critica antispecista \"Liberazioni\" e Animal Studies, della rivista online \"Asinus Novus\" che prende il nome dal suo breve testo \"Asinus Novus: lettere dal carcere dell'umanit\u00e0\" (Ortica, 2012). Nel 2012 l'associazione \"Per Animalia Veritas\" raccoglie alcuni suoi scritti che rappresentano un sunto aggiornato del suo pensiero sulla filosofia antispecista: \"Cos'\u00e8 l'antispecismo politico\" (Per Animalia Veritas, 2012).\nSulla scia delle riflessioni adorniane, Maurizi ha anche lavorato sulla filosofia della musica e la teoria critica musicale. Le sue teorie sull'antispecismo politico sono abbondantemente discusse nel libro di Lorenzo Guadagnucci \"Restiamo Animali: vivere vegan \u00e8 una questione di giustizia\" (Terre di Mezzo, 2012), da Matthias Rude \"Antispeziesismus. Die Befreiung von Mensch und Tier in der Tierrechtsbewegung und der Linken\" (Schmetterling, Stuttgart 2013) e altri autori della scena antispecista di lingua tedesca, spagnola e portoghese."}
{"id": "4040444", "revid": "72396", "url": "https://it.wikipedia.org/wiki?curid=4040444", "title": "Ammonio (scultore)", "text": "Figlio di Apollofane, fu autore di una pregiata statuetta rinvenuta acefala a Licopoli."}
{"id": "4040448", "revid": "287204", "url": "https://it.wikipedia.org/wiki?curid=4040448", "title": "Stefan Savic", "text": ""}
{"id": "4040452", "revid": "1522738", "url": "https://it.wikipedia.org/wiki?curid=4040452", "title": "Ammonio di Nitria", "text": "Nel 330, dopo 18 anni di matrimonio in castit\u00e0, fond\u00f2 nel deserto di Nitria una comunit\u00e0 di asceti sul modello di Sant'Antonio Abate. \u00c8 venerato dalla chiesa copta il 4 ottobre."}
{"id": "4040453", "revid": "1904508", "url": "https://it.wikipedia.org/wiki?curid=4040453", "title": "Mausoleo Visconti di Modrone", "text": "Il mausoleo Visconti di Modrone, ideato intorno al 1884 dall'architetto piemontese Giovanni Ceruti e terminato nel 1890, si trova nel territorio di Cassago Brianza, in Brianza. Il monumento racchiude le tombe di famiglia dei Visconti di Modrone.\nSan Salvatore a Tremoncino.\nIl mausoleo fu costruito sulle spoglie dell'antica chiesa di san Salvatore, molto amata e frequentata dai contadini della zona. In questo luogo erano infatti custoditi i resti dei morti della terribile peste che sconvolse l'Europa nella met\u00e0 del Trecento. Ancora oggi, alcune ossa rinvenute sui luoghi sono conservate in alcune teche poste all'ingresso della cripta.\nIl piccolo Duomo.\nNella costruzione del Mausoleo, la famiglia Visconti desiderava richiamare la grandezza e l'imponenza del duomo di Milano. Il progetto iniziale fu modificato con l'adozione di uno stile gotico internazionale. Per la costruzione, fu usato il marmo di Carrara. Le imponenti guglie bianche spiccano dalla natura circostante e la posizione all'apice di una piccola collina dona all'edificio un aspetto ancora pi\u00f9 grande. Al piazzale antistante il mausoleo, si accede attraverso un viale in salita circondato da cipressi. La pianta dell'edificio \u00e8 ottagonale a simboleggiare l'ottavo giorno e quindi la resurrezione. Due scale simmetriche racchiudono l'entrata della cripta e accompagnano al piano superiore.\nLe sepolture.\nI sarcofaghi sono stati disposti su due piani: in quello inferiore si trovano i resti dei Visconti di Modrone fino all'Ottocento, mentre al piano rialzato riposano i membri vissuti nel Novecento.\nQuesto un elenco delle 33 salme:"}
{"id": "4040458", "revid": "72396", "url": "https://it.wikipedia.org/wiki?curid=4040458", "title": "Na\u0161i", "text": "Na\u0161i (\u041c\u043e\u043b\u043e\u0434\u0435\u0436\u043d\u043e\u0435 \u0434\u0435\u043c\u043e\u043a\u0440\u0430\u0442\u0438\u0447\u0435\u0441\u043a\u043e\u0435 a\u043d\u0442\u0438\u0444\u0430\u0448\u0438\u0441\u0442\u0441\u043a\u043e\u0435 \u0434\u0432\u0438\u0436\u0435\u043d\u0438\u0435 \u00ab\u041d\u0430\u0448\u0438\u00bb, Movimento Giovanile Democratico Antifascista \"Nostri\") \u00e8 un movimento giovanile russo che si dichiara democratico, antifascista e anti-oligarchico. Il movimento \u00e8 sostenuto da numerosi autorevoli esponenti della scena politica russa e comprende circa 120.000 membri tra i 17 e i 25 anni. Il 6 aprile 2012 il leader di Na\u0161i ha annunciato che il movimento sar\u00e0 sciolto nel prossimo futuro per essere sostituito da un'altra organizzazione."}
{"id": "4040459", "revid": "887364", "url": "https://it.wikipedia.org/wiki?curid=4040459", "title": "Spedizione alleata in Ucraina", "text": "La spedizione alleata in Ucraina si colloca all'interno dell'intervento alleato nella rivoluzione russa: un'operazione militare lanciata nel 1918, verso la fine della prima guerra mondiale, allo scopo di modificare le sorti della guerra civile russa a favore delle forze anti-comuniste in Russia.\nIl 18 dicembre 1918, un mese dopo l'armistizio, l'esercito francese occupa Odessa, in Ucraina, al fine di venire in aiuto del generale Denikin, impegnato nella lotta contro i bolscevichi.\nAlla campagna parteciparono anche truppe polacche e greche ma nell'aprile 1919, a seguito della sconfitta dell'Armata bianca furono costrette a ritirarsi in Crimea.\nLa spedizione in Ucraina ebbe fine nel novembre 1920 con la definitiva ritirata dalla Russia."}
{"id": "4040464", "revid": "122687884", "url": "https://it.wikipedia.org/wiki?curid=4040464", "title": "Amon (re di Giuda)", "text": "Figlio di Manasse, fu re idolatra e perseguit\u00f2 i profeti. Fu ucciso in una congiura di palazzo, ma gli stessi congiurati furono linciati dal popolo."}
{"id": "4040467", "revid": "580", "url": "https://it.wikipedia.org/wiki?curid=4040467", "title": "Vito Damiano", "text": "Biografia.\nNato e cresciuto a Trapani, nel quartiere Casalicchio (San Pietro), dopo aver conseguito la maturit\u00e0 al Liceo Classico di Trapani, nel 1971 vince il concorso per accedere all'Accademia Militare di Modena. Successivamente, da Sottotenente dell'Arma dei Carabinieri, ha completato il quadriennio di studio ad indirizzo giuridico presso la Scuola Ufficiali di Roma, ed ha successivamente conseguito una laurea specialistica in Scienze della Sicurezza interna ed esterna. Nominato colonnello nel 2000, \u00e8 stato comandante provinciale dei Carabinieri a Catania.\nGenerale di brigata dei carabinieri dal 2007, \u00e8 in forza all'AISE i servizi di controspionaggio. Nel 2009 il suo nome viene fatto in un'interpellanza parlamentare da Cossiga nell'ambito del dossier Telecom nell'inchiesta che vide coinvolti i servizi e il capo della sicurezza Telecom Giuliano Tavaroli.\nLascia il servizio attivo nel novembre del 2011.\nCandidato del Popolo delle libert\u00e0 alle elezioni comunali del 2012, viene eletto Sindaco di Trapani al ballottaggio il 21 maggio 2012, superando con 12.377 preferenze il candidato rivale, anch'egli del centrodestra, Giuseppe Maurici, che al primo turno era arrivato primo, fermatosi a 10.681.\nNel mese di ottobre 2015, viene votata una mozione di sfiducia nei suoi confronti che viene respinta con 15 voti favorevoli (necessari 20) e 11 contrari (4 assenti). Nel dicembre 2015 sporge una querela per diffamazione aggravata in quanto degli individui su facebook avrebbero postato dei commenti offensivi nei suoi confronti.\nNel 2017 annuncia che non si sarebbe ricandidato alle elezioni amministrative di giugno."}
{"id": "4040470", "revid": "709565", "url": "https://it.wikipedia.org/wiki?curid=4040470", "title": "Guillaume Amontons", "text": "Fu uno dei pionieri negli studi sperimentali riguardanti la tribologia e speriment\u00f2 un sistema di telegrafia aerea un secolo prima di Claude Chappe.\nBiografia.\nNato a Parigi, si occup\u00f2 di fisica, di architettura e di meccanica applicata. Progett\u00f2 una macchina termica a combustione esterna e studi\u00f2, fra i primi, i problemi concernenti l'attrito nelle macchine. Nel campo degli strumenti scientifici, introdusse importanti miglioramenti negli igrometri, barometri e termometri. Fra questi ultimi \u00e8 degno di menzione un barometro \"ripiegato\" di sua concezione. Nel 1695 Amontons pubblic\u00f2 a Parigi il volume \"Remarques et experiences phisiques sur la construction d'une nouvelle clepsidre, sur les barometres, termometres, &amp; higrometres\", dedicato all'Acad\u00e9mie Royale des Sciences della quale, pochi anni dopo, divenne socio.\nFu il primo a misurare con metodo scientifico l'energia muscolare umana ed animale \nLeggi di Amontons.\nAmontons defin\u00ec due leggi:"}
{"id": "4040473", "revid": "131358", "url": "https://it.wikipedia.org/wiki?curid=4040473", "title": "Papa Mamadou Diouf", "text": ""}
{"id": "4040479", "revid": "751257", "url": "https://it.wikipedia.org/wiki?curid=4040479", "title": "Aeroporto internazionale di Grand Forks", "text": ""}
{"id": "4040480", "revid": "38120", "url": "https://it.wikipedia.org/wiki?curid=4040480", "title": "Song Car-Tunes", "text": "Ko-Ko Song Car-Tunes, conosciuta anche come Song Car-Tunes, \u00e8 una serie di cortometraggi animati di tre minuti prodotta da Max e Dave Fleischer tra il maggio 1924 e il settembre 1927, aprendo la strada all'uso del dispositivo della \"palla rimbalzante\" utilizzato per dirigere il pubblico nei canta-con-noi cinematografici. I \"Song Car-Tunes\" furono anche sforzi pionieristici nella prima applicazione del suono all'animazione, diversi anni prima di \"Dinner Time\" di Paul Terry (uscito nell'ottobre 1928) e di \"Steamboat Willie\" di Walt Disney (novembre 1928).\nStoria e tecnica.\nCi furono 36 titoli nella serie \"Song Car-Tunes\", di cui 19 utilizzarono il processo sonoro ottico Phonofilm sviluppato da Lee De Forest iniziando con \"Oh, Mabel\", \"Mother, Pin a Rose on Me\", \"Goodbye, My Lady Love\" e \"Come Take a Trip on My Airship\" (usciti tra maggio e giugno del 1924). Gli altri 17 titoli vennero distribuiti come film muti, progettati per essere proiettati con musica dal vivo nei cinema. I fratelli Fleischer collaborarono con De Forest, Edwin Miles Fadiman e Hugo Riesenfeld per formare la Red Seal Pictures, proprietaria di 36 cinema dell'East Coast estendendosi ad ovest fino a Cleveland.\nIl 15 settembre 1925 i Fleischer distribuirono \"My Bonnie Lies over the Ocean\", che fu il primo film ad utilizzare la trovata della palla rimbalzante. Nell'aprile del 1926 i Fleischer distribuirono \"My Old Kentucky Home\", con uno dei primi tentativi di sincronizzare l'animazione con il dialogo, poich\u00e9 un cane nel film incoraggia il pubblico a \"cantare con la palla rimbalzante\".\nNel settembre del 1926 la divisione statunitense della De Forest Phonofilm e la Red Seal Pictures presentarono istanza di fallimento, e i Fleischer conclusero il loro utilizzo del sistema Phonofilm, distribuendo il loro ultimo \"Song Car-Tune\", \"By the Light of the Silvery Moon\" (1927), proprio mentre l'epoca del cinema sonoro stava per iniziare. Nei primi mesi del 1929 i Fleischer firmarono un contratto con la Paramount Pictures. La Paramount riedit\u00f2 alcuni \"Song Car-Tunes\" muti tra il 1929 e il 1932 con nuove colonne sonore, nuove animazioni e nuovi titoli di testa che eliminavano i nomi di Max e Dave Fleischer.\nCon l'affermazione dell'epoca sonora, i Fleischer risuscitarono la serie di film musicali come \"Screen Songs\" nel febbraio 1929, ed essa continu\u00f2 fino al 1938. Mentre Koko il Clown fu ritirato, la \"palla rimbalzante\" venne mantenuta. Questi nuovi corti duravano ben sette minuti, con pi\u00f9 animazione rispetto ai primi \"Song Car-Tunes\" costruita intorno al tema della canzone.\nIl concetto della \"palla rimbalzante\" divenne un'icona culturale talmente affermata che venne utilizzata in spot televisivi per vendere tutti i tipi di prodotti, dai sonniferi al cibo per gatti. Appena prima di ritirarsi nel 1968, Dave Fleischer us\u00f2 una forma di \"palla rimbalzante\" per il finale di \"Millie\", dove gir\u00f2 un ritaglio animato facendo \"rimbalzare\" la testa di Beatrice Lillie sopra il testo della canzone."}
{"id": "4040483", "revid": "767487", "url": "https://it.wikipedia.org/wiki?curid=4040483", "title": "Giovanni Vittorio Amoretti", "text": "Fu docente di letteratura tedesca a Pisa. Si occup\u00f2 soprattutto di Goethe e altri scrittori tedeschi dell'Ottocento."}
{"id": "4040487", "revid": "122246", "url": "https://it.wikipedia.org/wiki?curid=4040487", "title": "Pallavolo femminile ai Giochi della XXX Olimpiade (Qualificazioni)", "text": ""}
{"id": "4040489", "revid": "767487", "url": "https://it.wikipedia.org/wiki?curid=4040489", "title": "La sposa mascherata", "text": "La sposa mascherata (\"The Masked Bride\") \u00e8 un film muto del 1925 diretto da Christy Cabanne e da, non accreditato, Josef von Sternberg.\nTrama.\nGaby \u00e8 una ballerina professionista che, talvolta, fa anche la ladra. Lavora in un locale di Montmartre: qui, incontra Grover, un milionario americano che sta facendo delle ricerche sul crimine in Francia. Grover organizza un incontro con Gaby nel suo studio per poterla intervistare: i due, dopo molte discussioni, finiscono per innamorarsi. Fissata la data delle nozze, Gaby sar\u00e0 costretta da un suo vecchio complice, Antoine, a rubare una preziosa collana allo stesso Grover che Antoine minaccia, in caso contrario, di uccidere. Per proteggerlo, Gaby cede. Antoine viene arrestato dal prefetto di polizia e Grover viene a sapere la verit\u00e0, scoprendo che la fidanzata ha agito in quel modo per proteggere la sua vita. L'uomo, allora, decide di continuare i preparativi per le prossime nozze.\nProduzione.\nIl film fu prodotto dalla Metro-Goldwyn-Mayer (MGM). Nei titoli appare il nome di Josef von Sternberg che lasci\u00f2 il set dopo pochi giorni di lavorazione, venendo sostituito da Cabanne.\nDistribuzione.\nDistribuito dalla Metro-Goldwyn-Mayer (MGM), il film usc\u00ec nelle sale cinematografiche statunitensi il 13 dicembre dopo una prima tenuta a New York il 29 novembre 1925. In Germania, con il titolo \"Die T\u00e4nzerin von Moulin-Rouge\", venne distribuito dall'Universum Film (UFA) nel luglio 1926."}
{"id": "4040490", "revid": "182291", "url": "https://it.wikipedia.org/wiki?curid=4040490", "title": "Enrique Amorim", "text": ""}
{"id": "4040492", "revid": "246700", "url": "https://it.wikipedia.org/wiki?curid=4040492", "title": "Abdoulaye Sarr", "text": ""}
{"id": "4040495", "revid": "124123", "url": "https://it.wikipedia.org/wiki?curid=4040495", "title": "Francisco Gomes de Amorim", "text": "Nacque ad A Ver-o-Mar, un quartiere di P\u00f3voa de Varzim. Fu amico e confidente di Almeida Garrett e visse per molti anni in Brasile. Mor\u00ec a Lisbona il 4 novembre 1891."}
{"id": "4040497", "revid": "35804", "url": "https://it.wikipedia.org/wiki?curid=4040497", "title": "Serie A2 1987-1988 (rugby a 15)", "text": "La serie A2 1987-88 fu il 54\u00ba campionato di seconda divisione di rugby a 15 in Italia, il secondo noto con la denominazione di A2.\n a girone unico e fu vinto dal davanti al ; le due squadre furono promosse in serie A1 per la stagione successiva.\nFu, quella, la prima edizione in cui le squadre vincitrici poterono avere l'opportunit\u00e0 di accedere ai playoff scudetto della serie A1, come avversarie delle prime due classificate della serie superiore.\nA retrocedere in serie B furono le ultime due classificate, e .\nFormula.\nLe 12 squadre si affrontarono con la formula del girone unico in gare d'andata e ritorno.\nLe prime due classificate accedettero direttamente alla serie A1 della stagione successiva nonch\u00e9 ai \"play-off\" scudetto della stagione in corso ai due posti pi\u00f9 bassi del \"RD1-seeding\".\nLe ultime due in classifica retrocedettero nella serie B della stagione successiva.\nLe squadre dal terzo al sesto posto affrontarono i \"play-off\" contro le quattro peggiori non retrocesse della serie A1 al meglio delle tre gare al fine di mantenere la propria categoria o salire in quella superiore."}
{"id": "4040505", "revid": "125652990", "url": "https://it.wikipedia.org/wiki?curid=4040505", "title": "Amorim Gir\u00e3o", "text": "Insegn\u00f2 all'ateneo di Coimbra dal 1925. A lui si devono importanti opere di geografia nazionale del Portogallo (\"Geografia du Portugal\", 1941) e di geografia antropica (\"Geografia humana\", 1946)."}
{"id": "4040506", "revid": "125176304", "url": "https://it.wikipedia.org/wiki?curid=4040506", "title": "Chiesa di Santa Croce (Padova)", "text": "La chiesa di Santa Croce \u00e8 un edificio religioso settecentesco che sorge nel Borgo di Santa Croce, zona meridionale di Padova contenuta dalle mura cinquecentesche. \u00c8 l'unica chiesa di Padova in stile rococ\u00f2. Accanto all'edificio sorge la Scuola del Redentore.\nStoria.\nSorta su precedenti edifici, tra l'oratorio del lebbrosario di Santa Croce (1181) e la precedente chiesa officiata dai Somaschi dal 1606. L'attuale edificio fu principiato il 31 luglio 1737 (posa della prima pietra) su progetto di Francesco Vecellio padre somasco (Preposito Generale, letterato ed architetto) e consacrato il 9 giugno 1749 dal Cardinal Carlo Rezzonico. Sino alle soppressioni napoleoniche \u00e8 appartenuta ai Chierici Regolari di Somasca che alloggiavano nel vicino collegio (ora casa madre delle Suore di San Francesco di Sales). Attualmente \u00e8 affidata all'omonima parrocchia, gestita dal clero secolare della diocesi di Padova.\nDescrizione.\nL'esterno.\nLa facciata pensata come monumentale conclusione della lunga str\u00e0 di Borgo Santa Croce che parte dal Prato della Valle, \u00e8 caratterizzata da un importante frontone sostenuto da paraste e semicolonne d'ordine corinzio. Due torricini circolari alleggeriscono l'architettura. La porta maggiore sovrastata da un timpano curvilineo \u00e8 posta sotto l'iscrizione che ricorda la consacrazione della chiesa. Sopra, un'apertura circolare decorata da volute e da una testina di cherubino. L'architettura si inserisce in quella della tradizione padovana di Girolamo Frigimelica.\nIl campanile.\nIl campanile sul fianco della chiesa \u00e8 novecentesco, costruito tra il 1899 ed il 1907 sull'area dell'antico cimitero, su progetto dell'ing. Giulio Lupati, grazie alle donazioni di alcuni benefattori e dei parrocchiani di s. Croce. Presenta uno stile sobrio ed incline al gusto eclettico del tempo, ed \u00e8 realizzato in muratura di trachite euganea, rivestita lungo il fusto da un paramento in mattoni pieni, ricoperto da uno strato di intonaco a base cementizia. Il campanile \u00e8 stato oggetto tra il 2020 ed il 2021 di un accurato restauro conservativo, che ha interessato le superfici esterne, la cella campanaria e il castello campanario stesso, realizzato ex novo. Le decorazioni e le balaustre della cella campanaria nonch\u00e9 quelle sovrastanti sono in pasta cementizia. Nella cella campanaria \u00e8 presente un concerto di 5 campane a distesa (a slancio), realizzate dalla ditta Daciano Colbachini di Padova, fino al 2020 a suono esclusivamente manuale (caso pressoch\u00e9 unico nella citt\u00e0 di Padova), e dopo il citato restauro elettrificate da una ditta di Legnaro. Grazie al tipo di elettrificazione con motore a induzione magnetica, \u00e8 stata conservata la possibilit\u00e0 di suono manuale. \nSul campanile sono presenti due lapidi a ricordare i vari benefattori. A fianco del campanile, sull'edificio della sacrestia, si trova la lapide commemorativa del giovane Ernesto Rossi, tra i benefattori della torre campanaria, che perse la vita in un incidente motociclistico nel 1906, schiantandosi per amara ironia della sorte proprio ai piedi del campanile quasi ultimato.\nL'interno.\nLa luminosa aula e caratterizzata da una elegante parata decorativa su cui si inserisce una serie di aperture a finta fenestratura balconata, pensate probabilmente come cantorie ma con evidenti fini estetici. Il presbiterio con abside semicircolare \u00e8 arricchito da imponenti semi colonne. Il soffitto della chiesa \u00e8 decorato da lacunari, stucchi e dorature.\nOpere.\nI Chierici Somaschi affidarono la decorazione del soffitto (esaltazione della Croce) e della cupola ovoidale del presbiterio al veneziano Nicol\u00f2 Baldassini, mentre il ciclo di tele (altari laterali e abside) fu commissionato a Giambattista Mariotti. La posizione delle tele fu alterata con l'arrivo agli inizi dell'800 della \"Salus Populi Patavini\", veneratissima statua lignea seicentesca della Madonna della Salute, proveniente dall'omonimo oratorio e legata alle pestilenze che nel XVII secolo colpirono la citt\u00e0.\nSul primo altare alla destra, dall'ingresso vi \u00e8 la tela del Mariotti con \"San Giovanni Nepomuceno, San Francesco di Paola e Sant'Antonio\", l'unica posta nella posizione originaria.\nNel seguente altare, la \"Salus Populi Patavini\" nella posizione della Sacra famiglia del Mariotti, tela dispersa.\nL'altare maggiore, decorato da una grande variet\u00e0 di marmi policromi, \u00e8 alleggerito da due angeli oranti di Antonio Bonazza. Sopra, un ricco baldacchino rococ\u00f2. Sul retro, il coro ligneo sovrastato da \"Sant'Elena adora la Santa Croce\" del Mariotti.\nSul primo altare sulla sinistra dall'ingresso, \u00e8 posta la tela con \"San Gerolamo Emiliani\" collocata originariamente sul secondo altare (al posto del Sacro Cuore novecentesco) in sostituzione de L'Angelo custode, posto in controfacciata. Ai lati del catino absidale, all'interno degli antichi matronei chiusi da finestre serliane, \u00e8 collocato l'organo a canne. Costruito tra gennaio e maggio del 1952 dalla ditta \"Fratelli Ruffatti\" di Padova, \u00e8 stato riqualificato ed ampliato nelle risorse foniche nel 2013 dalla ditta \"Leorin Gastone\" sulla base di un innovativo progetto predisposto dal maestro Alberto Sabatini, organista della Pontificia Basilica di Sant'Antonio a Padova. Oggi lo strumento, dotato di due tastiere, pedaliera e trasmissione elettronica, dispone di 31 registi sonori."}
{"id": "4040507", "revid": "6923", "url": "https://it.wikipedia.org/wiki?curid=4040507", "title": "N\u00e9stor Jorge", "text": ""}
{"id": "4040508", "revid": "2179318", "url": "https://it.wikipedia.org/wiki?curid=4040508", "title": "Intervento alleato nella rivoluzione russa", "text": "L\u2019intervento alleato nella rivoluzione russa si concretizz\u00f2 in una spedizione militare lanciata nel 1918, verso la fine della prima guerra mondiale, allo scopo di modificare le sorti della guerra civile russa a favore delle forze anti-comuniste.\nLe operazioni, a cui parteciparono 14 nazioni, iniziarono subito dopo la fine della guerra in Europa ma fin dall'inizio furono caratterizzate da scarso coordinamento, assenza di una strategia condivisa e mancanza di sostegno da parte dell'opinione pubblica.\nPrologo.\nNel 1917 la Russia si trovava in una situazione politica molto delicata. Le difficolt\u00e0 incontrate durante la prima guerra mondiale contro le forze degli Imperi centrali minarono il sostegno nei confronti del regime zarista. A seguito della rivoluzione di febbraio Nicola II fu costretto ad abdicare e venne costituito un governo provvisorio guidato da Georgy Lvov e successivamente da Alexander Kerensky. Il governo provvisorio continu\u00f2 a combattere contro la Germania ed inizi\u00f2 a ricevere aiuti militari da parte degli Stati Uniti che, nel frattempo, avevano fatto il loro ingresso nel conflitto.\nLa situazione in Russia restava tuttavia molto delicata con crescenti manifestazioni di scontento nei confronti della guerra. Il consenso nei confronti di Lenin e dei bolscevichi cresceva cos\u00ec come gli episodi di ammutinamento e diserzione.\nIl 18 giugno 1917 l'esercito russo sub\u00ec un'ulteriore disastrosa sconfitta e Kerensky, nel tentativo di risollevare le sorti del conflitto, sostitu\u00ec il comandante supremo delle forze armate Aleksej Brusilov con Lavr Kornilov che per\u00f2 nell'agosto 1917 tent\u00f2 di instaurare una dittatura militare.\nIl trattato di Brest-Litovsk.\nPochi mesi dopo, lo scoppio della Rivoluzione d'ottobre porta alla caduta di Kerensky e alla prese del potere da parte dei bolscevichi.\nCinque mesi dopo, il 3 marzo 1918, la neo-istituita URSS firma il trattato di Brest-Litovsk con l'Impero tedesco ponendo formalmente fine alla guerra sul fronte orientale.\nCon la firma del trattato venne anche stabilita la liberazione dei prigionieri di guerra che dunque erano liberi di tornare a casa. Naturalmente l'esercito dell'Impero austro-ungarico era composto da contingenti di varie nazionalit\u00e0 tra cui vi era anche una legione cecoslovacca che era stata catturata dai russi. Nel 1917, subito dopo aver preso il potere, bolscevichi autorizzarono la legione cecoslovacca a lasciare la Russia attraversando la Siberia fino a Vladivostok per poi imbarcarsi verso la Francia dove avrebbero potuto unirsi alle forze alleate per combattere gli Imperi centrali con lo scopo di creare uno Stato cecoslovacco indipendente. Tuttavia nel maggio 1918 l'accordo tra il governo bolscevico e la legione cecoslovacca venne infranto e iniziarono combattimenti tra le due parti.\nL'intervento alleato nella guerra civile russa.\nL'inatteso ritiro della Russia dal conflitto cre\u00f2 grande preoccupazione tra gli Alleati: grande era il timore che il ripiegamento delle truppe tedesche dal fronte orientale a quello occidentale potesse risultare decisivo per il successo degli Imperi centrali. C'era inoltre grande apprensione per il possibile diffondersi delle idee comuniste nel resto dell'Europa.\nA fronte di questi eventi Francia e Gran Bretagna decisero di organizzare una spedizione in Russia con tre obiettivi:\nFrancia e Gran Bretagna non avevano per\u00f2 truppe a disposizione da poter inviare in Russia e chiesero l'aiuto degli Stati Uniti. Nel luglio 1918 il presidente statunitense Woodrow Wilson, contro il parere del Dipartimento della Guerra, autorizz\u00f2 la partenza di 5.000 soldati americani verso Arcangelo (Spedizione orso polare) e di altri 8.000 soldati (provenienti dalle Filippine e da Camp Fremont in California) verso Vladivostok (American Expeditionary Force Siberia).\nAllo stesso tempo il governo canadese ader\u00ec alla richiesta di quello britannico di formare un contingente dell'Impero britannico, formato anche da truppe indiane e australiane. Venne dunque inviato nel mar Baltico uno squadrone della Royal Navy guidato dal contrammiraglio Edwyn Alexander-Sinclair. Nel dicembre 1918 Sinclair arriv\u00f2 in Estonia ed inizi\u00f2 a combattere i bolscevichi.\nAllo stesso tempo anche altri Paesi decisero di intervenire in Russia. Il Giappone, che temeva per il deteriorarsi della situazione al confine con il proprio protettorato sulla penisola coreana, invi\u00f2 un contingente di 70.000 uomini con lo scopo di creare in Siberia uno Stato fantoccio.\nL'Italia partecip\u00f2 alla spedizione con la Legione Redenta, formata da ex prigionieri di guerra austro-ungarici di nazionalit\u00e0 italiana, e con un corpo di Alpini \u2013 in tutto 2.500 uomini \u2013 che si stabilirono inizialmente nella concessione di Tientsin.\nCon la fine della guerra in Europa la definitiva sconfitta degli Imperi Centrali, gli Alleati si impegnarono apertamente a favore delle forze anti-comuniste, i cosiddetti bianchi.\nFine dell'intervento.\nDopo l'evacuazione della Legione Cecoslovacca, le potenze alleate decisero nel 1920 di ritirarsi dalla Russia settentrionale e dalla Siberia. I militari giapponesi rimasero nelle province marittime dell'Estremo Oriente russo fino al 1922 e nel nord di Sakhalin fino al 1925, in seguito alla firma della Convenzione di base sovietico-giapponese a Pechino , in cui il Giappone accett\u00f2 di ritirare le sue truppe dalla Russia."}
{"id": "4040512", "revid": "599013", "url": "https://it.wikipedia.org/wiki?curid=4040512", "title": "\u00d3scar Passo", "text": ""}
{"id": "4040515", "revid": "484362", "url": "https://it.wikipedia.org/wiki?curid=4040515", "title": "Eusebius Amort", "text": "Dopo l'infanzia trascorsa a Biberm\u00fchle (presso T\u00f6lz, in Alta Baviera) studi\u00f2 a Monaco, ed in giovane et\u00e0 si un\u00ec all'ordine dei Canonici regolari di Polling, dove, dopo essere stato ordinato nel 1717, inizi\u00f2 ad insegnare teologia e filosofia; l\u00ec, nel 1722, fond\u00f2 la rivista \u00abParnassus Boicus\u00bb.\nNel 1733 si trasfer\u00ec a Roma dove rimase per due anni, come teologo presso il cardinale Niccol\u00f2 Maria Lercari. Torn\u00f2 a Polling nel 1735 e dedic\u00f2 il resto della sua vita agli studi. Mor\u00ec a Polling il 5 febbraio 1775.\nAmort, che aveva la reputazione di essere uno degli uomini pi\u00f9 istruiti del suo tempo, fu uno scrittore estremamente prolifico e tratt\u00f2 gli argomenti pi\u00f9 diversi, dalla poesia all'astronomia, dalla teologia dogmatica al misticismo.\n\u00c8 ricordato, assieme a Sant'Alfonso Maria de' Liguori, come il fondatore del sistema morale dell'equiprobabilismo nella teologia cattolica.\nOpere.\nLe sue opere pi\u00f9 conosciute sono: \nSi ricordano anche i contributi alla questione autorale della \u00abImitatio Christi\u00bb, da lui attribuita a Tommaso da Kempis, raccolti nell'articolo di C. Toussaint contenuto nel \"Dictionnaire de th\u00e9ologie\" di Alfred Vacant (1900, colonne 1115-1117)."}
{"id": "4040526", "revid": "124123", "url": "https://it.wikipedia.org/wiki?curid=4040526", "title": "Thomas Amory", "text": "Fu teologo, filologo, medico, archeologo, geologo e storico delle religioni. Le sue due opere principali, \"Memoirs containing the lives of several ladies of Great Britain\" (1755) e \"The life of John Buncle\" (1766) sono lo specchio dei suoi moltissimi interessi."}
{"id": "4040530", "revid": "80339", "url": "https://it.wikipedia.org/wiki?curid=4040530", "title": "Krasnokamskij rajon (Ba\u0161kortostan)", "text": ""}
{"id": "4040542", "revid": "729019", "url": "https://it.wikipedia.org/wiki?curid=4040542", "title": "Ritiro sovietico dall'Afghanistan", "text": "Il ritiro sovietico dall'Afghanistan avvenne nelle fasi finali della guerra del 1979-1989 in ottemperanza agli accordi di Ginevra. Cominciato il 15 maggio 1988, il ritiro dell'Armata Sovietica, contrastata nelle operazioni dai mujaheddin, si chiuse nove mesi dopo, sancendo la fine dell'intervento sovietico in Afghanistan.\nSvolgimento delle operazioni.\nStando agli accordi di Ginevra (1988) il ritiro delle truppe sovietiche sarebbe dovuto avvenire in due fasi. Dopo aver ceduto parte dei mezzi e dell'equipaggiamento militare all'esercito della Repubblica Democratica dell'Afghanistan, l'Armata Rossa contava ancora 110.000 unit\u00e0, 500 carri armati, 4.000 BMP e BTR, 2.000 pezzi di artiglieria e mortai e circa 16.000 camion. Entrambe le fasi del ritiro vennero complicate dalla forte presenza di mujaheddin armati in tutto l'Afghanistan.\nMet\u00e0 delle truppe destinate a ritirarsi nel lasso di tempo compreso tra il 15 maggio e il 15 agosto 1988 (prima fase) seguirono due direttrici: Kandhar-Lashkar Gah-Farah-Herat-URSS o Ghazni (punto di ritrovo dei soldati stanziati a Gardez)-Kabul (punto di incontro delle truppe dislocate a Jalalabad)-Bagram-Pol-e Khomri (vicino alla quale si sarebbero radunate le truppe di Konduz e Feyzabad)-URSS. L'altra met\u00e0 segu\u00ec invece, da due zone a sud di Kabul e Shindand, rotte alternative. Simile procedura sub\u00ec la seconda fase del ritiro, durata dal 15 novembre 1988 al 15 febbraio 1989.\nEntrambe le fasi richiesero ai sovietici una grande preparazione. Considerata la lunga distanza da percorrere e lo stato primitivo delle strade afghane, tutte e due le vie di ritirata vennero scaglionate in settori di 120\u2013150\u00a0km corrispondenti ad un giorno di marcia. Alla fine di ogni settore vi era una postazione fortificata e protetta da mine dove le truppe potevano riposare e i mezzi rifornirsi di carburante. Lungo tutto il percorso venne garantita la presenza dell'aviazione dell'esercito (molto attiva nelle operazioni di scorta) ed inoltre vennero studiati vari piani di fuoco dell'artiglieria per rispondere alle minacce mujaheddin cos\u00ec come bonifiche di campi minati nemici. Fu creato un distaccamento ad ogni livello di comando tra il reggimento autonomo e la 40\u00aa Armata (reparto che comprendeva tutte le forze URSS in Afghanistan) che avrebbe dovuto precedere la colonna principale di mezzi con funzioni di sminamento."}
{"id": "4040548", "revid": "120464513", "url": "https://it.wikipedia.org/wiki?curid=4040548", "title": "Lady of the Night (album)", "text": "Lady of the Night \u00e8 il primo album della cantante statunitense Donna Summer, pubblicato su vinile a 33 giri nel febbraio 1974 dall'etichetta Groovy, per il solo mercato olandese, dove ottennero un modesto successo i singoli \"The Hostage\" e \"Lady of the Night\".\n\"Full of Emptiness\" \u00e8 stata successivamente esclusa da tutte le ristampe, dal momento che venne remixata e ripubblicata nell'album successivo, \"Love to Love You Baby\".\nTracce.\nLato B.\n(*) - traccia non presente nella versione rimasterizzata dell'album"}
{"id": "4040549", "revid": "80339", "url": "https://it.wikipedia.org/wiki?curid=4040549", "title": "Mi\u0161kinskij rajon (Ba\u0161kortostan)", "text": ""}
{"id": "4040550", "revid": "1573940", "url": "https://it.wikipedia.org/wiki?curid=4040550", "title": "Paratapinocyba", "text": "Paratapinocyba \u00e8 un genere di ragni appartenente alla famiglia Linyphiidae.\nDistribuzione.\nLe due specie oggi attribuite a questo genere sono endemiche del Giappone.\nTassonomia.\nPer la determinazione delle caratteristiche della specie tipo di questo genere sono stati esaminati gli esemplari di \"Paratapinocyba kumadai\" .\nA dicembre 2011, si compone di due specie:"}
{"id": "4040554", "revid": "1889177", "url": "https://it.wikipedia.org/wiki?curid=4040554", "title": "Palazzo Compagnoni delle Lune", "text": "Il palazzo Compagnoni delle Lune \u00e8 un palazzo signorile di Macerata costruito come residenza cittadina da un ramo della nobile famiglia dei Compagnoni, detto \"delle lune\" dalle due lune dello stemma gentilizio della casata.\nStoria e descrizione.\nCostruito nel 1736 su progetto dell'architetto Francesco Vici, si trova in prossimit\u00e0 di Palazzo Compagnoni Marefoschi, residenza di un altro ramo della famiglia. Il palazzo fu costruito in un'area che apparteneva al casato fin dalle sue origini e che, comprendeva, in pratica, un intero quartiere. Qui sorsero, in seguito alla vasta ramificazione della famiglia, che comprende svariati rami (di cui alcuni ad oggi stabilitisi all'esterno del territorio marchigiano), numerose dimore, a partire da edifici preesistenti.\nIn prossimit\u00e0 del palazzo si trovano alcune pertinenze, edifici gi\u00e0 esistenti dal Duecento e ricostruiti nel Settecento, appartenenti anch'essi alla famiglia Compagnoni gi\u00e0 dal secolo XIII, quando il \"Castrum Maceratae\" si un\u00ec al \"Podium Sancti Iuliani\", andando a creare la citt\u00e0 di Macerata. L'ultima ristrutturazione del palazzetto risale alla met\u00e0 degli anni novanta del Novecento.\nIl palazzo fu acquistato nel Novecento dall'Universit\u00e0 di Macerata, che se ne avvale per l'attivit\u00e0 didattica, dopo averlo completamente restaurato, visto anche lo stato di semiabbandono in cui versava."}
{"id": "4040555", "revid": "249337", "url": "https://it.wikipedia.org/wiki?curid=4040555", "title": "Giovane Guardia", "text": "Giovane Guardia (\u041c\u043e\u043b\u043e\u0434\u0430\u044f \u0433\u0432\u0430\u0440\u0434\u0438\u044f) \u00e8 la sezione giovanile del partito Russia Unita.\nStoria.\nFondato nel 2005, il movimento prende il nome dal movimento di Resistenza sovietico antifascista Giovane Guardia, attivo in URSS durante la Seconda guerra mondiale. La Giovane Guardia dichiara 83 sezioni regionali in tutta la Russia, dall'exclave baltica dell'oblast' di Kaliningrad a Vladivostok.\nLa Giovane Guardia \u00e8 stata fondata con l'obiettivo avvicinare la giovent\u00f9 russa alle attivit\u00e0 sociali e politiche del paese attraverso numerosi progetti di volontariato. Dichiara di avere 160.000 membri in tutto il paese. I presidenti del consiglio di coordinazione sono Alena Ar\u0161inova e Timur Prokopenko.\nNel dicembre 2010 Anna Chapman \u00e8 stata nominata membro del consiglio del movimento."}
{"id": "4040559", "revid": "738729", "url": "https://it.wikipedia.org/wiki?curid=4040559", "title": "Giovane Guardia di Russia Unita", "text": ""}
{"id": "4040560", "revid": "287204", "url": "https://it.wikipedia.org/wiki?curid=4040560", "title": "Sinflavina", "text": "La sinflavina \u00e8 un disinfettante cromoforo della famiglia delle acridine, che mostra un limitato effetto antibiotico nei confronti dei batteri Gram-negativi.\n\u00c8 un composto incolore, a volte utilizzato per il trattamento di infezioni della cute. La tossicit\u00e0 \u00e8 bassa."}
{"id": "4040570", "revid": "287204", "url": "https://it.wikipedia.org/wiki?curid=4040570", "title": "Herman Aceros", "text": ""}
{"id": "4040572", "revid": "287204", "url": "https://it.wikipedia.org/wiki?curid=4040572", "title": "Elisabeth Rohm", "text": ""}
{"id": "4040577", "revid": "1543377", "url": "https://it.wikipedia.org/wiki?curid=4040577", "title": "Spedizione orso polare", "text": "Per Spedizione Orso Polare (conosciuta anche come Spedizione nel Nord della Russia) si intende lo sbarco di circa 5.000 soldati americani ad Arcangelo, in Russia, nel quadro dell'intervento alleato nella rivoluzione russa.\nLa spedizione venne decisa dal presidente statunitense Woodrow Wilson in risposta alle richieste dei governi di Francia e Gran Bretagna di aderire ai combattimenti contro i bolscevichi.\nLo scopo dell'operazione era di impedire che, a seguito del trattato di Brest-Litovsk i bolscevichi o l'esercito tedesco potessero impadronirsi degli armamenti russi ad Arcangelo e contrastare la diffusione del comunismo.\nLe operazioni militari.\nQuando le forze britanniche giunsero ad Arcangelo il 2 agosto 1918 scoprirono che i bolscevichi avevano trasferito gli armamenti nei pressi del fiume Dvina. Pertanto, quando le truppe americane arrivarono un mese pi\u00f9 tardi, furono immediatamente utilizzati in operazioni offensive per aiutare il salvataggio della Legione Ceca.\nI tentativi di coinvolgere la popolazione locale contro i bolscevichi non ebbero successo e, arrivato l'inverno, gli Alleati dovettero contrastare la controffensiva dei comunisti lungo il fiume Vaga.\nIn queste operazioni il contingente statunitense perse oltre 200 uomini anche a causa del diffondersi della febbre spagnola.\nIl ritiro.\nA seguito della firma dell'armistizio tra Germania e Alleati l'11 novembre 1918 il proseguimento delle operazioni in Russia diventava sempre meno sostenibile dal punto di vista politico e agli occhi dell'opinione pubblica.\nLa spedizione orso polare termina ufficialmente il 5 agosto 1919."}
{"id": "4040582", "revid": "757396", "url": "https://it.wikipedia.org/wiki?curid=4040582", "title": "Ko\u0161arkarski klub Zlatorog La\u0161ko", "text": "Il Ko\u0161arkarski Klub La\u0161ko, noto anche come Ko\u0161arkarski Klub Pivovarna La\u0161ko \u00e8 una societ\u00e0 cestistica avente sede a La\u0161ko, in Slovenia. Fondata nel 1969, gioca nel campionato sloveno.\nDisputa le partite interne nella Dvorana Tri lilije, che ha una capacit\u00e0 di 3.000 spettatori."}
{"id": "4040593", "revid": "287204", "url": "https://it.wikipedia.org/wiki?curid=4040593", "title": "Felbinac", "text": "Il felbinac (chiamato anche acido 4-bifenilacetico) \u00e8 un farmaco avente propriet\u00e0 antinfiammatoria. Appartiene alla classe degli acidi arilpropionici.\nPropriet\u00e0 farmacologiche.\nIl felbinac \u00e8 uno dei metaboliti del fenbufene, e come quest'ultimo possiede propriet\u00e0 antinfiammatorie ed analgesiche.\nFarmacocinetica.\nIn uno studio effettuato su pazienti affetti da osteoartrosi dopo applicazione locale di felbinac gel tre volte al d\u00ec (per periodi variabili da 14 a 42 giorni) vennereo determinate le concentrazioni del farmaco sia a livello plasmatico che di altri tessuti.\nLe concentrazioni pi\u00f9 elevate di felbinac furono misurate nella cute (1497-13939\u00a0ng/g). I livelli del farmaco nelle altre strutture valutate risultarono decisamente inferiori: membrana sinoviale (36-994\u00a0ng/g), sinovia (104-768\u00a0ng/ml), tendine (meno di 10-197\u00a0ng/g), cartilagine (meno di 10-109\u00a0ng/g), tessuto muscolare (12-101\u00a0ng/g), e sottocute (16-97\u00a0ng/g).\nTossicit\u00e0.\nIl valore della DL50 nel ratto \u00e8 di 164\u00a0mg/kg per os.\nIndicazioni terapeutiche e posologia.\nIl felbinac viene utilizzato nel trattamento locale sintomatico di lesioni traumatiche, anche di tipo sportivo.\nIl farmaco viene applicato topicamente (gel al 3%) 2-4 volte al giorno. La quantit\u00e0 di gel da applicare non dovrebbe superare i 25 g al giorno, indipendentemente dalle dimensioni e dal numero delle aree da trattare.\nIl farmaco \u00e8 stato anche utilizzato nel trattamento del dolore associato ad osteoartrosi ed alla artrite reumatoide.\nIn una \"review\" del 1994 era stato osservato che l'efficacia del felbinac per uso topico era equivalente a quella dell'ibuprofene per via orale nel trattamento dei traumi dei tessuti molli ed a quella dell'ibuprofene o del fenbufen per os nel dolore da lieve a moderato associato ad osteoartrite.\nEffetti collaterali.\nIn pazienti che hanno utilizzato il gel al 3% sono state osservate lievi reazioni locali quali eritemi, dermatiti, prurito generalmente a risoluzione spontanea.\nSono stati segnalati anche casi di broncospasmo o difficolt\u00e0 respiratoria.\nControindicazioni e precauzioni d'uso.\nIl felbinac in gel deve essere applicato solo su cute integra e va accuratamente evitato il contatto con le mucose e con gli occhi. \n\u00c8 necessario evitare l'utilizzo del farmaco in pazienti con ipersensibilit\u00e0 accertata al principio attivo o ad uno dei suoi componenti oppure a pazienti nei quali l'aspirina o i FANS possono scatenare fenomeni allergici quali attacchi d'asma, orticaria o riniti acute."}
{"id": "4040598", "revid": "767487", "url": "https://it.wikipedia.org/wiki?curid=4040598", "title": "Gaitana", "text": "Biografia.\nGaitana \u00e8 nata a Kiev, all'epoca nella Repubblica Socialista Sovietica Ucraina, una delle repubbliche dell'Unione Sovietica, ma si \u00e8 successivamente spostata nella Repubblica del Congo, dove suo padre, Klaver Essami, \u00e8 nato, vivendoci per cinque anni. Poi, Gaitana \u00e8 ritornata in Ucraina con la madre, mentre il padre \u00e8 rimasto a Brazzaville, dove possiede una ditta di trasporti. Secondo il \"Female Magazine\" (Ucraina), suo padre \u00e8 il capo delle telecomunicazioni congolesi.\nVita privata.\nIl 27 giugno 2017 Gaitana ha partorito ed \u00e8 diventata mamma.\nCarriera.\nLa sua musica mescola elementi di jazz, funk, soul, e musica folk. Canta in ucraino, inglese, russo, ma conosce anche francese e lingala. Gaitana ha un diploma in economia e, da giovane, ha studiato in una scuola musicale, dove ha suonato il sassofono. Ha primeggiato nel tennis da tavolo, rappresentando anche il proprio Paese in diverse competizioni. \u00c8 coinvolta anche in altre attivit\u00e0 sportive, fra cui il fitness ed il ciclismo.\nGaitana si \u00e8 esibita all'Insediamento presidenziale di Barack Obama nel 2009.\nEurovision Song Contest 2012.\nGaitana ha rappresentato l'Ucraina all'Eurovision Song Contest 2012, tenutosi a Baku, con il brano Be My Guest. Gaitana \u00e8 la prima cantante di origini afro-ucraine a rappresentare l'Ucraina alla manifestazione.\nDopo la sua designazione, Gaitana ha ricevuto critiche molto aspre nel proprio Paese dopo che un alto esponente del partito Unione pan-ucraina \"Libert\u00e0\" ha detto: \u201cGaitana non \u00e8 una rappresentante organica della cultura ucraina\u201d.\nHa raggiunto l'8\u00aa posizione nella seconda semifinale, con 64 punti, qualificandosi per la finale, dove \u00e8 arrivata al 16\u00ba posto con 65 punti."}
{"id": "4040603", "revid": "599013", "url": "https://it.wikipedia.org/wiki?curid=4040603", "title": "Robert Beri\u0107", "text": ""}
{"id": "4040605", "revid": "599013", "url": "https://it.wikipedia.org/wiki?curid=4040605", "title": "Goran Cvijanovi\u0107", "text": ""}
{"id": "4040615", "revid": "1846281", "url": "https://it.wikipedia.org/wiki?curid=4040615", "title": "FA Charity Shield 1928", "text": "Lo FA Charity Shield 1928, noto in italiano anche come Supercoppa d'Inghilterra 1928, \u00e8 stata la 15\u00aa edizione della Supercoppa d'Inghilterra.\nSi \u00e8 svolto il 24 ottobre 1928 all'Old Trafford di Manchester tra l'Everton, vincitore della First Division 1927-1928, e il Blackburn, vincitore della FA Cup 1927-1928.\nA conquistare il titolo \u00e8 stato l'Everton che ha vinto per 2-1 con una doppietta di Dixie Dean."}
{"id": "4040616", "revid": "729019", "url": "https://it.wikipedia.org/wiki?curid=4040616", "title": "Spazio epidurale", "text": "Lo spazio epidurale \u00e8 la zona del canale vertebrale compresa tra legamento giallo e dura madre. Contiene tessuto adiposo, vene e arterie di piccolo calibro, vasi linfatici e sottili fasci di fibre collagene, detti legamenti meningo-vertebrali.\nClinica.\nL'anestesia epidurale viene eseguita iniettando anestetici locali (a volte associati a farmaci oppiacei) nello spazio epidurale, direttamente o tramite piccoli cateteri che possono essere mantenuti in sede anche per tempi prolungati. A seconda del distretto corporeo interessato, \u00e8 possibile praticarla su tutti i metameri della colonna vertebrale.Anche in questo si differenzia dall'anestesia subaracnoidea o spinale, che viene per lo pi\u00f9 praticata negli spazi intervertebrali lombari per minimizzare il rischio di danneggiare il midollo spinale, che termina a livello di L1-L2."}
{"id": "4040617", "revid": "115682", "url": "https://it.wikipedia.org/wiki?curid=4040617", "title": "Abbott Handerson Thayer", "text": "Dipinse ritratti, figure, paesaggi e in particolare, animali, dei quali studi\u00f2 e descrisse i metodi di mimetismo in un libro scritto assieme a suo figlio.\nFu assai noto in vita, e le sue opere sono presenti nelle pi\u00f9 importanti collezioni americane. Si distinse anche per le sue figure alate di angeli.\nFu un pittore accademico di espressione molto personale e con ampie aperture verso l'impressionismo.\nBiografia.\nThayer nacque a Boston da William Henry Thayer e Ellen Anderson. \nAllievo di Jean-L\u00e9on G\u00e9r\u00f4me alla \"Scuola di belle arti\" di Parigi, divenne membro della \"Societ\u00e0 degli Artisti Americani\" nel 1879, poi, nel 1901, della \"National Academy of Design\" e infine della Reale Accademia di San Luca a Roma.\nNel 1897 chiese ai dieci dissidenti della \"Societ\u00e0 degli artisti americani\", i Ten American Painters, di far parte del loro gruppo, ma fu rifiutato assieme a Winslow Homer.\n\u00c8 noto per alcuni dei suoi capolavori (\"\"Virgin Enthroned\", \"Caritas\", \"In memoriam\"), per i suoi ritratti (fra i quali quello di \"Robert Louis Stevenson\", e \"Ritratto di una Giovane\"\"), nonch\u00e9 per i suoi notevoli paesaggi e le immagini di animali. Fu infatti anche un naturalista dilettante che applic\u00f2 le sue capacit\u00e0 pittoriche alla rappresentazione di animali, soprattutto selvatici."}
{"id": "4040618", "revid": "110157", "url": "https://it.wikipedia.org/wiki?curid=4040618", "title": "Razzie Awards 2000", "text": "La 21\u00aa edizione dei Razzie Awards si \u00e8 svolta il 24 marzo 2001, per premiare i peggiori film dell'anno 2000. Le candidature erano state annunciate alcuni mesi prima, il giorno prima delle candidature ai Premi Oscar 2001. \"Battaglia per la Terra\" \u00e8 stato il maggiore vincitore del 2001, con sette premi, incluso il peggior film.\nIl film pi\u00f9 premiato dell'anno \u00e8 stato \"Battaglia per la Terra\", mentre i pi\u00f9 nominati sono stati \"Battaglia per la Terra\", candidato a otto premi, seguito da \"\", \"Sai che c'\u00e8 di nuovo?\" e \"Little Nicky - Un diavolo a Manhattan\" con cinque, \"I Flintstones in Viva Rock Vegas\" con quattro e \"Il sesto giorno\" con tre nomination.\nVincitori e candidati.\nVerranno di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi.\nStatistiche vittorie/candidature.\nPremi vinti/candidature:"}
{"id": "4040619", "revid": "767487", "url": "https://it.wikipedia.org/wiki?curid=4040619", "title": "Lillebj\u00f8rn Nilsen", "text": "Biografia.\nHa iniziato la sua artistica a partire dai primi anni settanta, fa parte del supergruppo Gitarkameratene di cui sono membri Jan Eggum, Halvdan Sivertsen e \u00d8ystein Sunde.\nNel 1973 riceve lo Spellemannprisen per il miglior album folk dell'anno per il suo \"Portrett\".\nNel 1987 ha ricevuto il Fritt Ord Honorary Award.\nNilsen \u00e8 amico e collaboratore di Pete Seeger, di cui ha adattato alcune canzoni in norvegese, tra cui la canzone \"Barn av regnbuen\". A seguito della dichiarazione dello stragista nero Anders Breivik, che ha affermato di odiare questa canzone poich\u00e9 secondo la sua opinione \u00e8 un esempio del modo in cui il marxismo ed il multiculturalismo stiano infettando le menti dei norvegesi, \u00e8 stato organizzato da Nilsen e due volontari un evento, denominato \"Riappropriamocene\", che ha riunito migliaia di norvegesi il 26 aprile 2012 per cantarla tutti insieme in una piazza, vicina al tribunale in cui si stava svolgendo il processo a Breivik per gli attentati del 22 luglio 2011 in Norvegia. Manifestazioni simili si sono ripetute in varie localit\u00e0 della Norvegia."}
{"id": "4040630", "revid": "110157", "url": "https://it.wikipedia.org/wiki?curid=4040630", "title": "Ex chiesa di Santo Spirito e Santa Maddalena", "text": "La ex chiesa di Santo Spirito e Santa Maddalena (o auditorium Francesco Cavalli) \u00e8 stata una chiesa di culto cattolico di Crema, ora sconsacrata.\nStoria.\nSebbene la chiesa in oggetto sia stata costruita nel XVI secolo, le origini vanno fatte risalire al 1277 quando i fratelli Alberto e Ottobono Bombelli fondarono l'Ospedale di Santo Spirito. La tenuta dell'ospedale era a cura di frati detti volgarmente \"della Barba\", religiosi della Casa della Carit\u00e0 dell'Ordine di Santo Spirito e residenti presso la chiesa di Santa Maddalena dove professavano la carit\u00e0 e la cura degli infermi. Lo storico locale Francesco Sforza Benvenuti ipotizzava che questi frati appartenessero all'ordine dei sacerdoti regolari di Santo Spirito in Sassia, un'istituzione fondata nel 1204 da papa Innocenzo III e si ignora fino a quale anno risiedettero a Crema.\nNel 1497 su decisione del Consiglio Generale fu fondato l'Ospedale di Santa Maria Stella, un'istituzione laica che ebbe, quale conseguenza, la perdita della funzione assistenziale da parte degli istituti religiosi che si sarebbero cos\u00ec occupati del solo sostegno spirituale.\nLa chiesa di Santo Spirito e Santa Maddalena fu costruita a partire dal 1511 fino al 1521 come si rileva in una targa incorniciata posta sopra il portale, oggi pressoch\u00e9 illeggibile, ma che nel 1963 Guido Verga pot\u00e9 ancora decifrare a fatica:\nLa mano progettuale della chiesa non \u00e8 stata individuata con certezza. Se nel supplemento dedicato a Crema della serie \"Le cento citt\u00e0 d'Italia\" si citava quale autore Vincenzo Civerchio, il gi\u00e0 citato Guido Verga parlava apertamente di Donato Bramante in un complesso saggio pubblicato nel 1963 sul quotidiano La Provincia; tuttavia, gli storici pi\u00f9 recenti, pur riscontrando l'influenza del maestro marchigiano, hanno valutato l'intervento di Agostino De' Fondulis di cui \u00e8 nota anche l'attivit\u00e0 di architetto. Lo si attesterebbe, in via indiretta, dal documento di commissione di un Compianto sul Cristo morto in terracotta da collocarsi proprio nella chiesa, nel quale si viene a sapere di un suo coinvolgimento nel cantiere. Altri indizi sarebbero certe analogie tra l'edificio e il Santuario della Madonna della Misericordia a Castelleone, progettato da De' Fondulis nel 1513.\nLa chiesa di Santa Maddalena e il convento di Santo Spirito furono unificati in un unico ente affidato alla fine del 1589 al Terzo Ordine Regolare di San Francesco, i cui frati eressero anche un piccolo chiostro ancora esistente.\nChiesa e convento furono soppressi nel 1810; la chiesa fu adibita a scuola, quindi venduta nel 1837 alla famiglia Vimercati Sanseverino che l'adib\u00ec dapprima a teatro, quindi negli anni venti del XX secolo a sede del cinema Olimpia, divenne in seguito magazzino di legna e carbone, quindi di frutta e verdura.\nI Vimercati acquisirono anche il Compianto di Agostino De' Fondulis e nel 1838 lo fecero trasferire presso la Pieve di Palazzo Pignano.\nVerso la fine degli anni settanta il Comune di Crema e la propriet\u00e0 Vimercati stipularono una convenzione per l'uso gratuito dell'edificio. Lo stesso comune di Crema oper\u00f2 interventi di restauro usufruendo delle agevolazioni prevista dalla Legge 285/1977. All'interno nel nuovo auditorium intitolato a Francesco Cavalli furono allestiti un palco e circa 150-180 posti a sedere; l'inaugurazione avvenne gioved\u00ec 1\u00ba maggio 1980; vi si tennero fin da subito manifestazioni teatrali, mostre di ogni genere, convegni e concerti, sebbene l'aula manifest\u00f2 fin da subito problemi seri di acustica L'ultimo evento registrato negli archivi dei giornali risale all'anno 2000; dalla cessazione del comodato l'ex chiesa \u00e8 chiusa e priva di una qualsiasi funzione pubblica.\nDescrizione.\nLa chiesa \u00e8 visibile solo per due lati con la facciata rivolta a oriente su piazza Trento e Trieste, quasi oscurata dal Mercato Austro-Ungarico, e il lato sud parallelo a via Aurelio Buso. \u00c8 interamente in mattone a vista.\nLa facciata \u00e8 divisa in tre parti da quattro lesene con capitelli corinzi che poggiano su alte basi.\nIl portale centrale \u00e8 sopravanzato da un fregio, dalla lapide dedicatoria in cornice elaborata e da un rosone con un complesso profilo in cotto \"a lumachella\" e protetto da un gocciolatoio.\nAl livello del rosone, sulle due parti laterali, si trovano due nicchie intonacate all'interno; sopra ogni nicchia \u00e8 posto un oculo cieco, sotto, invece, \u00e8 collocata una cartella rettangolare simile a quella della lapide dedicatoria. Il tutto \u00e8 racchiuso in un'area rettangolare leggermente incavata rispetto alla muro della facciata.\nLe lesene sostengono un'alta trabeazione sopra la quale si staglia il timpano triangolare con, al centro, una nicchia vuota e ai lati due oculi ciechi che si raccordano alla base della trabeazione tramite delle volute in muratura. Altri due oculi si trovano alle estremit\u00e0 laterali del timpano, in prossimit\u00e0 delle lesene che sostengono la cornice dei due salienti anticipate da un ornamento a dentell i.\nLe prime due campate della parete sud sono divise da lesene simili a quelle della facciata e presentano, ognuna, due finestre, rettangolare in basso e circolare in alto. Alla seconda campata si apre anche il semplice portale laterale. Segue il finto transetto, di poco sporgente rispetto alla parete laterale e molto pi\u00f9 basso, aperto da alcune monofore.\nSopra l'aula, al centro dove si incrocia con i finti transetti, si trova un tamburo ottagonale con pinnacolo ora chiuso ma che, si ipotizza, un tempo contesse una campana. Il pinnacolo \u00e8 chiuso da un cupolino in rame.\nL'interno non \u00e8 visitabile."}
{"id": "4040637", "revid": "120781744", "url": "https://it.wikipedia.org/wiki?curid=4040637", "title": "Villa Compagnoni delle Lune", "text": "La villa Compagnoni delle Lune \u00e8 una villa nobiliare che si trova a Cimarella, nella periferia di Macerata. Era la residenza estiva della nobile famiglia Compagnoni.\nPrima della costruzione della villa, il 14 giugno 1617, fu posta la prima pietra di una chiesa gentilizia privata, per volere dei figli di Patrizio Giuliano Compagnoni, del ramo detto \"delle Lune\", a motivo della presenza sullo stemma del casato di due lune. La chiesa venne edificata poco dopo. \nNella prima met\u00e0 del XVIII secolo, per volont\u00e0 di Lorenzo Compagnoni, venne fatto edificare il corpo principale della villa che verr\u00e0 ampliata a pi\u00f9 riprese fino all'inizio dell'Ottocento, quando la villa venne ereditata dai Compagnoni Lazzarini, ramo collaterale della casata. \nIn seguito la villa venne ereditata dai marchesi Costa."}
{"id": "4040644", "revid": "106376", "url": "https://it.wikipedia.org/wiki?curid=4040644", "title": "Ex chiesa di S. Spirito e S. Maddalena", "text": ""}
{"id": "4040645", "revid": "106376", "url": "https://it.wikipedia.org/wiki?curid=4040645", "title": "Auditorium Cavalli", "text": ""}
{"id": "4040646", "revid": "106376", "url": "https://it.wikipedia.org/wiki?curid=4040646", "title": "Auditorium Francesco Cavalli", "text": ""}
{"id": "4040657", "revid": "287204", "url": "https://it.wikipedia.org/wiki?curid=4040657", "title": "Clometacina", "text": "La clometacina \u00e8 un farmaco avente attivit\u00e0 antinfiammatoria introdotto in Francia e successivamente in altri paesi europei a partire dal 1971.\nCaratteristiche strutturali e fisiche.\nLa clometacina \u00e8 un analgesico strutturalmente simile all'indometacina.\nFarmacocinetica.\nIl farmaco viene rapidamente escreto nelle urine e nelle feci.\nNel ratto oltre l'85% del farmaco viene escreto immodificato.\nUno dei metaboliti, l'acido 1-(2-metil-3-p-cloro fenilcarbinol-6-idrossi) indolacetico \u00e8 escreto esclusivamente per via renale. Nelle scimmie e nell'uomo la clometacina non viene metabolizzata.\nL'eliminazione urinaria nella scimmia varia dall'80% al 90% del farmaco somministrato, mentre nell'uomo la percentuale di escrezione per via urinaria \u00e8 decisamente pi\u00f9 bassa (dal 14% a 33%). L'escrezione urinaria \u00e8 rapida (pi\u00f9 dell'80% entro le prime 24 ore).\nIl legame della clometacina alle proteine plasmatiche, ed in particolare alla albumina cui si lega a diversi siti, raggiunge la percentuale del 99% ai livelli terapeutici.\nUsi clinici.\nLa clometacina \u00e8 indicata per alleviare dolori acuti post-operatori, traumatici, o reumatici.\nPosologia e vie di somministrazione.\nPer via orale, in quantit\u00e0 di 900\u00a0mg al giorno, somministrati in pi\u00f9 dosi. Non pu\u00f2 essere assunta per pi\u00f9 di 10 giorni consecutivi.\nEffetti collaterali.\nEffetti collaterali relativamente comuni sono gastralgia, nausea, vomito e vertigini.\nIn corso di trattamento con clometacina sono stati osservati casi di epatiti acute o croniche di tipo citolitico o misto, colangiti e pericolangiti.\nI soggetti che sviluppano epatite sono tendenzialmente anziani, e fra essi la predominanza del sesso femminile \u00e8 notevole.\nLa presenza di una serie di autoanticorpi (anti-muscolo liscio, anti-actina, anti-nucleo, anti-DNA nativo) ha fatto ritenere che la clometacina determini lo sviluppo in alcuni soggetti di una sindrome molto simile alla epatite autoimmune cronica attiva (epatite lupoide)\nIn letteratura sono stati inoltre segnalati casi di insufficienza renale reversibile, di trombocitopenia, di anemia emolitica, di porpora e di orticaria.\nControindicazioni e precauzioni d'uso.\nL'uso del farmaco \u00e8 controindicato nei pazienti allergici alla clometacina e all'indometacina, nei bambini, nelle donne gravide o durante il periodo di allattamento.\nLa clometacina \u00e8 inoltre controindicata nei pazienti con anamnesi positiva per epatopatia ed in tutti quei soggetti nei quali si abbia ragione di credere l'esistenza di lesioni epatiche o renali in atto.\nTutti i pazienti che si trovano in situazione di ipoperfusione renale presentano una probabilit\u00e0 pi\u00f9 elevata di sviluppare insufficienza renale acuta in corso di terapia con clometacina.\nPer tale motivo durante la somministrazione di clometacina \u00e8 consigliabile mantenere una diuresi sufficiente e sorvegliare attentamente le funzioni renali.\nInterazioni.\n\u00c8 sconsigliata l'associazione sia con antinfiammatori non steroidei, che presentano gli stessi effetti nocivi sul rene, sia con sali di litio."}
{"id": "4040665", "revid": "326822", "url": "https://it.wikipedia.org/wiki?curid=4040665", "title": "Crayon Shin-chan - Arashi o yobu! Ora to uch\u016b no princess", "text": ""}
{"id": "4040667", "revid": "159980", "url": "https://it.wikipedia.org/wiki?curid=4040667", "title": "Eudynamys taitensis", "text": ""}
{"id": "4040668", "revid": "159980", "url": "https://it.wikipedia.org/wiki?curid=4040668", "title": "Urodynamis", "text": ""}
{"id": "4040686", "revid": "287204", "url": "https://it.wikipedia.org/wiki?curid=4040686", "title": "Boerewors", "text": "Boerewors \u00e8 un insaccato fresco spiraliforme, tipico della cucina sudafricana. Il nome deriva dall'olandese \"boer\" (\"contadino\") e dall'afrikaans \"wors\" (\"salsiccia\").\nGastronomia.\nIl \"boerewors\" \u00e8 composto da carne di manzo tritata grossolanamente (a volte combinata con carne tritata di suino, agnello o entrambi) e condita con spezie.\n\u00c8 servito spesso insieme al \"pap\", una polenta tradizionale bantu, il cui nome per\u00f2 deriva dall'olandese \"Pap\" (polenta).\nIl \"boerewors\" \u00e8 molto comune anche in Paesi diversi dal Sudafrica quali Australia, Paesi Bassi, Regno Unito, Stati Uniti d'America e Irlanda.\nLetteratura.\nSi parla di \"boerewors\" nel racconto della scrittrice sudafricana Nadine Gordimer \"Beethoven era per un sedicesimo nero\" (Ed. Feltrinelli, 2010). Il protagonista visita le \"township\" della citt\u00e0 di Kimberley alla ricerca d'improbabili parenti, figli illegittimi come lui di un suo antenato cercatore di diamanti, si ferma ad una bancarella e \u00ab...mangi\u00f2 un panino con un \"boerewors\" a una bancarella, chiedendolo in \"afrikaans\", la lingua che veniva parlata tutt'intorno a lui\u00bb"}
{"id": "4040687", "revid": "1452073", "url": "https://it.wikipedia.org/wiki?curid=4040687", "title": "Bumadizone", "text": "Il bumadizone \u00e8 un farmaco ad attivit\u00e0 antinfiammatoria.\nFarmacocinetica.\nDopo somministrazione orale il bumadizone viene rapidamente assorbito a livello intestinale e distribuito nell'organismo. La concentrazione riscontrabile nei tessuti infiammati \u00e8 maggiore che nel resto dell'organismo. Da 30 a 60 minuti dopo la somministrazione orale la concentrazione massima viene raggiunta nel fegato, nei reni, nel cuore, milza, muscolo e cervello, il che ne indica una buona diffusione nei tessuti. I livelli plasmatici raggiungono un picco tra 1 e 6 ore dopo la somministrazione.\nL'emivita plasmatica \u00e8 di circa 7 ore..\nIl farmaco viene eliminato con le urine e con le feci.\nUsi clinici.\nIl farmaco viene utilizzato nel trattamento di forme reumatiche acute e croniche, ed in particolare nella spondilite anchilosante e nella artrite reumatoide.\nDosi terapeutiche.\nBumadizone viene somministrato per via orale, in compresse, alla dose iniziale di 220\u00a0mg ogni otto ore.\nCome per altri antinfiammatori \u00e8 bene che le compresse siano assunte durante o dopo i pasti.\nLa dose di mantenimento \u00e8 di 110\u00a0mg 2-3 volte al giorno.\nControindicazioni.\n\u00c8 controindicato in caso di scompenso cardiaco, epatopatie, nefrite cronica, emopatie, ulcere gastrointestinali antecedenti. In caso di elevato dosaggio o in presenza di edema si consiglia una dieta iposodica.\nEffetti collaterali.\nIl farmaco pu\u00f2 causare disturbi gastrointestinali tra cui (gastralgia, nausea, diarrea), nonch\u00e9 ritenzione idrica, fenomeni allergici, leucopenia, trombocitopenia, anemia aplastica (rara) e, in casi eccezionali, ulcera gastrointestinale perforante.\nGravidanza ed allattamento.\nBumadizone non deve essere utilizzato durante la gravidanza, tranne che il medico non lo ritenga assolutamente essenziale.\nIn questo caso il suo utilizzo richiede una attenta e prudente valutazione dei potenziali benefici contro gli eventuali rischi per la madre ed il feto, in particolare nel primo e nel terzo trimestre di gravidanza. Il farmaco \u00e8 stato rilevato nel latte materno, quindi \u00e8 bene evitarne l'uso durante l'allattamento."}
{"id": "4040694", "revid": "767487", "url": "https://it.wikipedia.org/wiki?curid=4040694", "title": "L'estate (film)", "text": "L'estate \u00e8 un film del 1966 diretto da Paolo Spinola ed interpretato da Enrico Maria Salerno, Nadja Tiller e Mita Medici, al tempo sedicenne.\nLa pellicola \u00e8 scandita da alcuni brani di musica beat, in voga nel periodo in cui fu girata, con riferimenti al \"Piper Club\" di Roma, di cui la Medici era una frequentatrice.\nIn Finlandia, dove la visione venne vietata ai minori di 16 anni, la distribuzione si ebbe solo nel 1968.\nTrama.\nUn triangolo amoroso vede protagonisti Sergio, un industriale che vive separato dalla moglie e che \u00e8 unito ormai da tempo in un rapporto di convivenza con Adriana, madre di una giovane poco pi\u00f9 che adolescente, Elisa.\nIl legame fra Sergio e Adriana comincia a mostrare delle crepe anche se a mostrarsi insofferente \u00e8 maggiormente l'uomo, mentre la donna sembra essere pi\u00f9 disposta a mandare avanti la relazione, sia pure stancamente.\nDurante le vacanze estive Elisa torna a casa dal collegio svizzero che frequenta e si reca in crociera in Sardegna sullo \"yacht\" del compagno della madre. Davanti agli amici i tre evitano di mostrare i dissapori sorti in famiglia e acuitisi proprio in occasione della vacanza; \u00e8 in questo clima che Elisa riesce a sedurre Sergio e a diventarne l'amante per non perdere quanto dopo anni considerava oramai diritto acquisito.\nSergio si allontana dal gruppo con la scusa degli affari ed Elisa ne approfitta per raccontare alla madre della sua relazione con l'uomo. Adriana, sconvolta, tenta il suicidio ma, al ritorno di Sergio, richiamato subito da Elisa, non potr\u00e0 che prendere atto della fine della sua relazione con il compagno, ormai invaghitosi della giovane."}
{"id": "4040696", "revid": "287204", "url": "https://it.wikipedia.org/wiki?curid=4040696", "title": "Dibromtirosina", "text": "La dibromtirosina (conosciuta anche come dibromotirosina) \u00e8 un farmaco antitiroideo, derivato dall'aminoacido tirosina. La dibromotirosina pu\u00f2 essere prodotta da una serie di perossidasi, tra cui quella degli eosinofili e quella tiroidea. Secondo alcuni autori la bromazione della tirosina potrebbe rivestire importanza nei casi di deficienza di iodio o di eccessiva assunzione di bromo. Secondo altri autori esperimenti condotti in vivo su ratti tenuti con una dieta a basso contenuto di iodio hanno invece dimostrato che, anche in condizioni di forte stimolazione da parte dell'ormone tireotropo, nella tiroide vi \u00e8 una produzione trascurabile di bromo organico.\nMeccanismo d'azione.\nLa dibromotirosina sembra agire a livello del centro ipotalamico preposto alla regolazione della funzione tiroidea.&lt;br&gt;\nIl farmaco ridurrebbe la sintesi di tironine iodate contribuendo alla sintesi di tironine presumibilmente bromate. Queste ultime sono funzionalmente inattive ma conservano la capacit\u00e0 di controllare il feed-back ipofiso-tiroideo.&lt;br&gt;\nLa dibromotirosina eserciterebbe cos\u00ec un'azione di freno sulla produzione ipofisaria di TSH.\nFarmacocinetica.\nIl farmaco una volta somministrato per os presenta un buon assorbimento gastrointestinale.&lt;br&gt;\nDopo un'ora si riscontrano elevate concentrazioni plasmatiche e tissutali. Il picco di concentrazione si registra intorno a 3 ore dalla assunzione.&lt;br&gt;\nA livello tiroideo nelle prime ore dopo somministrazione orale si riscontrano concentrazioni 4 volte superiori a quelle riscontrabili nel sangue, nelle urine e nei vari organi.\nTossicologia.\nLa DL50 nel topo risulta essere maggiore di 5 g/Kg per via orale e di 2700\u00a0mg/Kg per via endovenosa.\nUsi clinici.\nLa dibromotirosina \u00e8 utilizzata nella terapia dell'ipertiroidismo. Non sembrerebbe efficace nel trattamento di forme gravi di ipertiroidismo.\nDosi terapeutiche.\nIl farmaco viene assunto per os al dosaggio iniziale \u00e8 di 600\u20131200\u00a0mg/die. Tale dosaggio pu\u00f2 essere eventualmente ridotto a 600\u00a0mg/die nella terapia di mantenimento.&lt;br&gt;\nIl farmaco va somministrato preferibilmente ai pasti, per un periodo di 6-8 mesi, sospendendo il trattamento per 7-10 giorni ogni mese.&lt;br&gt;\nLa dibromotirosina pu\u00f2 essere somministrata anche per via intramuscolare oppure in associazione con metimazolo con o senza benactizina.\nEffetti collaterali.\nTra gli effetti collaterali sono da annoverare: nausea, vomito, agranulocitosi, rash cutanei, alopecia, iperpiressia, mialgia, vertigini.\nControindicazioni e precauzioni d'uso.\nLa dibromotirosina \u00e8 controindicata in caso di ipersensibilit\u00e0 nota al farmaco, allo iodio o alle sostanze bromate o sostanze chimicamente strettamente correlate.&lt;br&gt;\n\u00c8 sconsigliata l'assunzione del farmaco nel corso della gravidanza, cos\u00ec come nelle donne che praticano l'allattamento al seno, non essendovi dati relativi al passaggio del farmaco nel latte.&lt;br&gt;\nDurante la terapia con dibromotirosina si consiglia il monitoraggio della conta dei leucociti."}
{"id": "4040698", "revid": "159980", "url": "https://it.wikipedia.org/wiki?curid=4040698", "title": "Eudynamys cyanocephalus", "text": ""}
{"id": "4040702", "revid": "287204", "url": "https://it.wikipedia.org/wiki?curid=4040702", "title": "Omoconazolo", "text": "L'omoconazolo (chiamato anche composto CM 8282) \u00e8 un farmaco antifungino, un derivato azolico con uno spettro di attivit\u00e0 molto simile a quello della famiglia dell'imidazolo.\nPropriet\u00e0 farmacologiche.\nL'omoconazolo \u00e8 un derivato dell'imidazolo dotato di attivit\u00e0 antifungina e antibatterica.&lt;br&gt;\nIl meccanismo d'azione \u00e8 analogo a quello del ketoconazolo.&lt;br&gt;\nLa sua attivit\u00e0 antifungina \u00e8 stata dimostrata in vitro e si esplica su agenti responsabili di micosi della cute e delle mucose come: dermatofiti (\"Trichophyton\", \"Epidermophyton\", \"Microsporum\"), Candida (funghi) e altri lieviti, \"Pityrosporum orbiculare\" (responsabile della \"tinea versicolor\"), \"Pityrosporum (Malassezia) ovale\" (responsabile della \"tinea c\u00e0pitis\") e \"Aspergillus\".&lt;br&gt;\nL'attivit\u00e0 battericida \u00e8 stata dimostrata in vitro contro i batteri Gram-positivi. Sull'animale l'omoconazolo non presenta potere fotosensibilizzante ai raggi UVA.\nFarmacocinetica.\nDopo applicazione topica del medicamento su cute integra, le concentrazioni plasmatiche sono sempre inferiori ai limiti rilevabili (25\u00a0ng/ml) che equivalgono al 2-3% della dose iniziale.&lt;br&gt; L'eliminazione \u00e8 renale e biliare.\nUsi clinici.\nL'omoconazolo trova impiego nel trattamento delle micosi cutanee e delle mucose.&lt;br&gt;\nViene utilizzato nel trattamento delle intertrigini genitali (sostenute da Candidosi), crurali, anali, perineali, labiali o di altro tipo, e nella terapia di vulviti e balaniti.&lt;br&gt;\nIn alcuni casi si consiglia il trattamento concomitante del tubo digerente, soprattutto in caso di intertrigine labiale, genitale, anale e perineale.&lt;br&gt;\nIl farmaco viene impiegato nella dermatofitosi della cute glabra (herpes circinatus), nelle intertrigini da \"Dermatophyton genitali\" o crurali (eczema marginato), in quelle delle dita dei piedi (Tinea pedis) e nei k\u00e9rion.&lt;br&gt;\nIn questi casi l'associazione di un trattamento sistemico \u00e8 generalmente inutile.\nPosologia e vie di somministrazione.\nL'omoconazolo viene preparato in forma di crema, polvere o soluzione per uso topico.&lt;br&gt; \nSi consigliano 1-2 applicazioni al giorno seguite da un massaggio lento e regolare per favorire la penetrazione del prodotto.&lt;br&gt;\nLa durata del trattamento \u00e8 in funzione del tipo di organismo che ha causato l'infezione, della zona interessata e della formulazione impiegata.&lt;br&gt;\nCon l'omoconazolo crema si consigliano: nelle candidosi 2-4 settimane, nelle dermatofitosi 2-6 settimane e nella tinea versicolor 3 settimane.&lt;br&gt; \nQuando si impiega la polvere la durata minima del trattamento dovrebbe essere di 1-2 settimane, mentre con la soluzione il tempo sale a 3 settimane.\nEffetti collaterali.\nA causa dello scarso assorbimento sistemico il farmaco \u00e8 praticamente privo di effetti collaterali.&lt;br&gt;\nOccasionalmente possono insorgere bruciore, irritazione ed eritemi nella zona di applicazione come segni di intolleranza al prodotto.\nControindicazioni e precauzioni d'uso.\nIl prodotto non va impiegato nel caso di ipersensibilit\u00e0 nota verso i componenti.&lt;br&gt;\nNelle candidosi si raccomanda di non utilizzare un sapone a pH acido il quale favorirebbe il moltiplicarsi dell'agente patogeno."}
{"id": "4040716", "revid": "834", "url": "https://it.wikipedia.org/wiki?curid=4040716", "title": "Lingua avestana", "text": ""}
{"id": "4040718", "revid": "834", "url": "https://it.wikipedia.org/wiki?curid=4040718", "title": "Avestano", "text": ""}
{"id": "4040722", "revid": "287204", "url": "https://it.wikipedia.org/wiki?curid=4040722", "title": "Oxatomide", "text": "Loxatomide (noto anche con la sigla R35443, durante la fase degli studi sperimentali) \u00e8 un farmaco antistaminico di prima generazione appartenente alla classe della fenilpiperazina. Il farmaco possiede un'attivit\u00e0 di tipo antiserotoninergico. L'oxatomide \u00e8 un derivato piperazinico antagonista dei recettori H1 dell'istamina. Il farmaco sembra anche possedere attivit\u00e0 stabilizzante i mastociti attraverso inibizione del rilascio intracellulare del calcio e del release di sostanze bioattive dai mastociti. Non presenta attivit\u00e0 antimuscarinica.\nFarmacocinetica.\nDopo somministrazione orale l'oxatomide viene ben assorbita dal tratto gastrointestinale e il picco di concentrazione plasmatica viene ottenuto 4 ore dopo la somministrazione orale. Il farmaco si lega per il 90% alle proteine plasmatiche e la sua emivita di eliminazione risulta di 20-30 ore. L'oxatomide viene ampiamente metabolizzata per N-dealchilazione ossidativa, glucurono-coniugazione ed idrossilazione aromatica. Viene escreta sia nelle urine che con le feci come molecola immodificata e in forma di metaboliti.\nTossicit\u00e0.\nNel topo e nel ratto i valori della DL50 sono &gt; 2560\u00a0mg/kg per os e 28\u00a0mg/kg per endovena.\nUsi clinici.\nL'oxatomide viene impiegata nel trattamento sintomatico delle reazioni allergiche e di ipersensibilit\u00e0, in particolare in caso di orticaria, riniti e congiuntiviti.\nPosologia e vie di somministrazione.\nL'oxatomide (anidra o monoidrato) viene somministrata per via orale al dosaggio di 30\u201360\u00a0mg due volte al giorno, preferibilmente dopo i pasti. Nel bambino di et\u00e0 compresa tra 5 e 14 anni si possono somministrare dosi comprese tra 15 e 30\u00a0mg, due volte al giorno.\nEffetti collaterali.\nIl principale effetto collaterale che si manifesta a seguito della assunzione del farmaco \u00e8 la sonnolenza che talvolta evolve fino a prolungate alterazioni dello stato di coscienza. Soprattutto a seguito di assunzione di dosi elevate si possono riscontrare aumento dell'appetito e aumento ponderale. In letteratura sono segnalati casi di epatite acuta. In soggetti in et\u00e0 pediatrica sono state riportate reazioni distoniche acute, convulsioni e alterazioni dello stato di coscienza. Queste reazioni sono fortunatamente reversibili con la sospensione del trattamento.\nControindicazioni e precauzioni d'uso.\nL'oxatomide \u00e8 controindicata nei soggetti con ipersensibilit\u00e0 accertata verso il principio attivo. Il paziente deve essere avvisato che in corso di trattamento \u00e8 bene evitare attivit\u00e0 che richiedono attenzione e prontezza di riflessi, come ad esempio la guida di autoveicoli ed alcune attivit\u00e0 lavorative, poich\u00e9 il farmaco pu\u00f2 indurre sonnolenza. Si raccomanda di evitare l'assunzione concomitante di bevande alcoliche per il rischio di effetti additivi. Il farmaco non deve essere somministrato a pazienti con insufficienza epatica grave. La gravidanza non rappresenta una controindicazione assoluta, anche se l'oxatomide pu\u00f2 essere somministrata solo dopo avere ben valutato il rapporto rischio/beneficio."}
{"id": "4040723", "revid": "1442080", "url": "https://it.wikipedia.org/wiki?curid=4040723", "title": "Australian Open 1996 - Doppio maschile", "text": "Stefan Edberg e Petr Korda hanno battuto in finale S\u00e9bastien Lareau e Alex O'Brien 7\u20135, 7\u20135, 4\u20136, 6\u20131."}
{"id": "4040725", "revid": "547034", "url": "https://it.wikipedia.org/wiki?curid=4040725", "title": "Kazuma Kiryu", "text": "Kazuma Kiryu (\u6850\u751f \u4e00\u99ac) \u00e8 un personaggio immaginario nonch\u00e9 protagonista principale della serie di videogiochi \"Yakuza\".\n\u00c8 doppiato in giapponese da Takaya Kuroda e in inglese da Darryl Kurylo.\nBiografia.\nKazuma Kiryu nasce il 17 Giugno del 1968. Diviene presto orfano dei suoi genitori assassinati da Shintaro Kazama, uno yakuza alle dipendenza della famiglia Dojima con a capo Sohei Dojima.\nQui grazie proprio a Kazama vive in un orfanotrofio, il Sunflower, dove conosce durante la sua infanzia Akira \"Nishiki\" Nishikiyama, che diverr\u00e0 presto come un fratello, la sorella di Nishiki - Yuko Nishikiyama - e la sua futura ragazza Yumi Sawamura. &lt;br&gt;\nKiryu e Nishiki decidono di diventare yakuza ma il loro patrigno e tutore, Shintaro Kazama, non d'accordo si scontra con loro fisicamente accettandoli poi sotto di s\u00e9. &lt;br&gt;\nKiryu diviene uno yakuza sotto le dipendenze del Clan Dojima, una grande famiglia malavitosa sussidiaria del pi\u00f9 grande clan yakuza del Kanto, il Tojo Clan. Il suo capofamiglia \u00e8 Shintaro Kazama, il suo capogruppo \u00e8 Osamu Kashiwagi, e in queste due figure Kiryu impara una forte moralit\u00e0 e un profondo rispetto. Qui nella sua giovent\u00f9 si fa tatuare un drago dietro la schiena come simbolo di ci\u00f2 che deve sopportare come yakuza.&lt;br&gt;\nKiryu si fidanza con Yumi Sawamura ma un incidente nel 1995 la divide da lei finendo in carcere per dieci lunghi anni. Perde l'amicizia del suo amico fraterno Akira Nishiki a causa dell'avidit\u00e0 di quest'ultimo e si ritrova a scontrarsi con nemici sempre pi\u00f9 forti durante il suo errare. &lt;br&gt; \nMasaru Sera, terzo presidente del Tojo clan, sotto consiglio di Shintaro Kazama lo elegge a quarto capofamiglia del gruppo; carica questa che gli rimarr\u00e0 a vita anche se lui ne rinuncia sin da subito.&lt;br&gt;\nKiryu, persa Yumi Sawamura, adotta per una serie di eventi, Haruka Sawamura la figlia della donna che amava, una bambina molto intelligente e molto coraggiosa. Con questa ragazza, Kiryu trova un nuovo scopo nella sua vita. Forgia caratterialmente tra le varie problematiche che accorrono, Daigo Dojima, figlio di quel Sohei che gli rovin\u00f2 la vita sentimentale con Yumi. Egli trova per\u00f2 in Daigo un valido uomo sia come morale sia decisionale, differendo totalmente dall'avido padre. Kazuma ha tanto fiducia in Daigo che arriva ad affidare le sorti dell'imponente Tojo clan investendolo della carica di sesto capofamiglia del grande gruppo yakuza.&lt;br&gt;\nKiryu ha una forte rivalit\u00e0 con Goro Majima, soprannominato il \"cane pazzo di Shimano\", uno yakuza che per\u00f2 pur sembrando psicotico o folle condivide ogni pensiero e decisione di Kazuma rispettandolo in tutto. &lt;br&gt;\nKazuma ha un forte senso del dovere e della morale, pur essendo uno yakuza e poi un civile. Annovera molte importanti amicizie i quali sono attratti dal suo carattere portandogli molto rispetto e ammirazione. Tra questo abbiamo Makoto Date, un bravo poliziotto di Tokyo, Shun Akiyama, un agente che ha una sede di finanziamento e presta denaro alle volte anche gratis, Kazuki e Yuya, due host del club Stardust sempre pronti a dargli asilo nei tempi difficili e Kage il fioraio che detiene una potente rete di telecamere e informatori nel Kamurocho.\nVideogiochi.\n\"Yakuza 0\".\nInizio dicembre 1988, Kazuma Kiryu ha 20 anni e lavora come esattore di debiti sotto il clan Dojima alle dipendenze del suo patrigno e mentore Shintaro Kazama insieme al suo amico fraterno Akira \"Nishiki\" Nishikiyama. &lt;br&gt;\nDurante questo lavoro, Kiryu viene accusato di aver ucciso uno dei suoi debitori in un lotto vacante nel vecchio centro commerciale nel Kamurocho; lotto questo che fa gola a molti investitori e speculatori edilizi, tra i quali Sohei Dojima stesso dell'omonimo clan. Il vecchio centro commerciale nel cuore del Kamurocho \u00e8 incluso nella legge di riqualificazione urbana del nuovo millennio che dona ingenti fondi dando come conseguenza una corsa agguerrita all'acquisto sconsiderato dei vari lotti.&lt;br&gt;\nKiryu incastrato per non far ricadere la colpa su Kazama, ora incarcerato per un banale reato, si addossa la responsabilit\u00e0 dell'accaduto seppur innocente, facendo richiesta di espulsione dal clan Dojima. A questa decisione si oppongono il suo capogruppo e amico di Kazama, Osamu Kashiwagi e Nishiki. Per tale richiesta, Daisaku Kuze, uno dei tre luogotenenti di Sohei Dojima si scontra a morte con lui per punirlo nella residenza dell'oyabun. Dietro a questo omicidio che incastra il giovane c'\u00e8 proprio la mano di Kuze con lo scopo di destituire Shintaro Kazama, l'attuale braccio destro di Dojima e prenderne il posto. Ma alla corsa di capogruppo della famiglia oltre a Kuze ci sono anche gli altri due luogotenenti, Hiroki Awano e Keiji Shibusawa. &lt;br&gt;\nKazuma nel frattempo fa la conoscenza con Testsu Tachibana, un caro amico di Shintaro Kazama, della Tachibana Real Estate. Egli \u00e8 un imprenditore edilizio che vuole a tutti i costi sottrarre il lotto vacante nel cuore del Kamurocho e ostacolare Dojima. Con l'aiuto di Jun Oda, l'amico fidato di Tachibana, impara a gestire gli acquisti dei lotti di terreno. Hiroki Awano visto il fallimento di Kuze tenta in tutti i modi di corrompere e ostacolare Kiryu arrivando a minacciarlo di morte con una pistola puntata. Con l'aiuto provvidenziale di Akira Nishiki, Kazuma scopre che il suo amico fraterno ha il compito di assassinarlo. Dopo una triste discussione Nishiki non se la sente di ucciderlo e Kiryu determinato pi\u00f9 che mai vuole la verit\u00e0. Trova riparo nel bar Serena gestito da Reina, l'amica di Nishiki, ma qui viene accerchiato da Awano e Kuze. Solo l'intervento d'aiuto improvviso di Tachibana, Kiryu \u00e8 salvo. Kiryu ormai alle strette dal clan Dojima, cerca aiuto a little Asia dalla mafia cinese tramite intercessione di Tachibana, ma questi rifiutano per paura. &lt;br&gt;\nSu consiglio di Tachibana e in compagnia di Oda, Kiryu incontra il secondo presidente del Tojo clan, Takashi Nihara. Tachibana con una ingente somma di denaro acquista la fiducia dell'anziano capo per salvare la vita a Kiryu e bloccare Dojima. Dopodich\u00e9 Kiryu e i due partono per Osaka per incontrare finalmente il vero proprietario del lotto vacante. Tachibana per suoi problemi fisici non pu\u00f2 essere presente all'incontro, cosicch\u00e9 Kiryu con Oda arriva nel quartiere bordello di Osaka dove fa conoscenza con un uomo di nome Masaru Sera della Nikkiu Consortium. Conosciuta Makoto Makimura, una povera ragazza cieca, parte alla volta di Tokyo, ma qui Oda tradisce i due. Oda \u00e8 alle dipendenze di Shibusawa, ma questi per una serie di eventi tradisce il suo mandante. Shibusawa fa la sua apparizione per rapire Makoto, ma Kiryu scappa con lei inseguito in auto dalla banda di Shibusawa, pi\u00f9 che determinati a farli fuori tanto che utilizzano un elicottero e lanciarazzi. Oda per il suo tradimento viene ammazzato da Shibusawa furioso. Makoto in lacrime dichiara di essere cinese ed \u00e8 la sorella di Tachibana, un suo fratello da tempo creduto scomparso. Ella \u00e8 erede del lotto vacante perch\u00e9 suo nonno di origini giapponesi la resa erede alla sua morte.&lt;br&gt;\nKiryu scopre che Tachibana \u00e8 in pericolo, infatti viene rapito da Lao Gui uno spietato killer cinese. Kuze \u00e8 il mandante, ma durante l'interrogatorio a Tachibana uno dei sottoposti di Kuze preso dall'ira uccide il giovane imprenditore. Kiryu con Nishiky riunitosi a lui, furioso sconfigge Kuze e porta il cadavere di Tachibana a sua sorella Makoto. Qui Makoto presa dallo shock riacquista la vista e scappa vagando per la citt\u00e0. Kiryu scopre che Shibusawa l'ha rapita per estorcergli la propriet\u00e0 del lotto vagante, e una volta avuto il terreno e Sohei Dojima con Lao Gui ferisce mortalmente la giovane. La ragazza \u00e8 ferita e in ostaggio su di una barca di lusso della Nikkiu Consortium presa d'assalto da Shibusawa, Kiryu dapprima sconfigge per l'ennesima volta Kuze, poi con l'aiuto di Nishiki e Kashiwagi irrompe sullo yacht. Sulla barca Kiryu ingaggia un furioso combattimento con Shibusawa, il quale \u00e8 soprannominato il \"Drago di Dojima\" per via del suo dragone dietro la schiena proprio come quello di Kiryu. Sconfitto Shibusawa, Kiryu \u00e8 tentato di dare il colpo di grazia e uccidere Shibusawa ma viene fermato e fatto ragionare da Nishiki. Da questo evento in poi, per aver sconfitto Shibusawa Kazuma Kiryu verr\u00f2 conosciuto con il soprannome di \"Drago di Dojima\".&lt;br&gt;\nDopo queste vicende, Kazama \u00e8 pronto ad uscire dal carcere, Kiryu \u00e8 di nuovo riammesso nel gruppo del clan, e Dojima perde tutto il suo potere venendo degradato dal secondo presidente Nihara a causa dei molteplici fastidi arrecati. Makoto cede il terreno a Masaru Sera il quale verr\u00e0 investito con una cerimonia solenne dal secondo capoclan del Tojo clan a terzo erede e presidente. Kiryu al termine si ritrova con Reina e Nishiki e si presenta a loro con gli abiti in bianco e camicia rossa dichiarando che vuole essere un'importante yakuza con sue regole e una sua morale. Uscendo sotto il portale del Kamurocho incontra Majima Goro, che lo chiama con l'iconico \"Kiryu-chan!\".\n\"Yakuza\".\nKazuma Kiryu \u00e8 cresciuto nell'orfanotrofio Sunflower, insieme ad Akira \"Nishiki\" Nishikiyama (divenendo il suo migliore amico fraterno). Quando era ancora un bambino, i suoi genitori furono uccisi da Shintaro Fuma, un affiliato del Clan Tojo appartenente alla Famiglia Dojima. Costui per\u00f2, port\u00f2 Kiryu all'orfanotrofio e finanzi\u00f2 lo stesso. In seguito, quando Kazuma crebbe, venne presentato alla Famiglia Dojima, insieme a Nishiki. Fuma divenne un padre per Kiryu che lo support\u00f2 anche all'interno della Famiglia mafiosa e negli anni che seguirono durante il suo rilascio dalla prigione. Kiryu sal\u00ec rapidamente la gerarchia del Tojo Clan, guadagnandosi il soprannome di \"Drago di Dojima\" (\u5802\u5cf6\u306e\u9f8d, D\u014djima no Ry\u016b), a causa del tatuaggio dietro alla schiena. Ad un certo punto comincia a considerare l'idea di avere un proprio gruppo di subordinati, finch\u00e9 non viene incastrato con l'accusa di assassinio del boss, Sohei Dojima, e perci\u00f2 condannato a 10 anni di reclusione.\nNel dicembre del 2005, dopo il carcere, Kiryu ritorna nella sua citt\u00e0 natale, a Tokyo e nel quartiere a luci rosse il Kamorucho, ma a causa dell'omicidio del proprio oyabun viene condannato a morte dall'intera comunit\u00e0 yakuza. Trovatosi scaraventato nuovamente nel mondo della malavita giapponese, ha vari aiuti da persone inaspettate come barboni e combattenti nei pi\u00f9 profondi quartieri malfamati del Kamurocho. Kazuma in quest'occasione stringer\u00e0 un'amicizia fondamentale con due host, Kazuki e Yuya, padroni dello Stardust, un host club per sole donne, con un detective di polizia, Makoto Date, con un suo vecchio amico/rivale Goro Majima e Kage il fioraio che conosce ogni angolo del Kamurocho grazie alla sua potente rete di informatori e telecamere nascoste.\nNel risalire la china scoprir\u00e0 che al Tojo clan mancano 10 miliardi di yen e a questo grave episodio \u00e8 collegata la morte improvvisa del terzo presidente del Tojo Clan, Masaru Sera. L'intreccio \u00e8 complicato con l'incontro improvviso e casuale con Haruka, una piccola bambina che attira l'interesse di ogni gruppo criminale nel paese nonch\u00e9 di un potente politico mafioso - Kyohei Jingu. Tramite lei riesce a ricongiungersi con Yumi, il suo amore d'infanzia, scoprendo con sorpresa che \u00e8 figlia di quest'ultima e di Jingu. Nella Millennium Tower - il grande grattacielo simbolo del potere del Tojo Clan al centro del Kamurocho, si vedr\u00e0 Kiryu scoprire tutti gli accordi tra il suo vechio amico d'infanzia e Jingu, i 10 Miliardi di Yen e il perch\u00e9 dell'assassinio di Sera nonch\u00e9, con suo stupore, essere designato come vero erede a quarto capofamiglia del Tojo clan. Kiryu sfida Nishikiyama che dopo una dura lotta viene sconfitto, ma Jingu nell'ultimo tentativo di vincere spara a tradimento a Kiryu, ma Yumi far\u00e0 da scudo morendo tra le sue braccia. Jingu morir\u00e0 nell'esplosione della Millennium Tower e Kiryu salvato da Date. Kiryu Kazuma rinuncer\u00e0 alla carica di quarto capofamiglia per Yukio Terada, lasciando il Kamurocho per iniziare una nuova vita con Haruka.\n\"Yakuza 2\".\nKiryu decide di iniziare una nuova vita onesta adottando Haruka ma ben presto dopo quasi un anno dai fatti della Millennium Tower, il quinto presidente del clan Tojo, Yukio Terada, viene assassinato. Con la sede vancante del Tojo Clan e la minaccia progressiva della Omi Alliance, la potente mafia del Kansai, Kazuma Kiryu sceglie Daigo Dojima, figlio di Sohei Dojima suo ex oyabun e vecchio possibile erede, per la leadership del clan, ma il giovane non vuole tale responsabilit\u00e0. Successivamente Kiryu viene messo sotto la custodia protettiva di una detective chiamata Kaoru Sayama di Osaka, che lo utilizza per avvicinarsi al Tojo Clan e per scoprire il suo passato. Kiryu, con l'aiuto di Goro Majima e Kaoru e nel convincere Daigo scoprir\u00e0 gli intrighi di potere per conquistare i territori economici del Tojo clan da parte dell'Omi Alliance e della mafia sud coreana e in questa occasione fa la dura conoscenza con il \" Drago del Kansai\"- Ryuji Goda.\nRyuji Goda si scoprir\u00e0 essere il fratellastro perduto di Kaoru, ma morir\u00e0 nello scontro finale a causa di Terada, creduto morto e doppiogiochista in quanto era un infiltrato della Jingweon mafia, una organizzazione criminale sud coreana spazzata via dieci anni prima dal padre di Kaoru. Al termine dello scontro con l'Omi Alliance, Kazuma e Kaoru si dichiarano i loro sentimenti facendo intendere una possibile relazione futura. Assister\u00e0 all'investitura a sesto capofamiglia del Tojo Clan di Daigo Dojima, tenuto sott'occhio dal suo \"guardiano\" Majima Goro affinch\u00e9 nessuno gli faccia del male.\n\"Yakuza 3\".\nMarzo 2009, Kazuma Kiryu ormai lasciato il Kamurocho per vivere ad Okinawa, dirige l'orfanotrofio Sunshine e bada a nove bambini, tra cui Haruka Sawamura. La tranquillit\u00e0 viene interrotta quando viene coinvolto in un agguato un suo amico capofamiglia di Okinawa, Shigeru Nakahara ad opera del suo patrigno Fuma redivivo. Ma dietro a questo episodio si nasconder\u00e0 la figura sconosciuta del fratello del suo patrigno, Joji Fuma/Kazama - un agente C.I.A. statunitense ma giapponese ed un piano politico ed economico per investire ad Okinawa di alcune famiglie arriviste del Tojo clan deluse dalla gestione e dalla giovane et\u00e0 del capoclan Daigo Dojima. Quando a Tokyo Yoshitaka Mine, uno yakuza \"self made man\" insieme al capofamiglia Goh Hamazaki dell'omonimo clan, tenta la scalata al potere all'interno del Tojo Clan e con un complotto ordito insieme a dei membri della CIA deviata, i Black Monday guidati da Andre Richardson, Kazuma si ritrova nuovamente coinvolto per non far chiudere l'orfanotrofio e con l'aiuto del fratello gemello del suo patrigno, Joji Kazama, rivelatosi un leale e onesto agente della CIA, aiuter\u00e0 Daigo e Goro Majima a superare la crisi. Yoshitaka Mine verr\u00e0 sconfitto da Kazuma Kiryu e capendo i suoi errori si suicider\u00e0 uccidendo contemporaneamente il capo della CIA complottista - Andre Richardson. Kazuma al termine della vicenda, pronto al rientro ad Okinawa viene accoltellato gravemente a tradimento da un Goh Hamazaki ormai privo di ogni dignit\u00e0 e potere.\n\"Yakuza 4\".\n2010, Kazuma Kiryu vive tranquillo ad Okinawa quando trova, sulla spiaggia dell'orfanotrofio che gestisce, un losco figuro dal nome di Taiga Saejima. Dopo uno scontro fisico Taiga lascia Kazuma non prima di stringere amicizia con Haruka. Tempo dopo ritrova Goh Hamazaki, evaso dal carcere e ormai morente. Goh nel chiedere perdono per l'accaduto in Yakuza 3, chiede aiuto per salvare e intercessione per Taiga Saejima. Nella ricerca di Taiga si imbatte in una donna di nome Lily (Yasuko Saejima), sorella di questo che tenta disperatamente di racimolare 1 milione di yen per salvarlo. Tornato al Kamurocho, Kazuma ritrova gli amici di un tempo tra i senzatetto e in questa occasione si scontra con gli altri due protagonisti, un giovane poliziotto ed uno strozzino dalle regole personali alquanto speciali. I loro nomi sono Masayoshi Tanimura e Shun Akiyama. Ritrovato Goro Majima scopre l'impotenza di autorit\u00e0 decisionale di Daigo dinanzi alla nuova crisi del Tojo Clan che lo vede nuovamente coinvolto. Si scontrer\u00e0 proprio con Daigo in cima alla Millennium Tower per fargli capire cosa significa essere moralmente presidente erede del Tojo Clan.\n\"Yakuza 5\".\nDicembre 2012, Kazuma riceve una donna di nome Mirei Park, una talent scout di giovani idol. Mirei \u00e8 intenzionata a trasformare Haruka in una cantante e ballerina di successo ma per fare questo la ragazza deve tagliare ogni legame sentimentale con Kiryu e i bambini dell'orfanotrofio. A questa scelta e alla crisi economica dell'orfanotrofio, Kazuma accetta la proposta di Mirei Park lasciando andare Haruka. Per mantenere lei e i bambini decide di trasferirsi a Fukuoka dove lavora come tassista in incognito. Nella sua nuova vita stringe varie amicizie con il suo datore di lavoro, una relazione amorosa con una giovane hostess di nome Mayumi, ma questa a sua insaputa cela la sua reale identit\u00e0 essendo la figlia del capoclan locale di Fukuoka. Triste per la separazione con Haruka lavora senza scopo e sentimenti ma la sua routine viene spezzata quando incontra una sera Daigo Dojima. Pochi giorni dopo riceve la notizia della scomparsa di Daigo e della morte di Majima Goro, Kiryu viene cos\u00ec coinvolto da due uomini del Tojo Clan, Aizawa e Morinaga - le guardie del corpo di Daigo, che sono alla ricerca del loro oyabun e tampinano Kazuma essendo l'ultimo testimone prima della sua scomparsa. Kazuma nel suo vagare scopre molti retroscena sulla decisione di Daigo di sparire e sulla presunta morte di Goro Majima. Dietro a tutto c'\u00e8 l'Omi Alliance di Osaka, avendo ora la reggenza vacante ha una lotta intestina tra tre varie famiglie principali sull'eredit\u00e0 di capoclan assoluto. Combatte con Taiga Sejima contro i capoclan dell'Omi Alliance sul tetto del complesso commerciale Kamurocho Hills, ma nel mentre viene sparato sul fianco dal settimo capofamiglia di Osaka, Tsubasa Kurosawa. Viene salvato da Daigo, dove a sua volta rimane gravemente ferito, e in seguito a questi eventi Haruka non \u00e8 pi\u00f9 in pericolo. \nKiryu deciso a porre fine a tutto affronter\u00e0 la sfida finale con Aizawa, figlio del settimo presidente Tsubasa Kurosawa, erede di una delle tre famiglie di Osaka e dell'Omi Alliance che si era infiltrato tra gli uomini del Tojo Clan. Dopo il duro scontro vaga ferito e dissanguato per Tokyo perdendo conoscenza non senza ritrovare Haruka che gli far\u00e0 intendere i suoi sinceri sentimenti d'affetto.\n\"Yakuza 6\".\nDicembre 2012, Kazuma Kiryu dopo aver sconfitto Aizawa Kurosawa \u00e8 all'ospedale per le gravi ferite, ma viene raggiunto da un ordine di cattura della polizia. Ripresosi, dialoga con Daigo, anch'egli ricoverato in ospedale, confidandogli che vuole pagare anche stavolta il suo debito con la giustizia, in maniera tale che Haruka Sawamura e i bambini dell'orfanotrofio non vengano coinvolti con gli eventi accaduti, declinando cos\u00ec l'aiuto di Daigo. I primi mesi di carcere Kazuma riceve le visite di Haruka, ma poi per i restanti tre anni di pena ne perde ogni contatto. &lt;br&gt;\nPrimavera 2015, Kazuma Kiryu esce di prigione e torna ad Okinawa dai suoi bambini dell'orfanotrofio, ma qui apprende che Haruka, presa dalla depressione e dai continui fastidi dei paparazzi, \u00e8 scomparsa lasciando tutti. Kazuma riparte per Tokyo, al Kamurocho e ritrova Makoto Date, il amico poliziotto, e con lui viene a sapere che c'\u00e8 stata un ricambio nella mafia Cinese, e questi hanno una guerra in atto con il Tojo clan. Daigo, Majima Goro e Taiga Saejima sono incarcerati, e i nuovi reggenti sembrano essere deboli di fronte a questo ennesimo problema. Kiryu apprende anche che Haruka \u00e8 stata vittima di un incidente stradale ed \u00e8 in coma all'ospedale, ma la cosa che pi\u00f9 lo sorprende \u00e8 che diventata madre di un piccolo bambino di nome Haruto Sawamura. Con l'aiuto di Date e Shun Akiyama prende con se il bambino Haruto in affidamento e viaggia in cerca del padre e per scoprire la verit\u00e0 sull'incidente di Haruka. Questa ricerca lo porta ad Hiroshima."}
{"id": "4040726", "revid": "599013", "url": "https://it.wikipedia.org/wiki?curid=4040726", "title": "Curt Warner", "text": "Carriera.\nWarner fu scelto dai Seattle Seahawks nel corso del primo giro (3\u00ba assoluto) del Draft NFL 1983.\nNella sua stagione da rookie, Curt guid\u00f2 la AFC in yard corse, aiutando la squadra raggiungere la prima finale di conference della sua storia, persa contro i Los Angeles Raiders. Grazie a queste prestazioni, Warner fu convocato per il Pro Bowl e inserito nel Second-team All-Pro. L'anno successivo, Warner soffr\u00ec la rottura del legamento crociato anteriore nella prima gara della stagione contro i Cleveland Browns, rimanendo fuori dai campi di gioco per tutta l'annata. Fece ritorno nel 1985 e nelle due stagioni successive ottenne la seconda e terza convocazione per il Pro Bowl della carriera. L'ultima stagione da professionista la trascorse coi Los Angeles Rams nel 1990.\nWarner si ritir\u00f2 dopo otto stagioni nella NFL, con 6.844 yard corse, 193 ricezioni per 1.467 yard e 63 touchdown totali. Nel 1994 fu introdotto nel Seattle Seahawks Ring of Honor."}
{"id": "4040727", "revid": "599013", "url": "https://it.wikipedia.org/wiki?curid=4040727", "title": "Juan Leal", "text": ""}
{"id": "4040730", "revid": "1592097", "url": "https://it.wikipedia.org/wiki?curid=4040730", "title": "L'estate", "text": ""}
{"id": "4040734", "revid": "1915706", "url": "https://it.wikipedia.org/wiki?curid=4040734", "title": "Metilfenobarbital", "text": "Il metilfenobarbital (conosciuto anche con i nomi di mefobarbital o mefobarbitone) \u00e8 un farmaco barbiturico utilizzato in ambito clinico principalmente come anticonvulsivante, ma dotato anche di propriet\u00e0 sedative ed ansiolitiche. \u00c8 l'analogo N-metilato del fenobarbital ed ha caratteristiche, indicazioni e tollerabilit\u00e0 simile.\nFarmacocinetica.\nDopo somministrazione orale il metilfenobarbital \u00e8 assorbito in modo incompleto (non pi\u00f9 del 50%) dal tratto gastrointestinale. Nel fegato il farmaco viene trasformato subendo demetilazione, con formazione del metabolita attivo fenobarbital, e idrossilazione in para al sostituente fenilico in posizione 5. In seguito a singole dosi orali di 800\u00a0mg di metilfenobarbital si sono ritrovati picchi di concentrazione plasmatica di 3\u00a0\u00b5g/ml in 3-6 ore, mentre nel giro di 4-6 giorni si sono ottenuti picchi di fenobarbital pari a 2-3\u00a0\u00b5g/ml. Dopo somministrazioni giornaliere di 60\u2013600\u00a0mg di farmaco le concentrazioni plasmatiche raggiunte allo steady-state sono state pari a 0,2-1,7\u00a0\u00b5g/ml per il metilfenobarbital, e di 4-32\u00a0\u00b5g/ml per il fenobarbital.\nL'emivita plasmatica del metilfenobarbital \u00e8 di circa 50-60\u00a0ore. Il volume di distribuzione del farmaco \u00e8 di 2-3\u00a0l/kg e il legame con le proteine plasmatiche \u00e8 compreso tra il 40 ed il 60%. Il metilfenobarbital viene eliminato nelle urine. Studi clinici hanno dimostrato che, dopo 10 giorni di terapia, meno del 2% di una dose orale viene escreta nelle urine come farmaco immodificato. Circa il 30-35% viene invece eliminato come p-idrossimetilfenobarbital, sia libero che coniugato, e fino al 10% come fenobarbital.&lt;br&gt;\nLa velocit\u00e0 di escrezione del fenobarbital immodificato \u00e8 aumentata dalla alcalinizzazione delle urine e/o dall'incremento del flusso urinario. Nelle urine, sia pure in quantit\u00e0 pi\u00f9 ridotte, \u00e8 possibile ritrovare anche p-idrossifenobarbital, acido 5-etil-5-(4-idrossi-3-metossifenil) barbiturico e acido 5-etil-5-(4-idrossi-3-metossifenil)-1-metilbarbiturico.\nTossicit\u00e0.\nLa dose minima letale per l'uomo \u00e8 considerata di 2\u00a0g.\nUsi clinici.\nIl metilfenobarbital \u00e8 indicato nel trattamento profilattico delle crisi generalizzate primarie di tipo tonico-clonica (nota come grande male) e di tipo assenza tipica (piccolo male), compresi gli equivalenti psicomotori. Il farmaco \u00e8 usato in particolare come sostitutivo in quei soggetti in cui il fenobarbital deve essere sospeso a causa dell'eccessiva sedazione. Tuttavia si deve osservare che non esistono prove scientifiche inoppugnabili che il metilfenobarbital produca un minor grado di sedazione.&lt;br&gt;\nI clinici preferiscono utilizzare il metilfenobarbital anche in quei pazienti nei quali il fenobarbital induce ipereccitabilit\u00e0, irritabilit\u00e0, o disturbi dell'umore.&lt;br&gt;\nCome il fenobarbital, il metilfenobarbital viene spesso somministrato in associazione a fenitoina o ad altri anticonvulsivanti.\nEffetti collaterali ed avversi.\nIl metilfenobarbital pu\u00f2 determinare assuefazione.\nIn pazienti in trattamento con metilfenobarbital possono verificarsi casi di ideazione e comportamento suicidari. Per tale motivo i pazienti dovrebbero essere attentamente monitorati per scongiurare una simile evenienza.&lt;br&gt;\nGli effetti collaterali pi\u00f9 frequenti sono comunque rappresentati dalla sedazione e dalla tendenza all'assopimento. Altri effetti comuni a carico del sistema nervoso centrale sono le vertigini, il nistagmo e l'atassia.\nControindicazioni.\nIl farmaco \u00e8 controindicato nei soggetti con ipersensibilit\u00e0 al principio attivo.\n\u00c8 inoltre controindicato nei pazienti affetti da porfiria, insufficienza epatica, insufficienza renale ed insufficienza respiratoria.\nDosi terapeutiche.\nIl metilfenobarbital viene somministrato per via orale alle dosi di 200\u2013400\u00a0mg/die, in assunzione unica o frazionata. Quando risulti necessario la dose pu\u00f2 essere aumentata fino a 600\u00a0mg/die.&lt;br&gt;\nIl farmaco va sostituito gradualmente, nel giro di 6-7 giorni, agli altri antiepilettici. La terapia dovrebbe comunque sempre iniziare con una dose bassa che va aumentata giornalmente in modo graduale, per un periodo di 4-5 giorni, fino a raggiungimento della dose ottimale. La dose ottimale deve essere determinata individuo per individuo, in modo da raggiungere il massimo effetto terapeutico con il minimo degli effetti secondari.&lt;br&gt;\nNei bambini di et\u00e0 inferiore a 5 anni il dosaggio usuale \u00e8 di 16\u201332\u00a0mg 3-4 volte al giorno. Nei bambini di et\u00e0 superiore ai 5 anni \u00e8 di 32\u201364\u00a0mg 3-4 volte al giorno. Secondo alcuni specialisti sarebbero consigliabili dosaggi iniziali di 6\u20138\u00a0mg/kg/die somministrati prima del riposo notturno. Quando il metilfenobarbital viene somministrato in associazione al fenobarbital la dose usuale di entrambi i farmaci dovrebbe essere dimezzata.\nInterazioni.\nData la stretta correlazione chimica e farmacologica tra metilfenobarbital e fenobarbital, \u00e8 probabile che il farmaco induca gli enzimi del sistema microsomiale epatico andando cos\u00ec ad alterare il metabolismo di numerosi altri farmaci."}
{"id": "4040735", "revid": "729019", "url": "https://it.wikipedia.org/wiki?curid=4040735", "title": "Open di Francia 1996 - Doppio maschile", "text": "Evgenij Kafel'nikov e Daniel Vacek hanno battuto in finale Guy Forget e Jakob Hlasek 6-2, 6-3."}
{"id": "4040742", "revid": "767487", "url": "https://it.wikipedia.org/wiki?curid=4040742", "title": "\u00d3scar Brice\u00f1o", "text": ""}
{"id": "4040749", "revid": "1452073", "url": "https://it.wikipedia.org/wiki?curid=4040749", "title": "Muzolimina", "text": "La muzolimina, (conosciuta anche nella fase sperimentale con il nome di Bay g 2821) \u00e8 un farmaco diuretico dell'ansa, chimicamente correlato al pirazolo, che venne ampiamente utilizzato per il trattamento dell'ipertensione e degli stati di anasarca. Il farmaco fu ritirato dal commercio a causa delle numerose segnalazioni di gravi effetti collaterali di tipo neurologico.\nMeccanismo di azione.\nAnche se non \u00e8 chimicamente correlata, la muzolimina \u00e8 un potente diuretico con azione e usi simili a quelli dei diuretici dell'ansa (ed in particolare della furosemide), sulla quale esplica la propria azione. In confronto alla furosemide la muzolimina presenta un effetto pi\u00f9 lento e pi\u00f9 duraturo, come dimostrato sperimentalmente sia negli animali e nell'uomo. Infatti l'effetto diuretico inizia 30-60 minuti dopo la somministrazione e prosegue per circa 6-7 ore.\nFarmacocinetica.\nIn seguito a somministrazione orale la muzolimina viene bene assorbita e rapidamente distribuita nei diversi tessuti. Con una singola dose da 30\u00a0mg si raggiunge il picco delle concentrazioni plasmatiche di 0,29-0,51\u00a0\u00b5g/ml nel giro di 1-3 ore. La muzolimina presenta un'emivita plasmatica di 10-17 ore. Circa il 5% della dose viene escreta in forma immodificata nelle urine nell'arco di 10 ore.\nTossicit\u00e0.\nDopo somministrazione orale i valori della DL50 sono rispettivamente di 1794\u00a0mg/kg nel topo e di 1559\u00a0mg/kg nel ratto.\nUsi clinici.\nIl farmaco trova indicazione nel trattamento dell'ipertensione arteriosa e degli edemi causati da cardiopatie, epatopatie o nefropatie.\nDosi terapeutiche.\nLa dose abituale di muzolimina \u00e8 di 30\u201380\u00a0mg al giorno, somministrati per via orale.\nEffetti collaterali, controindicazioni e precauzioni d'uso.\nLa muzolimina pu\u00f2 provocare gravi sintomi neurologici, soprattutto se viene somministrata ad alte dosi a pazienti con insufficienza renale. Questo suo grave effetto collaterale ha portato al suo ritiro in molti Paesi. Il farmaco \u00e8 controindicato in caso di ipersensibilit\u00e0 accertata ed in tutti quei casi per i quali sono controindicati i diuretici dell'ansa.\nSovradosaggio ed antidoti.\nIl sovradosaggio da muzolimina pu\u00f2 indurre una diuresi eccessiva e pu\u00f2 essere necessaria una reintegrazione dei fluidi e degli elettroliti."}
{"id": "4040757", "revid": "1226", "url": "https://it.wikipedia.org/wiki?curid=4040757", "title": "Accademia di Belle Arti (Bologna)", "text": ""}
{"id": "4040758", "revid": "46291", "url": "https://it.wikipedia.org/wiki?curid=4040758", "title": "Rhaponticum", "text": " Rhaponticum \u00e8 un genere di piante angiosperme dicotiledoni appartenenti alla famiglia delle Asteraceae, dall'aspetto di erbacee sub-arbustive perenni.\nEtimologia.\nIl nome del genere (\"Rhaponticum\") deriva dalla somiglianza delle foglie di alcune specie di questo genere con quelle del genere \"Rheum\" (in particolare con la specie \"Rheum rhaponticum\" ) comune in alcune zone dell'Asia occidentale.\nIl nome scientifico \u00e8 stato proposto dal botanico francese S\u00e9bastien Vaillant (Vigny, 26 maggio 1669 \u2013 20 maggio 1722) nella pubblicazione \"\u201dDer Konigl. Akademie der Wissenschaften in Paris Physische Abhandlungen\u201d \" del 1754.\nDescrizione.\nLe piante di questo genere possono arrivare fino a 1,5 metri di altezza. La forma biologica nella maggioranza dei casi \u00e8 emicriptofita scaposa (H scap): ossia sono piante perennanti tramite gemme posizionate al livello del terreno con fusto allungato e mediamente poco foglioso. Contrariamente ad altre specie simili, queste non sono spinose. Alcune specie sono lievemente aromatiche.\nRadici.\nLe radici sono secondarie da rizoma.\nFoglie.\nLe foglie basali hanno generalmente una lamina intera a forma lanceolata con picciolo allungato (in alcune specie la lamina \u00e8 del tipo pennatosetta con segmenti lobati). Le foglie cauline sono disposte in modo alterno, sono lanceolate e progressivamente minori; quelle superiori sono quasi sessili. La pagina inferiore della lamina \u00e8 bianco- tomentosa, mentre quella superiore \u00e8 verde. Dimensioni delle foglie maggiori: larghezza 20\u00a0cm; lunghezza 40\u201350\u00a0cm. \nInfiorescenza.\nLe infiorescenze si compongono di un grosso e unico capolino. I capolini sono formati da un involucro composto da diverse brattee (o squame) con appendice membranosa (scariosa ma non spinosa), bruna e frangiata (a volte \u00e8 divisa in 2 \u2013 3 lobi flabellati), disposte su pi\u00f9 serie in modo embricato all'interno del quale un ricettacolo con pagliette fa da base ai fiori. Dimensione del capolino: da 3 a 7 e pi\u00f9 cm.\nFiori.\nI fiori sono tutti del tipo tubuloso (il tipo ligulato, ossia i fiori del raggio, presente nella maggioranza delle Asteraceae, qui \u00e8 assente), sono ermafroditi e sono inoltre tetra-ciclici (sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi).\nFrutti.\nI frutti sono degli acheni in genere marrone con pappo a setole piumose disposte su pi\u00f9 serie, quelle esterne sono minori di quelle interne. La forma degli acheni \u00e8 obovoide-oblunga con diverse coste longitudinali (la sezione \u00e8 tetragonale). Dimensione dell'achenio: fino a 4\u00a0mm.\nDistribuzione e habitat.\nLa distribuzione del genere \u00e8 relativa alle montagne dell'Europa, Africa nord-occidentale e Asia temperata (una fascia che va dall'Anatolia alla Mongolia a nord della catena himalayana e a sud della Siberia). In Italia questo genere \u00e8 presente soprattutto al Nord.\nTutte le specie spontanee della flora italiana vivono sull'arco alpino. La tabella seguente mette in evidenza alcuni dati relativi all'habitat, al substrato e alla distribuzione delle specie alpine.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nLa trib\u00f9 Cardueae (della sottofamiglia Carduoideae) a sua volta \u00e8 suddivisa in 12 sottotrib\u00f9 (la sottotrib\u00f9 Centaureinae \u00e8 una di queste). Il genere \"Rhaponticum\" contiene una trentina di specie, tre delle quali fanno parte della flora spontanea italiana.\nFilogenesi.\nLa tassonomia delle specie di questo genere ha subito pi\u00f9 di qualche modifica nel corso di questi ultimi tempi. Inizialmente Linneo aveva descritto le specie nel genere \"Centaurea\". Pi\u00f9 tardi alcune specie sono state trasferite nel genere \"Leuzea\". La circoscrizione del \"Rhaponticum Group\" \u00e8 confermata anche da studi di tipo filogenetico. Tuttavia alcune checklist propongono ancora le specie del genere \"Rhaponticum\" all'interno del genere \"Leuzea\" e in particolare considerano \"Rhaponticum\" un sinonimo di \"Centaurea\".\nLa classificazione della sottotrib\u00f9 Centaureinae rimane ancora problematica e piena di incertezze. Il genere di questa voce \u00e8 inserito nel gruppo tassonomico informale Rhaponticum Group formato da 6 generi. La posizione filogenetica di questo gruppo nell'ambito della sottotrib\u00f9 \u00e8 abbastanza \"basale\" tra i gruppi informali Volutaria Group e Serratula Group.\nIn particolare il gruppo risulta monofiletico ma strettamente legato (come \u201cgruppo fratello\u201d) al genere \"Klasea\" (genere appartenente alle stessa sottottrib\u00f9 ma ad un altro gruppo: \"Serratula Group\"). Il genere \"Rhaponticum\" \u00e8 suddiviso in due cladi fortemente supportati:\nCon l'inclusione dei due generi \"Acroptilon\" e \"Leuzea\" il genere \"Rhaponticum\" risulta monofiletico.\nIl cladogramma a lato tratto dallo studio citato (e semplificato) visualizza i due cladi del genere (clade orientale e occidentale) i generi componenti il gruppo Rhaponticum Group e il genere \u201cgruppo fratello\u201d \"Klasea\".\nIl genere \"Rhaponticum\" \u00e8 a capo del \"Rhaponticum Group\" un gruppo di generi affini nell'ambito della sottotrib\u00f9 Centaureinae . Questo gruppo \u00e8 formato oltre che dal genere di questa voce anche dai seguenti altri generi:\nI principali caratteri distintivi del gruppo sono:\nIl genere \"Rhaponticum\" \u00e8 simile al genere \"Centaurea\", differisce per il portamento pi\u00f9 grande rispetto le specie degli altri generi affini, le foglie sono pi\u00f9 o meno intere, i capolini sono grandi con solamente fiori ermafroditi tubulosi e con le setole esterne del pappo minori rispetto alle interne.\nIl numero cromosomico delle specie di questo genere \u00e8 2n = 18, 20, 24 e 26.\nSpecie spontanee italiane.\nIn Italia per questo genere sono presenti quattro specie spontanee:\nPer meglio comprendere ed individuare le varie specie del genere (solamente per le specie spontanee della flora italiana) l'elenco seguente utilizza in parte il sistema delle chiavi analitiche (vengono cio\u00e8 indicate solamente quelle caratteristiche utili a distingue una specie dall'altra):\nIn passato (o in altre checklist) queste specie hanno avuto denominazioni diverse (vedi il seguente elenco):\nSpecie presenti in Europa.\nOltre alle tre specie della flora spontanea italiana, in Europa (e in generale nell'area mediterranea) sono presenti le seguenti altre specie:\nSinonimi.\nL'entit\u00e0 di questa voce ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:"}
{"id": "4040762", "revid": "92723", "url": "https://it.wikipedia.org/wiki?curid=4040762", "title": "Quinestradolo", "text": "Il quinestradolo (conosciuto anche con il nome di quinestradol o Quinestradiol) \u00e8 il 3-ciclopentil etere dell'estriolo ed \u00e8 quindi un estrogeno di sintesi, utilizzato nella Terapia ormonale sostitutiva.\nPropriet\u00e0 farmacologiche.\nRispetto ad altri estrogeni il farmaco presenterebbe un potenziamento per il trofismo per il tratto vulvo-vagino-cervicale dell'apparato genitale femminile. Il quinestradolo stimola la secrezione cervicale e promuove la proliferazione dell'epitelio vaginale.\nUsi clinici.\nIl quinestradolo viene impiegato per trattare i sintomi vulvo-vaginali in menopausa e post-menopausa, pertanto dovuti a carenza estrogenica. Il farmaco viene anche utilizzato per prevenire e tenere sotto controllo l'osteoporosi post menopausale. Un'ulteriore indicazione \u00e8 rappresentata dall'infiammazione della regione trigono vescicale della vescica urinaria (cistotrigonite) pi\u00f9 frequente nella post menopausa.\nEffetti collaterali ed indesiderati.\nIn corso di trattamento in alcuni soggetti pu\u00f2 verificarsi senso di tensione mammaria, sanguinamento vaginali, ritenzione idrica e salina, iperplasia dell'endometrio. Si deve inoltre ricordare che in caso di una terapia prolungata con estrogeni pu\u00f2 aumentare il rischio di iperplasia e carcinoma dell'endometrio.\nControindicazioni.\nIl quinestradolo \u00e8 controindicato nei soggetti affetti da carcinoma mammario o altre neoplasie estrogeno dipendenti. La somministrazione deve essere evitata anche nei pazienti con storia di endometriosi, grave insufficienza epatica, emicrania, sindrome tromboflebitica, ipertensione arteriosa, diabete mellito, epilessia. Il farmaco \u00e8 controindicato anche in caso di gravidanza.\nDosi terapeutiche.\nIl quinestradolo viene somministrato per via orale alla dose di 1\u20132\u00a0mg al giorno per 5-10 giorni.\nInterazioni.\nI farmaci caratterizzati da un effetto di induzione enzimatica nel fegato, ad esempio barbiturici, idantoina, carbamazepina, meprobamato, fenilbutazone, rifampicina ed altri, possono diminuire l'effetto degli estrogeni. L'uso di quinestradolo, cos\u00ec come altri estrogeni, pu\u00f2 aumentare il rischio di epatotossicit\u00e0 associata alla terapia con dantrolene."}
{"id": "4040769", "revid": "115480329", "url": "https://it.wikipedia.org/wiki?curid=4040769", "title": "Carlo Maria L'Occaso", "text": "Biografia.\nFiglio di Luigi e Maria Michela Palagano, rimase da bambino orfano della madre per cui l'educazione fu affidata ad uno zio prete.\nStudi\u00f2 a Napoli giurisprudenza, laureandosi ancor prima dei vent'anni; tuttavia, dopo aver visto gli scavi di Pompei, fu attratto maggiormente dalla storia e dall'archeologia. Tornato a Castrovillari, cominci\u00f2 a studiare il passato della sua cittadina. Fu anche promotore della costruzione del teatro Sybaris. Nel 1848, anno in cui scoppiarono nel Regno delle due Sicilie i moti rivoluzionari, entr\u00f2 a far parte della sezione locale della Giovane Italia, presieduta da un sacerdote, don Raffaele Salerno, diventandone segretario. La sezione prese il nome di \"Chiesa di Lagaria\" su proposta proprio di L'Occaso in quanto sosteneva che Castrovillari era sorta sulle rovine di quell'antica citt\u00e0.\nQuando nel novembre 1848 Ferdinando di Borbone decise un giro di vite sulla costituzione appena concessa, fu tra i promotori del Comitato di salute pubblica; il primo fu sciolto e allora L'Occaso ne promosse un altro, rivolgendo un appello agli abitanti dei Comuni vicini che inviarono i loro , che furono per\u00f2 sbaragliati dalle truppe borboniche guidate dal generale Busacca. L'Occaso fu arrestato insieme ad altri sotto l'accusa di cospirazione e attentato. Dopo 4 anni di prigionia la Corte speciale di Cosenza condann\u00f2 lui all'esilio perpetuo e gli altri di carcere.\nMor\u00ec a Nizza nel febbraio 1854 a 45 anni; fu sepolto nel cimitero locale.\nA lui \u00e8 stata dedicata a Castrovillari una via."}
{"id": "4040774", "revid": "22475", "url": "https://it.wikipedia.org/wiki?curid=4040774", "title": "Phaenicophaeinae", "text": ""}
{"id": "4040775", "revid": "110157", "url": "https://it.wikipedia.org/wiki?curid=4040775", "title": "Virginiamicina", "text": "La virginiamicina (conosciuta anche con la sigla SKF-7988) \u00e8 un complesso antibiotico streptograminico, simile alla pristinamicina, utilizzato per trattare infezioni da germi Gram-positivi, costituito per l'80% circa da virginiamicina M1 (fattore M1 o pristinamicina IIA) e per il 20% circa da virginiamicina S1 (fattore S), prodotti dalla crescita di \"Streptomyces virginiae\", Streptomyces loidensis, Streptomyces mitakaensis, Streptomyces pristina-spiralis, Streptomyces ostreogriseus e altri.\nCaratteristiche strutturali e fisiche.\nIl complesso antibiotico si presenta come una polvere amorfa bianca moderatamente solubile in acqua e in acidi diluiti. Facilmente solubile in soluzioni acquose alcaline a pH superiore a 9,5 con rapida inattivazione. \u00c8 solubile inoltre in metanolo, alcool, acetone, etile acetato, cloroformio e benzene. Praticamente insolubile in ligroina.\nFarmacodinamica.\nLa virginiamicina \u00e8 un antibiotico streptograminico (macrolide), pi\u00f9 precisamente una sinergistina (un termine generico che indica un gruppo di sostanze antibiotiche isolati da ceppi di Streptomyces, le quali consistono di diverse fazioni che agiscono in sinergia fra loro), che esercita la sua attivit\u00e0 legandosi alla subunit\u00e0 ribosomiale 50S delle cellule batteriche e, interferendo con le normali funzioni ribosomiali, causa inibizione della sintesi proteica.\nIl complesso antibiotico presenta uno spettro antibatterico simile a quello dell'eritromicina che comprende stafilococchi, anche resistenti ad altri antibiotici, alcuni streptococchi e pneumococchi. Risultano sensibili all'azione dell'antibiotico anche \"Neisseria gonorrhoeae\", \"Bordetella pertussis\", \"Mycoplasma\" e \"Haemophilus influenzae\". \nL'attivit\u00e0 della virginiamicina sembra essere dovuta principalmente alla componente M1, ad eccezione dell'azione nei confronti del \"Bacillus subtilis\" che sarebbe imputabile alla componente S1.\nSpesso si manifesta resistenza crociata con altri macrolidi, streptogramina e antibiotici lincosamidici.\nFarmacocinetica.\nA seguito di somministrazione per via orale la virginiamicina \u00e8 rapidamente assorbita dal tratto gastrointestinale, anche se in modo incompleto (circa il 15-18% della dose ingerita). \nL'assorbimento risulta ridotto in presenza di cibo. La concentrazione plasmatica massima (Cmax) di 1\u00a0\u00b5g/ml viene raggiunta circa 4 ore dopo l'assunzione di una dose orale di 500\u00a0mg. \nL'antibiotico si distribuisce ampiamente nei tessuti biologici, in particolare nel fegato, polmoni, cute, intestino, e nei fluidi organici, ma non \u00e8 in grado di oltrepassare la barriera ematoencefalica. Anche nell'espettorato si ritrovano concentrazioni rilevanti di farmaco. \nIl legame di virginiamicina con le proteine plasmatiche raggiunge il 70-80% circa. La molecola presenta un'emivita plasmatica di circa 5 ore. La miscela antibiotica \u00e8 metabolizzata a livello della ghiandola epatica e viene escreta principalmente attraverso la bile. Di una dose somministrata solo il 15% circa viene ritrovato nelle urine nell'arco di 24 ore. Non si manifestano fenomeni di accumulo.\nUsi clinici.\nLa virginiamicina viene impiegata nel trattamento di infezioni sostenute da microorganismi sensibili (in particolare cocchi gram-positivi), specialmente quando sono molto gravi e resistenti ad altri antibiotici. \nLa molecola viene utilizzata per via orale principalmente in campo otorinolaringoiatrico e stomatologico e nel trattamento di infezioni broncopolmonari, genito-urinarie (soprattutto a carico della prostata) o che interessano la cute, le ossa e le articolazioni. \nPer via topica \u00e8 usata soprattutto nella cura delle infezioni stafilococciche (foruncolosi, impetigine, sicosi, pustole superficiali) e nella prevenzione delle infezioni in chirurgia e traumatologia.&lt;br&gt; \nL'antibiotico in Europa \u00e8 stato utilizzato per pi\u00f9 di 20 anni in agricoltura e zootecnia come additivo nella preparazione di alimenti per animali. Il suo uso per questi scopi \u00e8 stato oggi vietato in tutta l'Unione europea in quanto si ritiene vi siano ormai sufficienti fondamenti scientifici relativi all'esistenza di un nesso tra l'impiego della virginiamicina per questi usi e lo sviluppo nell'uomo della resistenza alle streptogramine, in particolare si pensa che la gran parte dei ceppi circolanti di Enterococcus faecium resistenti (SREF) derivi da questi usi.\nEffetti collaterali.\nDurante il trattamento con virginiamicina sono stati segnalati diversi effetti collaterali a livello gastrointestinale, e in particolare dispepsia, nausea e vomito. Sono stati anche riportati casi di alterazione nella visione dei colori e ipersensibilit\u00e0 seguiti da manifestazioni quali prurito, orticaria, rash cutaneo e eczema.\nControindicazioni.\nL'antibiotico \u00e8 controindicato in soggetti con ipersensibilit\u00e0 nota, in gravidanza, nei neonati e durante l'allattamento. Si consiglia di evitare l'esposizione ai raggi solari durante la terapia, dal momento che si pu\u00f2 verificare fotosensibilizzazione.\nDosi terapeutiche.\nNei soggetti adulti l'antibiotico viene somministrato per via orale alla dose di 2-3 g al giorno e, in caso di infezioni gravi, alla dose di 4 g al giorno. \nNei bambini sono somministrate dosi pari a 50\u2013100\u00a0mg/kg/die.\nL'antibiotico pu\u00f2 essere applicato anche localmente in forma di polvere al 2% o di unguento allo 0,5%."}
{"id": "4040785", "revid": "729019", "url": "https://it.wikipedia.org/wiki?curid=4040785", "title": "Open di Francia 1996 - Doppio misto", "text": "Javier Frana e Patricia Tarabini hanno battuto in finale Luke Jensen e Nicole Arendt 6-2, 6-2."}
{"id": "4040790", "revid": "1543377", "url": "https://it.wikipedia.org/wiki?curid=4040790", "title": "Giro del Belgio 2011", "text": "Il Giro del Belgio 2011, ottantunesima edizione della corsa e valida come evento UCI Europe Tour 2011 categoria 2.HC, si svolse in quattro tappe precedute da un cronoprologo iniziale dal 25 al 29 maggio 2011, per un percorso totale di 727,3\u00a0km. Fu vinto dal belga Philippe Gilbert che termin\u00f2 la corsa con il tempo totale di 16 ore, 48 minuti e 46 secondi, alla media di 42,28\u00a0km/h.\nPartenza a Buggenhout con 160 ciclisti, dei quali 137 portarono a termine il giro a Putte."}
{"id": "4040793", "revid": "729019", "url": "https://it.wikipedia.org/wiki?curid=4040793", "title": "US Open 1996 - Doppio maschile", "text": "Todd Woodbridge e Mark Woodforde hanno battuto in finale Jacco Eltingh e Paul Haarhuis 4-6, 7-6, 7-6."}
{"id": "4040794", "revid": "677779", "url": "https://it.wikipedia.org/wiki?curid=4040794", "title": "Fight ippatsu! J\u016bden-chan!!", "text": " \u00e8 un manga di ambientazione fantasy, scritto e illustrato da Bow Ditama. La serie \u00e8 stata pubblicata in Giappone sulla rivista \"Comic Gum\" dal 24 giugno 2006 al 26 ottobre 2013 e in seguito raccolta un 10 volumi \"tank\u014dbon\".\nTrama.\nDa un pianeta chiamato \"Core Life\", che esiste in parallelo con il mondo umano normale, le femmine, note come \"Juden-chan\" (ragazze carica) pattugliano il mondo umano alla ricerca di individui che si sentono depressi e sfortunati. Il loro compito \u00e8 quello di caricare queste persone con l'aiuto di energia elettrica al fine di migliorare i propri stati mentali. Normalmente invisibilI all'occhio umano, una di queste Juden-chan, Criostato Plug, incontra casualmente un giovane che \u00e8 in grado di vederla, . Questa serie ruota attorno alle bizzarre vicende tra i personaggi principali e alla ricerca di questa Juden-chan di migliorare se stessa."}
{"id": "4040795", "revid": "1632387", "url": "https://it.wikipedia.org/wiki?curid=4040795", "title": "Kirari (singolo)", "text": " \u00e8 il quarto singolo dei Dazzle Vision, terzo ed ultimo estratto dall'album omonimo.\nIl disco.\n\u00c8 stato distribuito il 14 aprile 2011. \u00c8 l'unico dei tre singoli estratti dall'album a non essere stato pubblicato solo digitalmente, ed \u00e8 il primo della band ad avere anche un video, trasmesso quello stesso giorno per la prima volta.\nVideo.\nIl video mostra la band eseguire il brano all'interno di una stanza completamente bianca e spoglia, a cui il quartetto fa contrasto sfoggiando abiti completamente neri (tranne la cantante Maiko nei primi secondi del video)."}
{"id": "4040796", "revid": "1318658", "url": "https://it.wikipedia.org/wiki?curid=4040796", "title": "Sile (Friuli-Venezia Giulia)", "text": "Percorso.\nIl fiume Sile \"Sil\" /'sil/ o \"Si\u0142e\" /'si\u02d0e/ in veneto e friulano) un fiume di risorgiva del Friuli Venezia Giulia.\nAchille Tellini, indica il fiume Sile con la larghezza di 8 metri e la lunghezza di ben 29 chilometri.\nNasce da distinte sorgenti a nord-est della localit\u00e0 Villa Sile in comune di Casarsa della Delizia, e poco pi\u00f9 a sud della ferrovia Venezia-Udine.\nA esso per\u00f2 ben presto si uniscono diramazioni secondarie che drenano la contrada paludosa detta \"le Praterie\" posta alla sua destra situate fra Villa Sile e Orcenico Inferiore.\nA sud si inserisce in una sorta di ampia vallata delimitata da costoni sopraelevati di alcuni metri rispetto al fondo della depressione. \nScorre entro un vasto solco di terrazzamento e dopo Praturlone, passa nel territorio di Azzano Decimo transitando a sudest del capoluogo comunale. \nIn localit\u00e0 Colle si divide in due rami, Il primo orientato ad ovest, sino alla Madonna del Bembo, ritorna poi a sud dopo aver delimitato un'isola oblunga di terreni umiferi. \u00c8 alimentato dal fosso Rivolo proveniente dalle bassure di Azzano Decimo. In localit\u00e0 Zuiano, i due rami si si riuniscono. \nRiceve poco sotto Azzano Decimo le due rogge riunite Beverella e Baidessa scorrenti pure in un vastissimo solco di erosione e alimentate da numerosi corsi secondari provenienti da una vasta zona di risorgiva posta pi\u00f9 a nord. \nSulla destra numerose sorgive e fossi di scolo che emungono la piana argillosa posta fra il Sile e il \"Fiume\" e contribuiscono ad alimentarlo. Sfiorando Fagnigola, da questo lato si immette a monte si aggiunge la Fossa della Luma.\nA valle di Fagnigola fino al Veneto, le numerosissime curve dell'alveo originario, sono state eliminate grazie a tagli e rettifiche realizzate negli anni 1930, lasciando abbandonati gli alvei che prendono il nome di Sile Morto. \nOltre Panigai a Santa Rosalia, riceve lo Scolo Arcon. Il Colatore Fossalat gli porta le acque di Pravisdomini, nel vecchio corso in prossimit\u00e0 del \"confin di Mure\". \nAlcuni tratti dell'antico alveo, si sono ridotti a scoli per la raccolta delle acque di campagna, nella zona denominata \"paludi di Barco\". In questa zona le abbondanti piogge autunnali e primaverili possono portare alla disalveazione del fiume, formando le cosiddette \"montane\" che allagano la campagna circostante (in gran parte pioppeti, prati stabili, e seminativi) anche per molti giorni, con conseguente disagio specialmente stradale agli abitanti delle frazioni dei comuni di Azzano Decimo, Pravisdomini e Pasiano di Pordenone.\nGiunto ad Azzanello, il vecchio letto segna il confine regionale tra Friuli-Venezia Giulia e Veneto, mentre parte del nuovo rettificato \u00e8 in provincia di Treviso nel comune di Meduna. \nA oriente di Meduna di Livenza, poco sotto Brische, riceve il Fiume dando origine al canale Postumia (ex canale molitorio del 1669), che deviato nel 1936 non si riversa pi\u00f9 nel fiume Livenza. \nLe piene del Livenza, creavano gravi esondazioni legate ai rigurgiti, e si rese necessario l'allontanamento, tramite lo scavo di un nuovo canale (Malgher) quale prolungamento del \"Postumia\" facendolo sfociare tramite parte del vecchio alveo del Livenza, presso Corbolone.\nPoi attraverso il canale Fosson le acque confluiscono nel Loncon, per sfociare nel canale Nicesolo della laguna di Caorle.\nL'originaria via di prosecuzione del Sile, che sfociava nel Livenza, presso Meduna di Livenza, prende il nome di \"Fossa morta San Bellino\".\nTra sorgente e la confluenza con il Fiume, la pendenza media risulta dello 0,99\u2030. \nMolini e opifici.\nLungo il suo corso, favoriti dalla notevole pendenza sono sorti vari opifici e molini.\nNel 1681 si contavano ben 5 attivit\u00e0 tra molini, magli e seghe. Attualmente sono sopravvisuti: il maglio e molino \"Zuccato\" nei pressi di Bannia, il molino \"Facca\" in localit\u00e0 Colle ad Azzano Decimo."}
{"id": "4040799", "revid": "729019", "url": "https://it.wikipedia.org/wiki?curid=4040799", "title": "Venanzio Vallera", "text": "Negli anni 1919-1920 \u00e8 attivo nel nucleo anarchico di Raiano in cui militano anche Argentino Vallera, Giulio e Rocco Arquilla, Antonio Sabatini, Filiberto Tammaro e Oscar Cavicchia.\nL'eccidio proletario di Raiano.\n\u00c8 tra gli organizzatori della mobilitazione popolare del 18 aprile 1920 promossa da anarchici, socialisti e lavoratori contro l'inasprimento del canone sull'acqua d'irrigazione. La protesta si conclude con quindici feriti e cinque morti, tra cui il regio commissario e un ragazzo di quattordici anni.\nVengono immediatamente accusati e processati Rocco Arquilla, Venanzio Vallera e Filiberto Tammaro. Vallera \u00e8 assolto. Per Arquilla mandato di cattura per violenza pubblica, poi assoluzione. Per Tammaro mandato di cattura per aver spinto 73 persone a commettere violenza e per possesso abusivo di rivoltella.\nDell'eccidio riferisce il quotidiano \u00abUmanit\u00e0 Nova\u00bb, con una serie di articoli redatti dal tipografo Francesco Cellamare del gruppo comunista-anarchico aquilano \"Sorgiamo!\". Nella ricostruzione dei fatti la responsabilit\u00e0 della strage \u00e8 interamente attribuita ai carabinieri che, avendo perso la testa, \u00absparano all'impazzata sulla folla inerme\u00bb.\nIl biennio rosso.\nDurante il biennio rosso \u00e8 attivo nelle lotte in corso su questioni concomitanti sul piano nazionale e locale quali: il caroviveri, il pacifismo e l'antimilitarismo, l'emancipazione politica ed economica delle classi subalterne, le libert\u00e0 e i diritti sindacali.\n\u00c8 altres\u00ec attivo nella propaganda, nell'organizzazione del locale movimento anarchico, nell'orientare lo sforzo comune verso la sollecitazione delle masse alla formazione dei gruppi del Fronte unico rivoluzionario (FUR)\nNegli USA.\nNegli anni venti lascia l'Italia per gli USA, stabilendosi a Elmwood Park, Illinois, dove\u00a0\u2013 annota la PS \u2013 \u00abesplica attivit\u00e0 anarchiche\u00bb. Milita nei gruppi libertari di quelle localit\u00e0, distinguendosi nella lotta antifascista e nell'organizzazione dei lavoratori migranti. Muore nel quartiere Tarzana di Los Angeles nel 1972.\nIn un necrologio si legge:\n\u00abIl compagno Elio Gori di Granata Hills, Calif. (USA) mi ha comunicato il decesso del compagno Venanzio Vallera di Tarzana, Calif. Aveva 72 anni, essendo nato a Raiano, L'Aquila, il 24 aprile 1900. Lascia la sua e la nostra compagna Ersilia che gli \u00e8 stata sempre affettuosamente vicina. Prima che il suo male si aggravasse provvide a lasciare una discreta somma per una collana intestata a suo nome e invit\u00f2 il sottoscritto e un altro compagno ad editare un libro di \"Scritti Sociali\" di Umberto Postiglione, libro che vede la luce proprio quando mi si comunica la scomparsa del compagno Vallera. Un altro libro, per volont\u00e0 sua, \u00e8 in traduzione e sar\u00e0 pubblicato prossimamente se non troveremo difficolt\u00e0 per la libera pubblicazione da parte dell'autore e dell'editore argentini. I funerali del compagno Vallera si sono svolti il 30 settembre. Trasmetto la triste notizia ai compagni che lo hanno conosciuto e stimato\u00bb.\nLe edizioni della \u201cCollana V. Vallera\u201d.\nA Pistoia viene fondata una casa editrice intitolata \"Collana Vallera\", di cui si ricordano le seguenti pubblicazioni:"}
{"id": "4040801", "revid": "120207152", "url": "https://it.wikipedia.org/wiki?curid=4040801", "title": "L'olimpiade nascosta", "text": "L'olimpiade nascosta \u00e8 una miniserie televisiva italiana andata in onda, in prima visione, il 27 e 28 maggio 2012 su Rai 1.\nTrama.\nLa miniserie nasce da un'idea di Francesco Miccich\u00e8 ed ha come riferimento storico gli anni 1940 e 1944. Anni in cui in alcuni campi di detenzione vennero svolti in modo clandestino i Giochi Olimpici (e per la precisione le edizioni XII e XIII, ufficialmente non svoltesi per via della Seconda guerra mondiale). A partecipare a queste olimpiadi furono detenuti delle diverse nazioni, persone a rischio della propria vita a causa delle atrocit\u00e0 dei nazisti.\nIn questa miniserie i prigionieri di un campo di concentramento in Polonia (russi, francesi, inglesi, belgi, ma anche cecoslovacchi e i due italiani Mario e Vittorio) organizzano contro i tedeschi (che dalla loro parte vogliono vincere la competizione per umiliare gli avversari) cinque gare sportive per tenere le guardie impegnate, mentre in realt\u00e0 i partigiani polacchi fanno evadere dal campo vicino (il Campo 27) tutti gli ebrei deportati: la prima \u00e8 il salto in alto, la seconda il getto del peso, la terza lo scatto di 200 metri, la quarta la resistenza di 1.500 metri e la quinta un incontro di Boxe a quattro round, nel quale la Germania sar\u00e0 rappresentata dal Maggiore Weber (capo del campo). Le prime due gare vengono vinte dai tedeschi, la terza gara viene per\u00f2 vinta dagli Alleati grazie alla velocit\u00e0 del polacco Jan Nowak. Dopo aver ripreso fiducia, i prigionieri vincono anche la quarta gara, pareggiando 2-2. Il pugile russo che avrebbe dovuto affrontare Weber viene pestato da due guardie, il che priva i prigionieri del pugile migliore. Mario, per vendetta contro Weber che aveva fatto fucilare l'amico Alex, va al posto del pugile russo. Per guadagnare tempo e aspettare l'arrivo dei camion per l'evasione degli ebrei, Mario si fa colpire duramente per i primi tre round, finendo sempre K.O. ma riuscendo sempre a rialzarsi. Dopo la notizia della fuga degli ebrei dal campo, Mario decide di lottare anche per il quarto round riuscendo ad abbattere a terra Weber e a sconfiggerlo, facendo esplodere di gioia i prigionieri e scatenando l'ira dei tedeschi.\nProduzione.\nLa fiction \u00e8 prodotta da Casanova Multimedia per Rai Fiction."}
{"id": "4040803", "revid": "1543377", "url": "https://it.wikipedia.org/wiki?curid=4040803", "title": "I Remember Yesterday (album)", "text": "I Remember Yesterday \u00e8 il quinto album in studio della cantante pop Donna Summer, pubblicato nel 1977 dall'etichetta discografica \"Casablanca\". L'album \u00e8 stato pubblicato a soli sette mesi di distanza del precedente \"Four Seasons of Love\". Secondo Ron Wynn di AllMusic, \"I Remember Yesterday\", \u00e8 l'unico album, dopo la pubblicazione di \"Love to Love You Baby\" che \u00e8 riuscito ad attirare di nuovo l'attenzione del pubblico sulla Summer e la sua musica."}
{"id": "4040809", "revid": "1442080", "url": "https://it.wikipedia.org/wiki?curid=4040809", "title": "Kroger St. Jude International 1995 - Singolare", "text": "Il singolare del torneo di tennis Kroger St. Jude International 1995, facente parte dell'ATP Tour, ha avuto come vincitore Todd Martin che ha battuto in finale Paul Haarhuis 7-6, 6-4."}
{"id": "4040812", "revid": "49740819", "url": "https://it.wikipedia.org/wiki?curid=4040812", "title": "FIFA 2012", "text": ""}
{"id": "4040813", "revid": "155634", "url": "https://it.wikipedia.org/wiki?curid=4040813", "title": "Kroger St. Jude International 1995 - Doppio", "text": "Il doppio del torneo di tennis Kroger St. Jude International 1995, facente parte dell'ATP Tour, ha avuto come vincitori Jared Palmer e Richey Reneberg che hanno battuto in finale Tommy Ho e Brett Steven 4-6, 7-6, 6-1."}
{"id": "4040815", "revid": "155634", "url": "https://it.wikipedia.org/wiki?curid=4040815", "title": "Newsweek Champions Cup and the State Farm Evert Cup 1995 - Doppio maschile", "text": "Il doppio maschile del torneo di tennis Newsweek Champions Cup and the State Farm Evert Cup 1995, facente parte dell'ATP Tour, ha avuto come vincitori Tommy Ho e Brett Steven che hanno battuto in finale Gary Muller e Piet Norval 6-4, 7-6."}
{"id": "4040816", "revid": "196390", "url": "https://it.wikipedia.org/wiki?curid=4040816", "title": "\u2424", "text": ""}
{"id": "4040819", "revid": "729019", "url": "https://it.wikipedia.org/wiki?curid=4040819", "title": "Lipton Championships 1995 - Doppio maschile", "text": "Il doppio maschile del torneo di tennis Lipton Championships 1995, facente parte dell'ATP Tour, ha avuto come vincitori Todd Woodbridge e Mark Woodforde che hanno battuto in finale Jim Grabb e Patrick McEnroe 6-3, 7-6."}
{"id": "4040823", "revid": "1442080", "url": "https://it.wikipedia.org/wiki?curid=4040823", "title": "Torneo God\u00f3 1995 - Singolare", "text": "Il singolare del torneo di tennis Torneo God\u00f3 1995, facente parte dell'ATP Tour, ha avuto come vincitore Thomas Muster che ha battuto in finale Magnus Larsson 6-2, 6-1, 6-4."}
{"id": "4040824", "revid": "59976", "url": "https://it.wikipedia.org/wiki?curid=4040824", "title": "\u2415", "text": ""}
{"id": "4040827", "revid": "155634", "url": "https://it.wikipedia.org/wiki?curid=4040827", "title": "Torneo God\u00f3 1995 - Doppio", "text": "Il doppio del torneo di tennis Torneo God\u00f3 1995, facente parte dell'ATP Tour, ha avuto come vincitori Trevor Kronemann e David Macpherson che hanno battuto in finale Andrea Gaudenzi e Goran Ivani\u0161evi\u0107 6-2, 6-4."}
{"id": "4040829", "revid": "599013", "url": "https://it.wikipedia.org/wiki?curid=4040829", "title": "Japan Open Tennis Championships 1995 - Singolare maschile", "text": "Il singolare maschile del torneo di tennis Japan Open Tennis Championships 1995, facente parte dell'ATP Tour, ha avuto come vincitore Jim Courier che ha battuto in finale Andre Agassi 6-3, 6-4."}
{"id": "4040830", "revid": "1573940", "url": "https://it.wikipedia.org/wiki?curid=4040830", "title": "Kinnim", "text": "Kinnim \u00e8 un trattato della Mishna e del Talmud. Il titolo significa \"nidi\", con riferimento al contenuto che tratta degli errori che si possono commettere nelle offerte sacrificali di uccelli. Il trattato rientra nell'Ordine di Kodashim poich\u00e9 dettaglia le leggi relative ad un aspetto dei servizi liturgici del Tempio di Gerusalemme. \u00c8 l'ultimo trattato di quest'Ordine, data la sua brevit\u00e0 (3 capitoli) e a causa della materia rara ed insolita della Legge ebraica esaminata.\nLa premessa del trattato \u00e8 l'offerta obbligatoria di uccelli che deve essere fatta da certe persone (ad esempio i nazirei al termine del loro voto e le donne dopo il parto). L'offerta consiste di una coppia di uccelli, uno come offerta espiatoria e l'altro come offerta \"elevata\" (al cielo). Una pratica comune era quella di acquistare una gabbia con due uccelli, senza designare quale uccello fosse per quale tipo di sacrificio. Il Kohen poi assegnava ciascun uccello ad un sacrificio specifico. Tuttavia la complicazione era che una gabbia (costituita da una coppia di uccelli) non pu\u00f2 avere entrambi gli uccelli offerti come unico tipo di sacrificio. Ne risultava che, se gli uccelli si mescolavano (completamente o con un certo numero di uccelli che volava da un gruppo all'altro), certi uccelli venivano squalificati come offerta. Sono queste leggi complicate che vengono esaminate dal trattato \"Kinnim\".\nIl trattato consiste di tre capitoli:\nNon esiste Gemara del \"Kinnim\" nel Bavli o nel Yerushalmi, n\u00e9 Tosefta. Tuttavia le Mishnayot del trattato sono incluse nel ciclo di studio talmudico noto come \"Daf Yomi\"* e quindi sono stampate sulle edizioni standard del Talmud. Una spiegazione tradizionale di questa inclusione sarebbe che l'aggiunta del trattato permette di studiare tutto il Kodashim nel ciclo Daf Yomi che dura sette anni e mezzo. Nell'edizione standard \"Kinnim\" \u00e8 posto in un volume che contiene \"Meilah, Kinnim, Tamid\" e \"Midot\", gli ultimi tre forse aggiunti alla Mishnah in un periodo successivo a tutti gli altri. Prende i fogli 22a-25a.\n\"Kinnim\" \u00e8 considerato uno dei trattati pi\u00f9 difficili dell'intero Talmud, specialmente perch\u00e9 le mishnayot includono metodi e pratiche di conteggio notevolmente complessi. Somigliano certe forme di calcolo che si trovano nella Matematica discreta e, giustamente, usano il \"principio delle colombaie\". Inoltre la forma espressiva del \"Kinnim\" \u00e8 particolarmente tersa, persino per la Mishnah. Ci\u00f2 ha generato una quantit\u00e0 di commentari, molti dei quali forniscono spiegazioni divergenti su tutto il trattato. Tuttavia sono soprattutto le ultime mishnayot che hanno causato le difficolt\u00e0 pi\u00f9 grandi."}
{"id": "4040831", "revid": "155634", "url": "https://it.wikipedia.org/wiki?curid=4040831", "title": "Japan Open Tennis Championships 1995 - Doppio maschile", "text": "Il doppio maschile del torneo di tennis Japan Open Tennis Championships 1995, facente parte dell'ATP Tour, ha avuto come vincitori Mark Knowles e Jonathan Stark che hanno battuto in finale John Fitzgerald e Anders J\u00e4rryd 6-3, 3-6, 7-6."}
{"id": "4040838", "revid": "2222813", "url": "https://it.wikipedia.org/wiki?curid=4040838", "title": "Retinale", "text": "Il retinale, o aldeide della vitamina A, \u00e8 una delle molte forme della vitamina A (il numero delle cui forme varia da specie a specie). Il retinale, il cui nome deriva dalla sua presenza nella retina dell'occhio, \u00e8 un cromoforo polienico che, legato a delle proteine dette opsine, costituisce la base chimica della vista. Il retinale, legato a proteine dette rodopsine di tipo 1, permette ad alcuni microorganismi di convertire la luce in energia metabolica.\nI vertebrati assumono il retinale direttamente con la dieta. Alternativamente possono produrre retinale a partire da uno dei quattro carotenoidi (alfa-, beta- e gamma-carotene e beta-Criptoxantina), ottenuti da piante o da altri organismi fotosintetizzanti. Altri carotenoidi non possono essere convertiti dagli animali in retinale, e alcuni carnivori non possono convertire nemmeno questi. Oltre al retinale le altre principali forme della vitamina A sono il retinolo ed una forma parzialmente attiva dell'acido retinoico, entrambe prodotte a partire dal retinale.\nGli invertebrati, come ad esempio gli insetti ed i calamari, usano forme idrossilate di retinale nel loro sistema visivo, che derivano dalla conversione di altre xantofille.\nCaratteristiche strutturali e fisiche.\nLa forma 11-cis \u00e8 costituita da cristalli prismatici arancioni con punto di fusione pari a 63-65\u00a0\u00b0C. La forma tutto-trans \u00e8 costituita da cristalli arancioni con punto di fusione pari a 61-64\u00a0\u00b0C, Retinale \u00e8 solubile in etanolo, in cloroformio, in cicloesano, in etere di petrolio e negli oli. Risulta praticamente insolubile in acqua.\nMetabolismo della vitamina A.\nGli organismi viventi producono retinale (RAL) per scissione ossidativa dei carotenoidi.\nAd esempio\ncatalizzata da beta-carotene 15,15'-monoossigenasi o da beta-carotene 15,15'-diossigenasi I carotenoidi sono i precursori del retinale, il quale a sua volta \u00e8 il precursore di altre forme della vitamina A. Il retinale si interconverte in retinolo (ROL), che costituisce la forma di trasporto ed immagazzinamento della vitamina A.\ncatalizzata dalle retinolo deidrogenasi (RDHs) e dalle alcol deidrogenasi (ADHs)\nIl retinolo \u00e8 anche chiamato alcol della vitamina A o, pi\u00f9 spesso, semplicemente vitamina A. Il retinale pu\u00f2 anche essere ossidato ad acido retinoico (RA).\ncatalizzate dalle retinale deidrogenasi, anche note come retinalaldeide deidrogenasi (RALDHs), cos\u00ec come dalle retinale ossidasi\nL'acido retinoico, talvolta chiamato acido della vitamina A, \u00e8 un importante molecola attiva ed un ormone nei vertebrati.\nVista.\nLa fotorecezione avviene per mezzo di due tipi di cellule retiniche specializzate: i bastoncelli, sensibili alla luce di bassa intensit\u00e0 (visione scotopica o monocromatica), e i coni, sensibili alla luce di alta intensit\u00e0 e responsabili invece della visione cromatica. La luce viene assorbita in primo luogo da un cromoforo legato alla proteina recettrice. Tale cromoforo, che pu\u00f2 appartenere tanto ai coni che ai bastoncelli, \u00e8 l'11-cis-retinale.\nEsso, legandosi alla proteina opsina con formazione di una base di Schiff, forma il pigmento visivo rodopsina. Quest'ultima, quando viene a contatto con un fotone di luce, subisce una fotodecomposizione, o imbianchimento, che porta alla dissociazione della molecola con formazione di retinale tutto-trans e opsina. Nella fotodecomposizione viene generato il potenziale d'azione che si propaga attraverso il nervo ottico fino all'encefalo. Il retinale tutto-trans pu\u00f2 essere isomerizzato direttamente a 11-cis-retinale ed essere subito disponibile per combinarsi nuovamente con l'opsina, o pu\u00f2 essere ridotto a 11-cis-retinolo, che, attraverso reazioni reversibili in cui intervengono nucleotidi e piridina, viene riconvertito a 11-cis-retinale.\nIl retinale esiste in 16 possibili stereoisomeri di cui 13 sono stati sintetizzati.\nUsi clinici.\nIl retinale trova indicazione nella profilassi e terapia della carenza di vitamina A e delle sindromi associate, ad esempio la emeralopia, la xeroftalmia e la discheratosi cutanea.\nEffetti collaterali ed indesiderati.\nIn alcuni soggetti la terapia con vitamina A pu\u00f2 determinare cefalea, dolore addominale, nausea, vomito, diarrea, anomalia nei test di funzionalit\u00e0 epatica, ittero, cirrosi. Altri effetti possibili sono l'orticaria, la dermatite esfoliativa, eczema, alopecia.\nControindicazioni.\nIl farmaco \u00e8 controindicato nei soggetti con ipersensibilit\u00e0 nota al principio attivo. \u00c8 inoltre controindicato in corso di gravidanza. Nelle donne in et\u00e0 fertile \u00e8 necessario verificare, attraverso un test di gravidanza, che la paziente non sia incinta ad inizio trattamento in quanto la vitamina A per dosaggi superiori a 10.000 UI pu\u00f2 risultare teratogena se somministrata durante il primo trimestre di gravidanza."}
{"id": "4040840", "revid": "838137", "url": "https://it.wikipedia.org/wiki?curid=4040840", "title": "Storia della nazionale di calcio del Giappone", "text": "La presente pagina contiene la storia della selezione calcistica giapponese.\nEpoca amatoriale.\nEsordi.\nLe prime tracce dello sport nel paese nipponico, definito \u00abla terra promessa del calcio\u00bb, sono rintracciabili nel 1873: un gruppo di marinai inglesi, al termine di una parata militare, disput\u00f2 infatti un'esibizione.\nLa prima partita internazionale disputata dal Giappone risale alla terza edizione dei Giochi dell'Estremo Oriente, tenutisi a Tokyo nel 1917. Per l'occasione il paese nipponico fu rappresentato da una selezione di calciatori della Scuola Normale Superiore di Tokyo. Anche se il paese ben figur\u00f2 in discipline quali nuoto, baseball e atletica, la squadra offr\u00ec prestazioni molto negative, perdendo per 5-0 all'esordio il 9 maggio contro la e per 15-2 all'indomani contro le .\nInizialmente riservata alle scuole e ai circoli di matrice culturale britannica, la disciplina conobbe contatti con l'estero negli anni venti e fu promossa nelle scuole. La federazione calcistica locale sorse nel 1921 e si affili\u00f2 alla FIFA nel maggio 1929, mentre nel 1927 la squadra si classific\u00f2 seconda nell'ottava edizione dei Giochi dell'Estremo Oriente, dopo aver perso per 5-1 contro la Cina e vinto per 2-1 contro le Filippine.\nIl debutto della nazionale giapponese vera e propria (quindi non costituita da universitari selezionati per rappresentare il paese) risale, invece, ai Giochi dell'Estremo Oriente del 1930, in cui la squadra vinse per 7-2 contro le Filippine e pareggi\u00f2 per 3-3 con la Cina, con cui si aggiudic\u00f2 la medaglia d'oro ex aequo.\nLa prima apparizione intercontinentale del Giappone si verific\u00f2 in coincidenza delle Olimpiadi di Berlino del 1936, in cui, sotto la guida dell'allenatore Shigeyoshi Suzuki, si registrarono un sorprendente successo contro la (3-2) ma anche la pesante disfatta con l' per 8-0 La selezione azzurra, all'epoca guidata da Vittorio Pozzo, deteneva il titolo mondiale e avrebbe poi vinto quello olimpico.. La squadra nipponica si iscrisse alle eliminatorie del , ma si ritir\u00f2 prima della disputa della partita contro le Indie Orientali Olandesi.\nDopo la seconda guerra mondiale il Giappone non gioc\u00f2 alcuna competizione internazionale, ad eccezione di alcune partite contro la selezione della Manciuria e squadre di altre colonie. L'ultima partita disputata prima del primo conflitto fu un'amichevole contro le Filippine del giugno 1940, giocata per motivi di classificazione Elo.\nNel periodo del domino giapponese in Corea molti coreani giocarono per la nazionale giapponese. Si ricordano Kim Yong-sik (1936-1940), Kim Sung-gan (1940) e Lee Yoo-hyung (1940).\nLe mancate qualificazioni alla Coppa del mondo.\nIl primo mondiale a cui il Giappone tent\u00f2 di qualificarsi fu quello del 1954, ma venne battuto dalla nello spareggio. Anche le eliminatorie di Svezia '58, Cile '62 e Inghilterra '66 videro i nipponici mancare l'accesso al torneo. Nel corso degli anni Sessanta la Federazione affid\u00f2 la panchina al tedesco Dettmar Cramer, primo allenatore straniero a guidare la rappresentativa del Sol Levante. Il Giappone raggiunse i quarti di finale dell'Olimpiade 1964 (organizzata proprio nella capitale) mentre nel 1968 colse addirittura il bronzo, piazzandosi dietro e . A coronare l'impresa fu la prestazione di Kunishige Kamamoto, capocannoniere del torneo e miglior marcatore nella storia della Nazionale (con 55 reti). Nel frattempo, si segnalarono importanti innovazioni anche sul fronte nazionale: il 1965 vide la nascita della J-League, campionato cui presero parte 8 squadre con gare di andata e ritorno.\nDurante gli anni Settanta ed Ottanta, la formazione continu\u00f2 a prendere parte alle fasi preliminari del Mondiale ma senza ottenere alcuna qualificazione.\nL'introduzione del professionismo e la svolta degli anni Novanta.\nL'ascesa (1992-1998).\nNel 1992, al campionato, fu affiancata la coppa nazionale. Sempre in quell'anno, il Giappone vinse per la prima volta la rassegna continentale. La data storica fu l'8 novembre 1992, quando un gol di Takuya Takagi permise di battere l' e vincere il trofeo. Si mise in mostra anche l'attaccante Kazuyoshi Miura, che sarebbe poi approdato nel calcio europeo giocando in Serie A col Genoa.\nNell'autunno 1993 la squadra manc\u00f2 per un soffio la partecipazione al Mondiale 1994, pareggiando a Doha contro l': i nipponici subirono nel recupero il gol del pari (2-2), finendo terzi nel loro raggruppamento alle spalle di Corea del Sud e Arabia. Il decennio vide comunque una decisa crescita della popolarit\u00e0 del calcio nel paese, grazie soprattutto agli ingenti investimenti dei colossi economici. Nel 1996, la FIFA assegn\u00f2 inoltre al Giappone (congiuntamente alla Corea meridionale) l'organizzazione dei Mondiali 2002. I nipponici ben figurarono alle Olimpiadi di Atlanta, mettendo a referto una storica vittoria contro i campioni del mondo del . Parallelamente, il campionato locale cominci\u00f2 ad accogliere assi stranieri tra cui \u00e8 possibile ricordare: Zico, Salvatore Schillaci, Daniele Massaro, G\u00e9rald Passi, Hans Gillhaus e Wynton Rufer. Per contro, furono diverse anche le stelle giapponesi che si trasferirono nei campionati europei come Hidetoshi Nakata e Shunsuke Nakamura.\nUn'altra data importante \u00e8 il 16 novembre 1997, giorno in cui la selezione accedette per la prima volta ai Mondiali. La qualificazione al torneo francese venne conquistata contro l', battuto per 3-2 a Johor Bahru (in Malaysia). L'allenatore era Takeshi Okada. I nipponici furono eliminati al primo turno, perdendo tutte le tre gare: sconfitti per 1-0 da e , si arresero anche alla (2-1) pur trovando - con Masashi Nakayama - il primo gol in Coppa del mondo.\nIl triennio 1998-2001.\nDopo il campionato del mondo del 1998, l'incarico di selezionatore venne rilevato dal francese Philippe Troussier. Nel 1999 la nazionale nipponica fu invitata a prendere parte alla Coppa America risultando \u2013 in tal modo \u2013 la prima contendente non sudamericana del torneo: la partecipazione si risolse nel mancato superamento dei gironi.\nUn altro importante traguardo del calcio nipponico \u00e8 stato sicuramente raggiunto dalla compagine Under-20 della nazionale, che nel 1999 nel mondiale in Nigeria Under-20 raggiunge lo storico risultato di arrivare in finale, battendo nel Gruppo E Inghilterra per 2-0, mentre nella fase a eliminazione diretta ha sconfitto il Portogallo per 5-4 ai rigori, e l'Uruguay per 2-1, sebbene durante la finale contro la Spagna subisce una pesante sconfitta di 4-0.\nNel 2000 il Giappone colse la sesta vittoria in Coppa d'Asia, grazie all'1-0 contro l' nella finale dello Stadio Citt\u00e0 dello Sport Camille Chamoun di Beirut. Per i giapponesi il successo giunse ad otto anni dall'ultima affermazione nel torneo.\nIl trionfo nel proprio continente valse l'ammissione alla Confederations Cup 2001, culminata nella sconfitta in finale con la (detentrice, da par suo, dei titoli europeo e mondiale). I risultati conseguiti nel triennio, unitamente all'ingente preparazione in vista del campionato mondiale, conferirono un notevole grado di credibilit\u00e0 alla squadra nipponica.\nIl terzo millennio.\nIl mondiale del 2002 e le partecipazioni alla Confederations Cup.\nIl sorteggio per il mondiale casalingo inser\u00ec il Giappone in un gruppo con , e . Al debutto con i \"diavoli rossi\", i padroni di casa strapparono un 2-2. Le successive vittorie ai danni di russi e nordafricani valsero la qualificazione agli ottavi, in cui i giapponesi dovettero arrendersi alla rivelazione (futura terza classificata).\nIn seguito l'incarico di selezionatore fu affidato al brasiliano Zico. L'ex calciatore guid\u00f2 i nipponici nella Confederations Cup 2003 (con un'eliminazione al primo turno) mentre nel 2004 si aggiudic\u00f2 la Coppa d'Asia. Quest'ultimo successo permise di partecipare alla Confederations Cup 2005, in cui il Giappone esord\u00ec facendosi piegare dal : la vittoria contro la (campione d'Europa) e il pareggio con il Brasile (vincitore dell'ultimo Mondiale) non furono sufficienti per passare il turno, a causa della peggior differenza-gol nei confronti dei sudamericani. In precedenza, la formazione si era qualificata per il Mondiale 2006 risultando la prima squadra a conseguire sul campo l'accesso (dopo la , ammessa di diritto).\nUn periodo senza vittorie (2006-2010).\nZico lasci\u00f2 la panchina dopo i Mondiali 2006, in cui i giapponesi furono eliminati al primo turno. Al suo posto fu chiamato Ivica Osim, che nel 2007 ottenne un quarto posto nel torneo continentale.\nI nipponici non ebbero difficolt\u00e0 a qualificarsi per il Mondiale 2010, garantendosi la certezza della partecipazione gi\u00e0 nel giugno 2009. In Sudafrica, la squadra esord\u00ec con un successo di misura (1-0) ai danni del . Battuta dai nel secondo turno, strapp\u00f2 il biglietto per gli ottavi con un 3-1 sulla . Come nel 2002, gli asiatici furono eliminati agli ottavi: la partita con il si chiuse a reti inviolate, ma i sudamericani prevalsero poi dal dischetto. Curiosamente, nessuna delle due formazioni aveva mai raggiunto i quarti di finale.\nIl trionfo di Zaccheroni e la parentesi di Aguirre (2010-2015).\nNell'agosto 2010 il ct Takeshi Okada fu sostituito dall'italiano Alberto Zaccheroni, che esord\u00ec battendo in amichevole l'Argentina. Il 29 gennaio 2011, il Giappone vinse per la quarta volta la Coppa d'Asia sconfiggendo in finale l' (affiliata alla confederazione asiatica dal 2006).\nNel giugno 2013, pareggiando contro gli stessi \"Cangaroos\", consegu\u00ec la quinta qualificazione consecutiva ai Mondiali (incluso il torneo ospitato nel 2002). Subito dopo, la squadra disput\u00f2 la Confederations Cup in Brasile rimanendo eliminata al primo turno: la compagine del Sol Levante perse infatti 3-0 con i padroni di casa, 4-3 con l' (dopo essere stata in vantaggio di 2 gol) e 2-1 con il Messico. In vista del Mondiale, i \"Blue Samurai\" ottennero risultati di rilievo nelle amichevoli come il pareggio in rimonta con i Paesi Bassi (2-2) e la vittoria per 3-2 sul Belgio. Il sorteggio accoppi\u00f2 i nipponici alla (testa di serie), alla ed alla Grecia.\nZaccheroni termin\u00f2 nel peggiore dei modi la sua esperienza, con la squadra eliminata al primo turno. La sconfitta con gli \"Elefanti\" all'esordio mise subito in salita il cammino, reso ancor pi\u00f9 impervio dal pari a reti bianche contro gli ellenici. La sconfitta per 4-1 con i \"Cafeteros\" stronc\u00f2 le ultime, ormai esigue, speranze di accedere agli ottavi. Al rientro in patria, il tecnico comunic\u00f2 le proprie dimissioni. Venne rimpiazzato da Javier Aguirre, sulla panchina del Messico ai Mondiali 2002 e 2010. Quest'ultimo raggiunse i quarti di finale della Coppa d'Asia, ma fu esonerato poco dopo: si diffuse infatti la notizia del suo coinvolgimento in una sospetta combine del campionato spagnolo, risalente al 2011.\nDa Halilhod\u017ei\u0107 a Moriyasu (dal 2015).\nSotto la conduzione del bosniaco Vahid Halilhod\u017ei\u0107, assunto nel 2015, il Giappone si qualific\u00f2 al mondiale del 2018 (sesta partecipazione consecutiva) ottenendo il risultato decisivo ancora contro l'Australia. L'allenatore fu tuttavia esonerato prima del torneo, a causa della scarsa fiducia riposta in lui da parte dei calciatori. Ne prese il posto Akira Nishino. Il sorteggio per la Coppa d'Asia 2019 inser\u00ec la squadra nel girone F.\nDurante la fase finale della competizione iridata, i \"Blue Samurai\" ritrovarono la Colombia, contro cui si imposero 2-1: il successo rappresent\u00f2 la prima vittoria in un mondiale contro avversarie della CONMEBOL. Il girone fu completato dal pareggio contro il e dalla sconfitta con la , gi\u00e0 estromessa. La formazione orientale si ritrov\u00f2 quindi alla pari con gli africani, senza che i criteri previsti riuscissero a dirimere la situazione: si ricorse, per la prima volta, alla classifica del fair play (tenendo conto delle ammonizioni ed espulsioni ricevute) che elimin\u00f2 le \"Aquile\". Il Giappone non riusc\u00ec a superare l'ottavo di finale, venendo battuto dal Belgio dopo essere andato sul 2-0: i \"Diavoli Rossi\" rimontarono il duplice svantaggio, trovando poi il gol risolutivo al 94'.\nDopo il mondiale la panchina del Giappone fu affidata a Hajime Moriyasu, che continu\u00f2 a ricoprire il ruolo di CT della nazionale Under-23 nipponica. Ai nastri di partenza della Coppa d'Asia 2019, negli Emirati Arabi Uniti, il Giappone era una delle candidate alla vittoria finale. La squadra super\u00f2 come prima classificata il girone F vincendo tutte le partite, contro (3-2), (1-0) e (2-1). Agli ottavi di finale sconfisse per 1-0 l', mentre ai quarti batt\u00e9 per 1-0 il , per poi eliminare l' (3-0) in semifinale, guadagnando cos\u00ec l'accesso alla finale. Nell'atto conclusivo, ad Abu Dhabi, il Giappone sub\u00ec due gol gi\u00e0 nel primo tempo contro il , che si impose alla fine per 3-1: per i nipponici fu la prima sconfitta in finale di Coppa d'Asia.\nInvitato insieme al a partecipare alla Copa Am\u00e9rica 2019, il Giappone, in formazione largamente sperimentale, fu eliminato al primo turno, sconfitto pesantemente dal (4-0) e fermato sul pari da (2-2) ed (1-1)."}
{"id": "4040841", "revid": "1543377", "url": "https://it.wikipedia.org/wiki?curid=4040841", "title": "Gaspar Hovic", "text": "Biografia.\nLe prime notizie sulle origini del pittore risalgono alle fonti cinquecentesche. Egli nacque verso il 1550 ad Oudenaarde, una piccola cittadina fiamminga nei dintorni di Gand. Il padre, Josse, era un fabbricante di tappeti del luogo e probabilmente nella sua bottega Gaspar conobbe i primi rudimenti del mestiere. Verso il 1570, all'et\u00e0 di vent'anni fece il suo primo viaggio in Italia, fermandosi a Mantova dove fu discepolo di Lorenzo Costa da cui apprese il gusto di affollare e scandire verticalmente le composizioni e le influenze di Taddeo Zuccari (poich\u00e9 il Costa aveva lavorato a Roma insieme allo Zuccari dal 1561 al 1563). Nell'ambiente mantovano Gaspar entra in contatto anche con le prime opere del manierismo romano dello stesso Zuccari, del Barocci e di Marco Pino."}
{"id": "4040842", "revid": "686936", "url": "https://it.wikipedia.org/wiki?curid=4040842", "title": "Brandon Taylor (giocatore di football americano)", "text": "Carriera.\nSan Diego Chargers.\nTayler fu scelto nel corso del terzo giro del Draft 2012 dai Chargers. Nella sua stagione da rookie disput\u00f2 4 partite, una delle quali come titolare, mettendo a segno 6 tackle e 0,5 sack"}
{"id": "4040845", "revid": "767487", "url": "https://it.wikipedia.org/wiki?curid=4040845", "title": "2 Times Revolution", "text": "2 Times Revolution \u00e8 il sesto album di Alborosie da solista, pubblicato il 21 giugno 2011.\nIl disco contiene molte sfumature sonore: dalla moderna \"Respect\" (in collaborazione con Junior Reid) a \"La Revolucion\" in stile roots cantata quasi tutta in spagnolo, passando per \"Raggamuffin\" e il canto ritmato dalle percussioni di \"What if Jamaica\". L'album \u00e8 molto impegnato anche dal punto di vista sociale: \"International Drama\" tratta del patrimonio artistico italiano e delle difficolt\u00e0 dei nostri antenati negli Stati Uniti d'America, mentre \"Tax War\" narra di povert\u00e0 e libert\u00e0."}
{"id": "4040852", "revid": "287204", "url": "https://it.wikipedia.org/wiki?curid=4040852", "title": "Rolitetraciclina", "text": "La rolitetraciclina \u00e8 un antibiotico facente parte del gruppo delle tetracicline. Si tratta di un profarmaco, derivato della tetraciclina dalla quale \u00e8 ottenuto per condensazione con pirrolidina e formaldeide a dare la relativa base di Mannich. Tale modifica \u00e8 funzionale ad aumentare l'idrofilia del composto per renderlo solubile in acqua e permetterne la somministrazione endovenosa.\nStabilit\u00e0 e conservazione.\nLa rolitetraciclina \u00e8 instabile in soluzioni acquose.&lt;br&gt;\nSia la base che il nitrato si idrolizzano con formazione di tetraciclina.&lt;br&gt;\nSi \u00e8 osservato che pi\u00f9 del 50% del nitrato e della rolitetraciclina base (in soluzione acquosa) viene idrolizzato in 3 ore a 25\u00a0\u00b0C e che il 15% della base ricostituita per uso iniettivo viene perduto in 21-25 ore a 5\u00a0\u00b0C.&lt;br&gt;\nLa rolitetraciclina deve essere conservata in recipienti ben chiusi, al riparo dalla luce. Se la sostanza \u00e8 utilizzata per preparazioni iniettabili deve essere conservata in recipienti sterili, chiusi ermeticamente.\nFarmacodinamica.\nLa rolitetraciclina \u00e8 un derivato idrosolubile della tetraciclina. Lo spettro di attivit\u00e0, il tipo di resistenza e gli usi sono simili a quelli della tetraciclina. Viene perci\u00f2 usata nelle infezioni sostenute da batteri Gram-positivi, Gram-negativi, aerobi e anaerobi, nonch\u00e9 contro la Brucella e nelle diarree causate da Escherichia coli. Il farmaco viene preferito quando \u00e8 richiesta una concentrazione ematica iniziale elevata oppure quando non \u00e8 consigliabile il trattamento orale.\nFarmacocinetica.\nLa rolitetraciclina, a differenza delle altre tetracicline, non viene assorbita dal tratto gastrointestinale.&lt;br&gt; \nIn seguito a somministrazione di 350\u00a0mg per via intramuscolare si raggiungono, entro 30-60 minuti, picchi plasmatici di 4-6\u00a0\u00b5g/ml.&lt;br&gt; \nDopo somministrazione endovenosa le concentrazioni plasmatiche massime possono raggiungere i 20\u00a0\u00b5g/ml.&lt;br&gt; \nIl legame dell'antibiotico con le proteine plasmatiche \u00e8 pari a circa il 50%.&lt;br&gt; \nL'emivita \u00e8 compresa tra le 5 e 8 ore.&lt;br&gt;\nL'eliminazione dell'antibiotico avviene per il 50% con le urine e solo per una quota inferiore con la bile.\nTossicologia.\nNel ratto il valore della DL50 \u00e8 di 91\u00a0mg/kg per endovena.\nUsi clinici.\nLa rolitetraciclina \u00e8 stata utilizzata nel trattamento della brucellosi, delle infezioni delle alte vie respiratorie e delle sinusiti e delle infezioni polmonari. In letteratura se ne segnala l'uso anche in alcune infezioni veneree tra cui la gonorrea, in infezioni intestinali comprendenti appendiciti perforate ed ascessi appendicolari ed anche nelle infezioni ossee. Il farmaco ha inoltre trovato impiego nelle infezioni biliari.\nEffetti collaterali e indesiderati.\nNei soggetti trattati con il farmaco, particolarmente in seguito alle prime somministrazioni parenterali di rolitetraciclina, in infezioni sostenute da germi molto sensibili alle tetracicline, si \u00e8 osservata la comparsa di brividi e, pi\u00f9 raramente, di rigor, dovuti a reazione Herxheimer-simile.&lt;br&gt;\nDopo l'iniezione si pu\u00f2 provare un particolare sapore sgradevole in bocca, spesso simile a quello dell'etere.&lt;br&gt;\nStudi sperimentali sui maialini hanno dimostrato che la rolitetraciclina a dosaggi estremamente elevati (10-20 volte quelli normalmente utilizzati in terapia) pu\u00f2 avere degli effetti di tipo vascolare con innalzamento transitorio della pressione arteriosa ed alterazioni elettrocardiografiche, in particolare dell'intervallo PQ. Tali effetti non assumono rilevanza ai normali dosaggi utilizzati in terapia.&lt;br&gt;\nL'iniezione endovenasa rapida pu\u00f2 causare vertigini transitorie, vampate di calore, arrossamento del viso e, occasionalmente, insufficienza circolatoria periferica.&lt;br&gt;\nStudi sui topi hanno dimostrato che la rolitetraciclina, cos\u00ec come altre tetracicline, pu\u00f2 determinare un incremento delle concentrazioni ematiche di AST, ALT e della bilirubina&lt;br&gt;\nLa somministrazione endovenosa di rolitetraciclina pu\u00f2 esacerbare i sintomi della miastenia grave, anche se l'effetto sembra sia dovuto alla presenza di ioni magnesio nella formulazione.\nControindicazioni.\nL'antibiotico, per via parenterale, \u00e8 controindicato in caso di insufficienza renale e non se ne consiglia la somministrazione in gravidanza, nei bambini sotto i 12 anni d'et\u00e0 e nei pazienti affetti da miastenia grave.\nDosi terapeutiche.\nLa rolitetraciclina viene somministrata per via intramuscolare profonda, in genere in associata ad un anestetico locale, o per via endovenosa lenta.&lt;br&gt; \nNell'adulto le dosi usuali sono di 350\u00a0mg per i.m. o di 275\u00a0mg per e.v. lenta (2-3 minuti), una volta al giorno.&lt;br&gt;\nNelle infezioni pi\u00f9 gravi la dose pu\u00f2 essere somministrata fino a tre volte al giorno.&lt;br&gt;\nNei bambini sono stati somministrati 10\u00a0mg/kg/die sia per intramuscolo che per endovena (deve essere tenuto comunque presente l'effetto delle tetracicline sui denti e sulle ossa).&lt;br&gt;\nL'antibiotico \u00e8 presente in preparazioni per uso oftalmico impiegate nel trattamento di congiuntiviti di varia eziologia, in associazione con altri antibiotici quali cloramfenicolo e colistimetato, con corticosteroidi come betametasone fosfato, o con antivirali come idoxuridina.\nAvvertenze.\nLa somministrazione intramuscolare ed endovenosa richiede che si presti attenzione ad evitare lo stravaso nei tessuti sottocutanei."}
{"id": "4040864", "revid": "729019", "url": "https://it.wikipedia.org/wiki?curid=4040864", "title": "Aeroporto Internazionale di Grand Forks", "text": "L'Aeroporto Internazionale di Grand Forks (IATA: GFK, ICAO: KGFK, FAA LID: GFK), in inglese Grand Forks International Airport, \u00e8 un aeroporto civile situato 8\u00a0km a nord ovest del distretto commerciale della citt\u00e0 di Grand Forks, Dakota del Nord, negli Stati Uniti d'America. L'aeroporto non ha alcun servizio di linea aerea civile internazionale, ma gli viene attribuito il titolo \"internazionale\" poich\u00e9 \u00e8 dotato di un ufficio doganale per gli aeromobili dell'aviazione generale in arrivo dal Canada e altri paesi."}
{"id": "4040867", "revid": "159980", "url": "https://it.wikipedia.org/wiki?curid=4040867", "title": "Phaenicophaeus javanicus", "text": ""}
{"id": "4040868", "revid": "110157", "url": "https://it.wikipedia.org/wiki?curid=4040868", "title": "Jen\u010dice", "text": "Jen\u010dice \u00e8 un comune della Repubblica Ceca facente parte del distretto di Litom\u011b\u0159ice, nella regione di \u00dast\u00ed nad Labem."}
{"id": "4040869", "revid": "287204", "url": "https://it.wikipedia.org/wiki?curid=4040869", "title": "Jencice", "text": ""}
{"id": "4040872", "revid": "506294", "url": "https://it.wikipedia.org/wiki?curid=4040872", "title": "Shiva Samhita", "text": ""}
{"id": "4040875", "revid": "110157", "url": "https://it.wikipedia.org/wiki?curid=4040875", "title": "Ronifibrato", "text": "Il ronifibrato \u00e8 un farmaco ad attivit\u00e0 antidislipemica appartenente alla classe dei fibrati, derivato del clofibrato e degli acidi nicotinici. Esso riduce i livelli di colesterolo totale, trigliceridi, LDL e VLDL, e aumenta i livelli di HDL.\nMeccanismo di azione.\nIl meccanismo d'azione del farmaco non \u00e8 chiaro. Il ronifibrato, come gli altri fibrati, sembra aumentare il catabolismo delle VLDL inducendo un aumento nella sintesi delle lipoproteinlipasi.\nFarmacocinetica.\nDopo somministrazione orale il ronifibrato viene completamente e rapidamente assorbito dal tratto gastrointestinale raggiungendo concentrazioni plasmatiche massime nel giro di 1-2 ore. I livelli terapeutici si mantengono per 8-12 ore. Il farmaco viene escreto principalmente nelle urine.\nUsi clinici.\nIl ronifibrato \u00e8 impiegato nel trattamento delle iperlipoproteinemie primarie e di quelle di tipo II, III e IV. Ovviamente la terapia con il farmaco deve essere associata a un regime dietetico adeguato.\nEffetti collaterali ed indesiderati.\nSi possono manifestare effetti gastrointestinali (nausea, vomito, dispepsia, diarrea, flatulenza, dolori addominali), epatici, centrali (cefalea, vertigini, sonnolenza), ematologici (eosinofilia, leucopenia, anemia, agranulocitosi), genito-urinari (disuria, oliguria, ematuria) e reazioni di ipersensibilit\u00e0. Sono stati inoltre descritti astenia, crampi muscolari, mialgie, artralgie, alopecia, impotenza, polifagia con aumento ponderale.\nDosi terapeutiche.\nIl ronifibrato viene somministrato per via orale in dosi di 500\u00a0mg fino a tre volte al giorno. Il farmaco va assunto preferibilmente subito dopo i pasti. \u00c8 bene raggiungere questa posologia con gradualit\u00e0 anche al fine di saggiare la sensibilit\u00e0 individuale al farmaco."}
{"id": "4040876", "revid": "110157", "url": "https://it.wikipedia.org/wiki?curid=4040876", "title": "Kam\u00fdk", "text": "Kam\u00fdk \u00e8 un comune della Repubblica Ceca facente parte del distretto di Litom\u011b\u0159ice, nella regione di \u00dast\u00ed nad Labem."}
{"id": "4040878", "revid": "47767", "url": "https://it.wikipedia.org/wiki?curid=4040878", "title": "Terence", "text": ""}
{"id": "4040879", "revid": "287204", "url": "https://it.wikipedia.org/wiki?curid=4040879", "title": "Kamyk", "text": ""}
{"id": "4040881", "revid": "159980", "url": "https://it.wikipedia.org/wiki?curid=4040881", "title": "Phaenicophaeus leschenaultii", "text": ""}
{"id": "4040882", "revid": "767487", "url": "https://it.wikipedia.org/wiki?curid=4040882", "title": "To Have and to Hold (film 1916)", "text": "To Have and to Hold \u00e8 un film muto del 1916 diretto da George Melford. La protagonista Mae Murray, una delle star delle scene musicali di Broadway, vi fece il suo esordio cinematografico.\nTratto dall'omonimo romanzo di Mary Johnston, il film venne rifatto nel 1922 con lo stesso titolo, \"To Have and to Hold\", interpretato da Betty Compson.\nTrama.\nIn Inghilterra, Lady Jocelyn Leigh, per evitare il matrimonio con Lord Carnal, un nobile dissipato, si unisce a una spedizione di spose destinate alle colonie americane. In Virginia, accetta di sposare - pur non amandolo - il capitano Ralph Percy, un proprietario terriero. Carnal, sulle sue tracce, giunge nel Nuovo Mondo, e ordina di imprigionare i due che, per\u00f2, riescono a fuggire sull'imbarcazione di Percy.\nGiunti su un'isola, Percy riesce a diventare il capo di un equipaggio di pirati. Carnal incita questi all'ammutinamento contro il nuovo capitano e Percy sta quasi per essere ucciso ma si salva quando viene attaccata una nave con a bordo il governatore della Virginia. Percy e i suoi sventano l'attacco e Carnal, perso l'appoggio del re, finisce per uccidersi. Lady Jocelyn, rendendosi conto di amare il marito, inizia con lui una nuova vita.\nProduzione.\nIl film fu prodotto dalla Jesse L. Lasky Feature Play Company.\nSoggetto.\nIl romanzo della Johnson, che era stato dato alle stampe a Boston nel 1900, era stato adattato per il teatro da E. F. Boddington e presentato a New York il 4 marzo 1901.\nDistribuzione.\nIl copyright del film, richiesto dalla Jesse L. Lasky Feature Play Co., fu registrato il 2 marzo 1916 con il numero LU7747.\nDistribuito dalla Paramount Pictures, il film usc\u00ec nelle sale cinematografiche statunitensi il 5 marzo 1916.\nNon si conoscono copie ancora esistenti della pellicola che viene considerata presumibilmente perduta."}
{"id": "4040884", "revid": "93556", "url": "https://it.wikipedia.org/wiki?curid=4040884", "title": "Toirdhealbhach", "text": "Origine e diffusione.\nSi basa sul termine gaelico \"toirdhealbh\", \"incitamento\", \"incoraggiamento\", e significa quindi \"istigatore\".\nIl nome \"Terence\" venne usato in Irlanda come forma anglicizzata di Toirdhealbhach mentre, viceversa, la forma scozzese \"Te\u00e0rlach\" viene usata in Scozia come variante di Carlo.\nOnomastico.\nL'onomastico si pu\u00f2 festeggiare in memoria del beato Terrence Albert O'Brien, il cui vero nome era Toirdhealbhach Albert \u00d3 Briain, vescovo e martire a Limerick, commemorato il 30 ottobre (precedentemente il 20 giugno)."}
{"id": "4040885", "revid": "47767", "url": "https://it.wikipedia.org/wiki?curid=4040885", "title": "Te\u00e0rlach", "text": ""}
{"id": "4040886", "revid": "47767", "url": "https://it.wikipedia.org/wiki?curid=4040886", "title": "Turlough", "text": ""}
{"id": "4040895", "revid": "124969434", "url": "https://it.wikipedia.org/wiki?curid=4040895", "title": "Alberto Abate", "text": "Biografia.\nAlberto Abate nasce a Roma il 16 marzo del 1946 da famiglia di artisti di origine catanese: il padre, lo scultore Carmelo Abate, \u00e8 attivo - tra l'altro - nella Fabbrica dell'EUR \u2013 allora E.U. (Esposizione Universale) \u2013 e lo zio paterno, Alessandro Abate, \u00e8 pittore, acquarellista e affreschista.\nNegli anni Cinquanta Abate frequenta a Catania il locale Istituto d'Arte: i suoi maestri sono lo scultore Domenico Tudisco e il pittore Giuseppe Giuffrida. Dopo il diploma, si iscrive all'Accademia di Belle Arti e, a diciannove anni, riceve il primo incarico come docente di \u201cDisegno dal vero\u201d all'Istituto d'Arte di Catania, incarico che manterr\u00e0 fino al 1973. L'anno seguente si trasferisce a Padova per insegnare all'Istituto d'Arte \u201cPietro Selvatico\u201d.\nNel 1980 Abate \u00e8 tra i protagonisti del progetto di rinnovamento culturale ed artistico promosso dalla galleria \u201cLa Tartaruga\u201d (Roma) di Plinio de Martis e con la storica collettiva \"Una mostra di sei pittori\" inaugura la nascita dell'estetica del movimento detto dell'Anacronismo. I pittori Anacronisti, in aperta contrapposizione con le esperienze concettuali che avevano monopolizzato il sistema artistico negli anni Settanta, rivendicano una visione dell'arte figurativa non condizionata dal tempo, intendendo la loro attivit\u00e0 creativa come un 'ritorno alla Pittura' attraverso il recupero del suo linguaggio tradizionale e della sua memoria estetica, storica e tecnica.\nIl movimento Anacronista \u00e8 presente nell'esposizione del 1982 \"La pittura colta\" curata da Italo Mussa presso la galleria romana \u201cPio Monti\u201d, alla quale Abate prende parte insieme a Carlo Maria Mariani, Ubaldo Bartolini e Roberto Barni.\n\u00c8 della fine degli anni Novanta la rielaborazione della propria visione teorica, che lo porta a identificare nel sincretismo il culmine necessario dell'arte di fine millennio.\nAbate ha insegnato \u201cStoria dell'arte contemporanea\u201d e \u201cSemiologia delle arti visive\u201d alla Facolt\u00e0 di Architettura dell'Universit\u00e0 di Catania e ha collaborato con la pagina culturale del \"Corriere del Veneto\" del \"Corriere della Sera\".\nEdward Lucie-Smith segnala Abate come uno dei venti artisti italiani pi\u00f9 rappresentativi degli ultimi decenni del Novecento (\"ArToday\", Phaidon Press, London 1995) e lo inserisce tra gli artisti leader del movimento neoclassico internazionale (\"ArTomorrow\", Terrail, Parigi 2002). Linda Kaiser, nel suo \"L'anacronismo e il Ritorno alla Pittura: l'Origine e la Meta\" (Silvana Editoriale, Milano 2003), colloca Abate tra i maggiori esponenti del movimento e Sylvano Bussotti gli dedica un capitolo del suo \"Disordine alfabetico\" (Spirali Edizioni, Milano 2002).\n\u00c8 scomparso dopo breve malattia nel 2012 all'et\u00e0 di 65 anni.\nL'attivit\u00e0 espositiva essenziale.\nAnni ottanta.\nNel 1978 Abate si presenta all'Arte Fiera di Bologna con due disegni che raffigurano il dio Hermes e che segnano una svolta decisiva nella sua produzione.\nIl 4 novembre 1978 viene inaugurata a Roma la sua prima mostra personale, \"Hermetica Amor-Carnalis\", presso la galleria La Salita: questa occasione sigilla la sua consacrazione definitiva alla pittura.\nNel 1980 Abate partecipa alla storica collettiva \"Una mostra di sei pittori\" alla galleria La Tartaruga (Roma) di Plinio de Martis inaugurando l'estetica dell'Anacronismo.\nNel 1982 espone alla mostra \"La pittura colta\" organizzata da Italo Mussa presso la galleria romana Pio Monti insieme a Carlo Maria Mariani, Ubaldo Bartolini e Roberto Barni.\nIn questa occasione il movimento Anacronista si conferma attivo e vitale nelle opere dei suoi maggiori esponenti.\nNei primi anni ottanta Abate d\u00e0 esposizioni personali presso le gallerie Pio Monti a Roma (1983) e a Trieste (1984) presso il Planetario di Livio Radin, col quale prende avvio una collaborazione e un'amicizia trentennali.\nNel 1984 Abate viene invitato alla XLI Biennale di Venezia, nella sezione \"Aperto\" e all' \u201cEdward Totah Gallery\u201d di Londra, per la quale Italo Mussa cura la sezione dedicata alla pittura colta. A New York, Abate partecipa alla mostra \"Quattro artisti\" presso la galleria \u201cFacchetti-Burk\u201d e a Parigi \u00e8 presente all'expo \"L'arte povera et les Anachronistes, post-modern europ\u00e9ens, pittura colta\".\nNel 1985 a Milano Abate inaugura due personali: alla galleria \u201cLa Bertesca\u201d di Francesco Masnata e alla galleria \u201cArtra\u201d di Marcella Stefanoni e Clara Tovaglieri. A Bologna viene invitato da Renato Barilli e Flavio Caroli alla rassegna internazionale \"Anni Ottanta\".\nNel 1986 una sua antologica inaugura l'attivit\u00e0 espositiva del nuovo museo d'arte contemporanea della Valle d'Aosta \u201cTour Fromage\u201d; Abate partecipa quindi alla \"XI Quadriennale\" al Palazzo dei Congressi di Roma e viene invitato ad esporre presso la \u201cJack Shainman Gallery\u201d di New York.\nNel 1987 Abate \u00e8 presente a \"Arte Italiana Anni 80\", un'esposizione della galleria Nouvelles Images dell'Aia.\nNel 1988 una sua opera monumentale () viene acquistata dalla Rosenwood Corporation ed \u00e8 installata a Dallas nell'edificio The Crescent progettato da Philip Johnson.\nNel 1988 partecipa alla mostra itinerante curata da Italo Mussa \"Self, Memory and Desire\" tra Melbourne, Perth e Adelaide. Nello stesso anno Abate tiene una personale allo storico centro culturale \u201cAusoni\u201d animato da Italo Mussa a Roma.\nNel 1989 i suoi quadri sono esposti al Museu Nacional de Belas Artes di Rio de Janeiro e al Museu de Arte de S\u00e3o Paulo in occasione dell'esposizione \"Pintura Italiana\". Nello stesso anno partecipa a \"Diptych. Aspects of Abstract and figurative Art in Italy: The Eighties\", curata da [Mussa ed Arnaldo Romani Brizzi tra Helsinki, Istanbul, Ankara e Tel Aviv. La galleria \u201cChisel\u201d allestisce una personale al \"Forum di Amburgo\" (Germania).\nAnni Novanta.\nNel 1990 Abate partecipa alla mostra \"Greece\", che si tiene al \u201cDallas Museum of Art\u201d. Lo stesso anno le gallerie \u201cChisel\u201d di Genova, \u201cBoscolo\u201d di Busto Arsizio e \u201cHelga Wicher\u201d di Wuppertal ospitano sue personali.\nNel 1991 la personale \"Hermes-phrodite lunaire\" \u00e8 organizzata alla galleria \u201cIl Polittico\u201d di Roma e sue opere sono esposte alle mostre \"Avanguardie a Roma. Dagli anni '60 agli anni '90\" al Palazzo dei Congressi di Roma e \"Un'alternativa europea\" alla \"Galleria Civica d'Arte Moderna\", Palazzo dei Diamanti a Ferrara. L'anno seguente ancora al Palazzo dei Diamanti si tiene una nuova personale e Abate viene invitato a esporre per \"De Pictura\" una mostra organizzata presso il \u201cMus\u00e9e Ch\u00e2teau d'Annecy\u201d (Francia).\nNel 1993 una personale \u00e8 ospitata al Museo delle Arti di Palazzo Bandera (Busto Arsizio) e nel 1994 presso la Fondazione Katinca-Prini di Genova. Nel 1995 Abate \u00e8 invitato alla mostra \"Il mito e il classico nell'arte contemporanea italiana. 1966-90\" alla Fortezza Firmafede di Sarzana. Lo stesso anno, in occasione della seconda personale al \u201cPolittico\u201d di Roma, Abate pubblica il libretto di scritti teorici sull'arte \"La dottrina dell'Amore\".\nNel 1996 \u00e8 ospite, insieme a Luciano Bartolini, di Arte Contemporanea (Catania), con la mostra \"Tessera Hospitalis\", a cura di Fiammetta Strigoli.\nNel 1997 espone alla mostra itinerante \"The Project of the Essence\", \u201cMus\u00e9e Nicolas Sursock\u201d di Beirut e a Damasco alla \u201cBiblioth\u00e8que Nationale Al Assad\u201d. Nel 1998 \u00e8 invitato a esporre per \"Europa era dea\" presso il \u201cPalais des Arts\u201d di Marsiglia. L'anno seguente partecipa all'importante rassegna \"La pittura ritrovata\" al Complesso del Vittoriano a Roma curata da Arnaldo Romani Brizzi.\nAnni Duemila.\nNel 2000 Abate cura la mostra collettiva \"Imaginal Realism\" alla New York University. Nel 2001 \u00e8 invitato per \"Origini\", mostra curata da Francesco Gallo a Scicli. Lo storico Romeo De Maio pubblica e commenta un suo lavoro nel volume \"Cristo e la Sfinge: la storia di un enigma\" (Mondadori, Milano 2001).\nNel 2002 Abate partecipa alla mostra \"The Artists of the Ideal \u2013 Nuovo classicismo\" curata da Edward Lucie-Smith presso la Galleria d'arte moderna Palazzo Forti di Verona, nel febbraio del 2003 a \"Die Wiedergefundene Malerei\" al \u201cKunstraum Palais Porcia\u201d di Vienna e a \"Fantastico Novecento \u2013 da Picasso a Kandinsky\" al Museo d'Arte Contemporanea di Arona. L'esposizione \"Opera\", curata da Francesco Gallo per la \u201cGalleria d'Arte Contemporanea\u201d di Palazzolo Acreide ospita suoi lavori.\nAgli inizi del 2004 il Senato della Repubblica Italiana acquisisce un suo dipinto (\"Ipnosi\") per la collezione permanente di Palazzo Madama.\nNel 2004 espone alla collettiva \"Riflessi nell'arte \u2013 tra pop, concettuale, transavanguardia e citazionismo\" presso la Mole Vanvitelliana di Ancona, alla rassegna \"Femme fatale \u2013 da Modigliani a Warhol\" (Villa Ponti di Arona) e per \"The Port of Hellenism\" presso l' \u201cInternational Center of Fine Arts\u201d di Atene.\nNel 2005 la Bulgari S.p.A. colloca alcune sue opere negli atelier di Londra, Osaka e New York. Da quest'anno il dipinto \"Aweva\" \u00e8 esposto al Museo d'Arte di Tel Aviv nella collezione permanente.\nNel 2006, presentata da uno scritto di Arturo Schwarz, Abate tiene la terza personale presso la galleria \u201cIl Polittico\u201d di Roma: \"La macchina del silenzio\". Lo stesso Schwarz lo invita alla mostra \"Dada, Surrealism and modern Art \u2013 The Arturo Schwarz Collection of Works on Paper\" presso la Ben Gurion University. Nello stesso anno partecipa a \"Quindici anni\", che Arnaldo Romani Brizzi e Massimo Caggiano curano presso gli spazi delle Scuderie Aldobrandini (Frascati) e a \"Meditazione sulla realt\u00e0\", a cura di Edward Lucie-Smith, allestita al Palazzo della Ragione di Mantova dalla galleria \u201cIl Planetario\u201d.\nNel 2007 Abate partecipa alla collettiva \"Arte e omosessualit\u00e0. Da Von Gloeden a Pierre et Gilles\", a cura di Eugenio Viola, esposta prima a Milano, al Palazzo della Ragione e poi a Firenze, alla Palazzina Reale.\nNel 2008 alcune sue opere sono esposte presso il Palazzo Incontro di Roma in occasione di \"Per Amore. La raccolta Caggiano\" e alla mostra \"La ragione pittorica\", curata da Maria Cristina Ricciardi presso lo \u201cStudio Forlenza\u201d di Teramo.\nNel 2009 espone per \"Poesia degli occhi\", rassegna organizzata presso la Real Academia de Espa\u00f1a a Roma e curata da Otello Lottini e per \"Transavanguardia e citazionismo\" organizzata da Maria Rosa Ferrari Romanini e Martina Corgnati (Fondazione Citt\u00e0 di Cremona). La galleria \u201cIl Polittico\u201d di Roma lo ospita per \"Filosofia dei fiori\", per le cure di Arnaldo Romani Brizzi.\nNel 2010 espone al \u201cMAGA\u201d di Gallarate (\"Flash, anni '80\") e a Palazzo Bonaccorsi di Macerata nella collettiva \"IN Opera \u2013 Sulle orme di Matteo Ricci\", curata da Antonio Paolucci, Paola Ballesi e Elisa Mori. Viene invitato da Mariano Apa alla XIV Biennale del Sacro, \"Le beatitudini\", presso il \u201cMuseo Stauros d'Arte Sacra Contemporanea\u201d, a San Gabriele (Teramo). Lo stesso anno, la galleria \u201cSide A\u201d di Catania lo ospita, insieme a Salvo Russo, per la mostra \"Coltissimi\" curata da Francesco Gallo.\nNello stesso anno, il polittico \"Ternario\" \u00e8 esposto alla LIV Biennale di Venezia, Padiglione Italia, a Palazzo Venezia (Roma).\nA giugno 2012 si \u00e8 conclusa a Catania la sua personale \"Dialogo con la testa\" ospitata a Palazzo Platamone, nella quale \u00e8 esibita la produzione dell'ultimo decennio.\n\"Dialogo con la testa\", nella sua versione mantovana a cura di Carlo Micheli e Livio Radin, \u00e8 stata presentata a Palazzo Te, dal 7 dicembre al 20 gennaio 2013."}
{"id": "4040897", "revid": "47767", "url": "https://it.wikipedia.org/wiki?curid=4040897", "title": "Tairrdelbach", "text": ""}
{"id": "4040898", "revid": "110157", "url": "https://it.wikipedia.org/wiki?curid=4040898", "title": "Keblice", "text": "Keblice \u00e8 un comune della Repubblica Ceca facente parte del distretto di Litom\u011b\u0159ice, nella regione di \u00dast\u00ed nad Labem."}
{"id": "4040899", "revid": "110157", "url": "https://it.wikipedia.org/wiki?curid=4040899", "title": "Etoglucide", "text": "L'etoglucide \u00e8 un antineoplastico alchilante, impiegato nel trattamento di vari tipi di neoplasie, in particolar modo nel trattamento dei tumori non invasivi della vescica.\nUsi clinici.\nL'etoglucide venne utilizzata per anni nel trattamento di tumori cerebrali inoperabili, o nel glioma cerebrale. Tuttavia il suo impiego pi\u00f9 vasto \u00e8 avvenuto nel trattamento dei tumori della vescica e della prostata.\nEffetti collaterali.\nL'etoglucide induce mielosoppressione, ma meno rispetto ad altre sostanze alchilanti. Il farmaco tende particolarmente a determinare neutropenia.&lt;br&gt;\nI valori ematici tendono a tornare nella norma a distanza di 2-3 settimane dal trattamento.\nDosi terapeutiche.\nL'etoglucide viene somministrato per instillazione vescicale come soluzione all'1-2% in acqua sterile o in soluzione fisiologica.\nControindicazioni e precauzioni d'uso.\nOccorre evitare il contatto con la pelle e le mucose per l'azione irritante del farmaco.&lt;br&gt;\n\u00c8 molto importante distruggere la sostanza prima di gettarla via.&lt;br&gt;\nLa soluzione diluita di etoglucide pu\u00f2 essere inattivata per aggiunta di un volume di acido cloridrico concentrato ogni tre volumi di soluzione. Dopo 30 minuti, necessari per permettere l'inattivazione, si neutralizza la soluzione con sodio idrossido. Solo a questo punto si pu\u00f2 eliminarla.&lt;br&gt; L'inattivazione pu\u00f2 essere effettuata anche con un ugual volume di acido cloridrico al 10%. Queste operazioni devono essere eseguite sotto cappa ventilata. I recipienti dovrebbero essere lavati con acido cloridrico al 10% e poi con acqua.&lt;br&gt;\nLe acque di lavaggio riunite devono essere lasciate a riposo per 30 minuti, neutralizzate e, infine, gettate via."}
{"id": "4040903", "revid": "767487", "url": "https://it.wikipedia.org/wiki?curid=4040903", "title": "Klap\u00fd", "text": "Klap\u00fd \u00e8 un comune della Repubblica Ceca facente parte del distretto di Litom\u011b\u0159ice, nella regione di \u00dast\u00ed nad Labem."}
{"id": "4040904", "revid": "287204", "url": "https://it.wikipedia.org/wiki?curid=4040904", "title": "Klapy", "text": ""}
{"id": "4040905", "revid": "1543377", "url": "https://it.wikipedia.org/wiki?curid=4040905", "title": "Egl\u0117 \u0160tandtait\u0117", "text": "Studentessa di giurisprudenza al momento dell'incoronazione, la \u0160tandtait\u0117 in passato aveva partecipato al concorso Miss Supranational nel 2010, che si era tenuto a Varsavia, Polonia e si era piazzata fra le prime venti classificate.\nNel 2012 ha partecipato al concorso Miss Lituania, dove si \u00e8 classificata alla terza posizione ottenendo per\u00f2 il titolo di Miss Universo Lituania."}
{"id": "4040908", "revid": "287204", "url": "https://it.wikipedia.org/wiki?curid=4040908", "title": "Zeranolo", "text": "Lo zeranolo \u00e8 un agonista non steroideo degli estrogeni. Si tratta di una micotossina derivata dai funghi della famiglia \"Fusarium\" e pu\u00f2 essere ritrovata come contaminante in colture fungine infette. \u00c8 3-4 volte pi\u00f9 potente dell'agonista estrogenico correlato zearalenone.\nLo zeranolo \u00e8 approvato per l'uso negli Stati Uniti come fattore di crescita per il bestiame, tra cui bovini da carne. In Canada \u00e8 approvato solo per l'uso in bovini da carne. Il suo uso non \u00e8 invece approvato nell'Unione europea.\nRecentemente il gruppo di Berna ha dimostrato un'azione inibitoria degli isoflavoni sulla crescita di cellule cancerose nella neoplasia mammaria indotta da xenoestrogeni quali l'O, p'-DDT e l'alchilfenolo. Tali studi suggeriscono che i fitoestrogeni possano inibire l'azione ormonale degli estrogeni naturali."}
{"id": "4040910", "revid": "729019", "url": "https://it.wikipedia.org/wiki?curid=4040910", "title": "\u00c1lvaro Mej\u00eda", "text": "Professionista dal 1989 al 1997, si aggiudic\u00f2 la classifica giovani al Tour de France 1991 e la Volta Ciclista a Catalunya nel 1993.\nCarriera.\n1987-1990: gli esordi e il debutto in Europa.\nFra il 1987 e il 1989, tra le file della squadra colombiana Post\u00f3bon-Manzana, si mise in luce nelle corse a tappe \"open\" del proprio paese \u2013 come il Cl\u00e1sico RCN e la Vuelta a Colombia, con vittorie di tappe e nella classifica generale \u2013 ma anche nelle competizioni spagnole, con il terzo posto nel Trofeo Masferrer e il quinto nella Setmana Catalana del 1989.\nNel 1990, con la stessa formazione, partecip\u00f2 alla Vuelta a Espa\u00f1a: nella corsa spagnola arriv\u00f2 diciassettesimo nella classifica generale, oltre a concludere secondo sia nella classifica degli scalatori (dietro al connazionale Mart\u00edn Farf\u00e1n) che nell'undicesima tappa, battuto dallo spagnolo Carlos Hern\u00e1ndez. Quell'anno fu inoltre al via del Crit\u00e9rium du Dauphin\u00e9 Lib\u00e9r\u00e9, competizione che concluse sul gradino pi\u00f9 basso del podio riuscendo anche a vincere una tappa e la classifica dei giovani.\n1991-1993: le prestazioni al Tour de France.\nNel 1991 partecip\u00f2 al Tour de France, dove chiuse al diciannovesimo posto, riuscendo oltretutto ad aggiudicarsi la maglia bianca, simbolo della speciale classifica dedicata ai giovani. Sempre in quella stagione prese parte ai Campionati del mondo di Stoccarda, dove nella volata a quattro con Gianni Bugno, Steven Rooks e Miguel Indurain fu quarto. Fra gli altri risultati spiccano la vittoria nella Vuelta a Galicia e il quarto posto nella Volta Ciclista a Catalunya.\nL'anno dopo sfior\u00f2 nuovamente il successo alla Vuelta a Espa\u00f1a, arrivando secondo nella sedicesima tappa dietro l'olandese Tom Cordes; sempre in Spagna vinse la Vuelta a Murcia, ottenendo poi altri successi in corse colombiane. Nel 1993 prese parte al suo primo Giro d'Italia, ma concluse lontano dalle prime posizioni.\nFu invece in evidenza al Tour de France 1993. In quell'edizione della \"Grande Boucle\", dopo il secondo posto nella frazione di Serre Chevalier, dietro a Tony Rominger ma davanti a Indurain e Jasku\u0142a, si classifico infatti al quarto posto assoluto, ottenendo il suo miglior risultato in una grande corsa a tappe. In settembre vinse poi la Volta Ciclista a Catalunya, mentre in stagione fu anche quarto nell'Escalada a Montju\u00efc e terzo nella Vuelta a Galicia.\n1994-1997: gli ultimi anni.\nNel 1994 prese parte nuovamente al Giro d'Italia ma nuovamente non ottenne piazzamenti, come anche al Tour de France. Chiuse la stagione con il successo nella classifica finale della Route du Sud, per quello che sar\u00e0 anche il suo ultimo successo in carriera.\nNel 1995 fu sedicesimo nella classifica generale del Tour de France, un'edizione che vide la morte dell'italiano Fabio Casartelli, suo compagno di squadra nell'americana Motorola Cycling Team. In quella stagione fu anche ottavo nella classifica generale del Crit\u00e9rium du Dauphin\u00e9 Lib\u00e9r\u00e9 e nono nella Vuelta a Burgos. Saranno questi, oltre a un quinto posto nei campionati nazionali a cronometro nel 1997, gli ultimi suoi risultati di rilievo.\nDopo aver cessato l'attivit\u00e0 di ciclista, ."}
{"id": "4040915", "revid": "729019", "url": "https://it.wikipedia.org/wiki?curid=4040915", "title": "Aeroporto Internazionale Hector", "text": "L'Aeroporto Internazionale Hector (IATA: FAR, ICAO: KFAR), in inglese Hector International Airport, \u00e8 un aeroporto civile e militare situato a nord ovest della citt\u00e0 di Fargo, Dakota del Nord, negli Stati Uniti."}
{"id": "4040918", "revid": "716642", "url": "https://it.wikipedia.org/wiki?curid=4040918", "title": "Demba Savage", "text": "Carriera.\nClub.\nNella stagione 2003-2004 \u00e8 stato capocannoniere del campionato gambiano.\nNel 2011 \u00e8 stato capocannoniere della Coppa di Lega finlandese, con 7 reti in 8 presenze.\nCon l'Honka ha totalizzato complessivamente 10 presenze e 2 reti in Europa League, mentre con l'HJK Helsinki nella stagione 2011-2012 ha giocato 3 partite nei preliminari di Champions League e 2 presenze nei preliminari di Europa League, senza mai segnare. L'anno seguente mette invece a segno il suo primo gol in carriera in Champions League (che \u00e8 anche il suo primo gol in carriera nelle competizioni continentali con la maglia dell'HJK), il 23 luglio 2013 nella partita persa per 2-1 contro gli estoni del Kalju, che sancisce l'eliminazione della sua squadra dalla competizione al secondo turno preliminare complice anche lo 0-0 della partita d'andata, nella quale Savage aveva giocato da titolare.\nLa sua lunga parentesi nel campionato finlandese finisce solo al termine della stagione 2015. Dalla stagione 2016 diventa un giocatore dell'H\u00e4cken, arrivando a parametro zero.\nNazionale.\nDal 2008 al 2014 gioca con la nazionale gambiana, con cui ha giocato anche 2 partite nelle qualificazioni ai Mondiali del 2014; complessivamente ha totalizzato 15 presenze e 2 reti in nazionale."}
{"id": "4040920", "revid": "767487", "url": "https://it.wikipedia.org/wiki?curid=4040920", "title": "Peter Jehle", "text": "Caratteristiche tecniche.\nPortiere esperto, possiede grandi riflessi sui tiri ravvicinati."}
{"id": "4040921", "revid": "159980", "url": "https://it.wikipedia.org/wiki?curid=4040921", "title": "Phaenicophaeus calyorhynchus", "text": ""}
{"id": "4040923", "revid": "110157", "url": "https://it.wikipedia.org/wiki?curid=4040923", "title": "Klene\u010d", "text": "Klene\u010d \u00e8 un comune della Repubblica Ceca facente parte del distretto di Litom\u011b\u0159ice, nella regione di \u00dast\u00ed nad Labem."}
{"id": "4040924", "revid": "287204", "url": "https://it.wikipedia.org/wiki?curid=4040924", "title": "Klenec", "text": ""}
{"id": "4040926", "revid": "159980", "url": "https://it.wikipedia.org/wiki?curid=4040926", "title": "Taccocua", "text": ""}
{"id": "4040928", "revid": "159980", "url": "https://it.wikipedia.org/wiki?curid=4040928", "title": "Zanclostomus", "text": ""}
{"id": "4040929", "revid": "49742847", "url": "https://it.wikipedia.org/wiki?curid=4040929", "title": "\u00c1lvaro Mej\u00eda Castrill\u00f3n", "text": ""}
{"id": "4040932", "revid": "159980", "url": "https://it.wikipedia.org/wiki?curid=4040932", "title": "Rhamphococcyx", "text": ""}
{"id": "4040934", "revid": "287204", "url": "https://it.wikipedia.org/wiki?curid=4040934", "title": "Kostomlaty pod \u0158\u00edpem", "text": "Kostomlaty pod \u0158\u00edpem \u00e8 un comune della Repubblica Ceca facente parte del distretto di Litom\u011b\u0159ice, nella regione di \u00dast\u00ed nad Labem."}
{"id": "4040936", "revid": "287204", "url": "https://it.wikipedia.org/wiki?curid=4040936", "title": "Kostomlaty pod Ripem", "text": ""}
{"id": "4040938", "revid": "1718925", "url": "https://it.wikipedia.org/wiki?curid=4040938", "title": "Pemolina", "text": "La pemolina \u00e8 un farmaco con azioni farmacologiche simili a quelle della amfetamina e del metilfenidato. La pemolina agisce in senso eccitatorio sul sistema nervoso centrale, anche come stimolante della respirazione, e possiede una debole attivit\u00e0 simpaticomimetica. Il farmaco pu\u00f2 incrementare l'attivit\u00e0 motoria, lo stato di allerta, diminuire il senso di fatica e provocare una leggera euforia. La pemolina sembra inoltre, apparentemente, possedere effetto anoressizzante. Alle dosi terapeutiche usuali, il farmaco non mostra effetti significativi sul sistema circolatorio periferico.\nNell'uomo il meccanismo ed il sito d'azione della pemolina non sono stati ancora determinati. Secondo alcuni l'azione deriverebbe da un blocco della ricaptazione delle catecolamine a livello centrale.\nNel 2005 la Food and Drug Administration (FDA) ha ritirato l'approvazione al commercio della pemolina (Cylert) a causa dei suo effetti epatotossici. Da quando ricevette l'approvazione della FDA nel 1975, la pemolina \u00e8 stata associata a 21 casi di insufficienza epatica, di cui 13 hanno portato al trapianto epatico od alla morte.\nFarmacocinetica.\nAssunta per via orale la pemolina viene assorbita dal tratto gastrointestinale. Il picco di concentrazione plasmatica, compreso tra 0,77 e 1,22\u00a0\u00b5g/ml (media di 1\u00a0\u00b5g/ml), si ottiene 2-3 ore dopo la somministrazione orale di una dose singola di 50\u00a0mg. Non sono note le concentrazioni plasmatiche di farmaco richieste ai fini terapeutici. Nell'uomo l'effetto stimolante il sistema nervoso centrale (riferito ad una dose singola) \u00e8 relativamente lungo. Il picco dell'effetto viene raggiunto entro 4 ore e perdura per almeno 8 ore.&lt;br&gt;\nNel trattamento del deficit dell'attenzione del bambino l'inizio dell'azione della pemolina \u00e8 pi\u00f9 graduale e gli effetti terapeutici si possono manifestare anche dopo 2-3 settimane di terapia. Circa il 50% del farmaco si lega alle proteine plasmatiche.&lt;br&gt;\nL'emivita plasmatica \u00e8 di 9-14 ore.\nNei bambini, dopo la somministrazione di una dose singola, l'emivita di eliminazione varia notevolmente ed \u00e8 compresa tra 2 e 12 ore (media di 8,6 ore circa). Oltre il 50% di una dose singola di farmaco viene metabolizzato (in parte nel fegato) in pemolina dione, pemolina glucuronide, acido mandelico ed altri metaboliti non identificati. La pemolina dione \u00e8 un metabolita attivo (meno attivo della pemolina) e pu\u00f2 contribuire alla stimolazione del sistema nervoso centrale.\nIl farmaco e i suoi metaboliti vengono escreti soprattutto nelle urine (75% in 24 ore di cui il 43% come pemolina immodificata e il 22% come metaboliti coniugati). L'identificazione del farmaco nei liquidi biologici \u00e8 facilitata dal ricorso alla gascromatografia od alla cromatografia liquida.&lt;br&gt;\nSolo una minima quantit\u00e0 del farmaco viene escreta nelle feci.\nTossicit\u00e0.\nDopo somministrazione orale il valore della DL50 nel ratto \u00e8 di 500\u00a0mg/kg. Nell'uomo la dose letale minima \u00e8 di 2 g nell'adulto e di 0,2 g nel bambino di et\u00e0 fino a due anni.\nIndicazioni terapeutiche.\nLa pemolina viene impiegata nel trattamento degli stati ipercinetici e deficit dell'attenzione del bambino Il farmaco \u00e8 stato anche utilizzato nel trattamento dell'astenia e della sonnolenza indotta da antistaminici. In associazione con altri farmaci \u00e8 impiegato come stimolante sessuale.\nPosologia e vie di somministrazione.\nIn Gran Bretagna la dose pediatrica orale usuale di pemolina \u00e8 di 20\u00a0mg al mattino, da aumentare di 20\u00a0mg ad intervalli settimanali fino a 60\u00a0mg. Se non si riscontra un miglioramento entro 6 settimane, la dose deve essere aumentata gradualmente fino a 120\u00a0mg da somministrare al mattino. Negli Stati Uniti d'America la dose orale iniziale \u00e8 di 37,5\u00a0mg ogni mattina, con incrementi graduali (ad intervalli settimanali) di 18,75\u00a0mg; il range usuale \u00e8 compreso tra 56,25 e 75\u00a0mg al giorno; la dose massima raccomandata \u00e8 di 112,5\u00a0mg/die.\nEffetti collaterali.\nLa pemolina pu\u00f2 causare effetti collaterali a livello del sistema nervoso centrale: insonnia, convulsioni, anoressia, discinesia, coreoatetosi, nistagmo, crisi oculogire, irritabilit\u00e0, lieve depressione mentale, vertigini, cefalea, sedazione, malessere, allucinazioni, sindrome di Tourette.\nFrequenti anche gli effetti collaterali a carico del tratto gastrointestinale: calo ponderale, dolore allo stomaco, nausea, diarrea; ed epatico: aumento plasmatico di AST, ALT e di fosfatasi alcalina, epatiti, ittero e, raramente, negli anziani, necrosi cellulare, vacuolizzazione nucleare ed infiammazione portale.\nIl farmaco pu\u00f2 indurre arresto od importante rallentamento della crescita.\nSono stati riportati anche tachicardia, rash cutanei ed occasionalmente anemia aplastica.\nNegli anziani l'uso di pemolina \u00e8 stato associato ad incremento della fosfatasi acida nella prostata con conseguente iperplasia.\nTerapie prolungate con pemolina possono causare tolleranza e dipendenza fisica, soprattutto nei pazienti emotivamente instabili.\nControindicazioni e precauzioni d'uso.\nLa pemolina \u00e8 controindicata in caso di ipersensibilit\u00e0 nota, bambini di et\u00e0 inferiore a 6 anni, idiosincrasie e pazienti con funzione epatica compromessa. Se ne sconsiglia l'uso in gravidanza e durante l'allattamento. Poich\u00e9 viene eliminato principalmente per via renale, il farmaco deve essere somministrato con cautela nei pazienti con insufficienza renale. Prima e durante la terapia con pemolina si consiglia di effettuare il controllo periodico della funzionalit\u00e0 epatica.\nPer evitare rischi di tolleranza e di sviluppo di dipendenza psichica il farmaco non deve essere somministrato nei pazienti con tendenza all'abuso di farmaci.\nSovradosaggio ed antidoti.\nI sintomi del sovradosaggio da pemolina sono simili a quelli del sovradosaggio da amfetamina solfato.&lt;br&gt; Si possono manifestare tachicardia, allucinazioni, agitazione, eccitamento ed irrequietezza. Il trattamento prevede supporto cardiorespiratorio.&lt;br&gt;\nNei pazienti coscienti e non ipereccitati si pu\u00f2 effettuare la lavanda gastrica.\nIn generale l'intervento ricalca quello previsto per l'amfetamina, anche se i fenomeni eccitatori e simpaticomimetici sono di solito meno intensi.\nInterazioni.\nI pazienti che assumono in concomitanza farmaci che agiscono sul sistema nervoso centrale devono essere attentamente monitorati. La pemolina pu\u00f2 diminuire la soglia delle convulsioni nei pazienti in terapia con anticonvulsivanti.\nAltri progetti.\n "}
{"id": "4040939", "revid": "599013", "url": "https://it.wikipedia.org/wiki?curid=4040939", "title": "To Have and to Hold", "text": ""}
{"id": "4040940", "revid": "110157", "url": "https://it.wikipedia.org/wiki?curid=4040940", "title": "From Me to You (Yui)", "text": "From Me to You \u00e8 l'album di debutto della cantante giapponese Yui, pubblicato il 22 febbraio 2006 dalla Sony Records. L'album \u00e8 arrivato alla quarta posizione della classifica Oricon degli album pi\u00f9 venduti in Giappone."}
{"id": "4040947", "revid": "765341", "url": "https://it.wikipedia.org/wiki?curid=4040947", "title": "Can't Buy My Love", "text": "Can't Buy My Love \u00e8 il secondo album della cantante giapponese Yui, pubblicato il 4 aprile 2007 dalla Sony Records. L'album \u00e8 arrivato alla prima posizione della classifica Oricon degli album pi\u00f9 venduti in Giappone."}
{"id": "4040948", "revid": "159980", "url": "https://it.wikipedia.org/wiki?curid=4040948", "title": "Phaenicophaeus chlorophaeus", "text": ""}
{"id": "4040953", "revid": "1543377", "url": "https://it.wikipedia.org/wiki?curid=4040953", "title": "I Loved Yesterday", "text": "I Loved Yesterday \u00e8 il terzo album della cantante giapponese Yui, pubblicato il 9 aprile 2008 dalla Sony Records. L'album \u00e8 arrivato alla prima posizione della classifica Oricon degli album pi\u00f9 venduti in Giappone."}
{"id": "4040961", "revid": "71433", "url": "https://it.wikipedia.org/wiki?curid=4040961", "title": "Largo Winch 2", "text": ""}
{"id": "4040963", "revid": "147489", "url": "https://it.wikipedia.org/wiki?curid=4040963", "title": "Mastermind (Yin Yang Yo!)", "text": ""}
{"id": "4040968", "revid": "287204", "url": "https://it.wikipedia.org/wiki?curid=4040968", "title": "Loracarbef", "text": "Il loracarbef \u00e8 un antibiotico \u03b2-lattamico chimicamente analogo al cefacloro dal quale differisce per la presenza nella molecola di un ponte metilene (-CH2-) in sostituzione di un atomo di zolfo.&lt;br&gt;\nLa modifica strutturale consente al loracarbef di avere una maggiore stabilit\u00e0 nelle soluzioni acquose, nel siero, nel plasma ed in altri fluidi corporei. Il loracarbef presenta un'attivit\u00e0 antibatterica sostanzialmente sovrapponibile a quella del cefaclor.\nFarmacocinetica.\nDopo somministrazione per via orale il loracarbef viene ben assorbito dal tratto gastrointestinale. Il farmaco si distribuisce rapidamente nei tessuti. Le concentrazioni di picco si raggiungono dopo circa 45 minuti dalla somministrazione. La emivita di eliminazione del farmaco varia da circa 1 ora a 1,5 ore. In uno studio su bambini, dopo la somministrazione di 15\u00a0mg/kg di una sospensione contenente loracarbef, la concentrazione media massima nel plasma (Cmax) era di 20,3 microgrammi/ml. La quasi totalit\u00e0 di una dose somministrata per via orale viene escreta nelle urine immodificata.\nUsi clinici.\nIl farmaco \u00e8 impiegato principalmente nel trattamento delle infezioni delle alte e basse vie respiratorie, comprese le bronchiti acute e croniche, broncopolmoniti, la polmonite, sostenute da batteri sensibili, ed in particolare da ceppi di \"Haemophilus influenzae\" o \"Branhamella catarrhalis\" (inclusi i ceppi produttori di \u03b2-lattamasi) e \"Streptococcus pneumoniae\".&lt;br&gt;\nIl loracarbef \u00e8 stato anche utilizzato nel trattamento delle otiti medie acute, di forme lievi-moderate di pielonefriti causate da Escherichia coli e nel trattamento di alcune infezioni della cute e degli annessi cutanei.\nDosi terapeutiche.\nIl loracarbef viene somministrato per via orale almeno un'ora prima o due ore dopo i pasti. Nei soggetti adulti in genere si somministrano dosi di 200\u2013400\u00a0mg ogni 12 ore per 7-14 giorni (a seconda della gravit\u00e0 dell'infezione).&lt;br&gt;\nNei pazienti affetti da insufficienza renale il dosaggio deve essere modificato basandosi sulla clearance della creatinina. Nei soggetti con insufficienza renale moderata (clearance della creatinina compresa tra 10-49 ml/min/1.73m2) il dosaggio deve essere dimezzato oppure l'intervallo di dosaggio raddoppiato. In tutti gli altri pazienti con insufficienza renale pi\u00f9 grave e che non sono sottoposti a dialisi, si somministra la dose usuale ogni 3-5 giorni."}
{"id": "4040972", "revid": "767487", "url": "https://it.wikipedia.org/wiki?curid=4040972", "title": "Ali Uras", "text": "Dal 1979 al 1986 \u00e8 stato presidente del Galatasaray."}
{"id": "4040975", "revid": "298229", "url": "https://it.wikipedia.org/wiki?curid=4040975", "title": "Arcivescovo di Novgorod", "text": "L'Arcivescovo di Novgorod \u00e8 il capo dell'eparchia di Novgorod la Grande e Staraja Russa ed una delle pi\u00f9 antiche cariche della Chiesa ortodossa russa. L'arcivescovo \u00e8 stato una figura centrale della cultura e della societ\u00e0 della Russia medievale e ha continuato a giocare un ruolo significativo nella storia russa fino ai giorni nostri. Nel passato, anche la citt\u00e0 di Pskov rientrava nell'ambito di competenza dell'arcivescovado novgorodiano. L'attuale arcivescovo \u00e8 Lev Cerpickij.\nStoria.\nIl periodo repubblicano.\nLa carica di vescovo di Novgorod vide la luce nel periodo della Conversione al Cristianesimo della Rus' di Kiev (988), le cronache forniscono informazioni che ne datano la nascita tra il 989 e il 992. Subito dopo il suo arrivo, il primo vescovo della citt\u00e0, Gioacchino il Korsuniano, fece costruire la Cattedrale di Santa Sofia in legno. Essa si incendi\u00f2 nel 1045 e fu ricostruita in pietra su ordine di Vladimir II di Novgorod. Fu consacrata nel 1052 dal vescovo Luka \u017didjata, in occasione della festivit\u00e0 dell'Esaltazione della Santa Croce. La cattedrale risulta essere uno dei pi\u00f9 antichi edifici ecclesiastici della Russia.\nNel 1156, il vescovo Arcadio fu eletto attraverso il \"Ve\u010de\" perch\u00e9 la Metropolia di Kiev era momentaneamente priva di un capo. Prese cos\u00ec avvio una pratica maggiormente autonoma nella scelta dell'arcivescovo, che gli garant\u00ec un importante grado di libert\u00e0 nella gestione degli affari ecclesiastici, anche se nel rispetto dell'autorit\u00e0 centrale della Chiesa ortodossa russa. Fino al 1165 la citt\u00e0 fu sede vescovile, ma in quell'anno Giovanni di Novgorod fu innalzato al ruolo di arcivescovo. Tuttavia, mentre varie sedi arcivescovili della Chiesa ortodossa godevano dell'autocefalia, Novgorod rimase sempre subordinata all'autorit\u00e0 di Kiev e, in seguito, di Mosca. Nel corso dei decenni a venire furono utilizzate molteplici modalit\u00e0 di scelta: Il Ve\u010de, l'elezione da parte del clero locale e il meccanismo del sorteggio. Quest'ultimo metodo fu utilizzato per l'ultima volta in occasione dell'elezione dell'arcivescovo Sergio nel 1483, il primo moscovita a capo del clero novgorodiano.\nPoliticamente, l'arcivescovo acquis\u00ec un ruolo estremamente importante nell'intero periodo dell'indipendenza della citt\u00e0 (1136 - 1478), anche se in questo lasso di tempo non mancarono momenti di difficolt\u00e0, come nel caso dell'invasione mongola (1237 - 1240). Tra il 1330 e il 1352, il ruolo d'arcivescovo fu ricoperto da Vasilij Kalika, che riusc\u00ec a rinvigorire fortemente la Chiesa di Novgorod. All'inizio del XV secolo il potere del capo del clero novgorodiano crebbe ancora di pi\u00f9. Ad esso furono attribuite numerose funzioni politiche, come patrocinare progetti urbanistici di carattere civile (\"Detinec\"), amministrare i tribunali ecclesiastici a cui vennero demandate questioni che nel resto del mondo ortodosso erano riservate alle giurisdizioni civili e supervisionare gli standard dei pesi e delle misure da utilizzare nel mercato cittadino.\nIl periodo zarista.\nDopo la conquista moscovita del 1478, fu scelto come arcivescovo il moscovita Sergio, che per\u00f2 al termine del 1484 fu rimosso dall'incarico per dei sospetti problemi mentali. Il suo posto fu preso da Gennadio, il primo arcivescovo a non essere estratto a sorte dal 1359. Egli riusc\u00ec a contrastare l\"'eresia dei giudaizzanti\", diffusasi a Novgorod e Mosca, e port\u00f2 a termine la prima traduzione completa della Bibbia in slavo ecclesiastico. Il suo successore Serapione, fu rimosso dall'incarico dopo soli tre anni e dal 1509 al 1526 il soglio arcivescovile rimase vacante.\nNel 1526 la carica fu assunta da Macario (in seguito Metropolita di Mosca) che fece costruire numerose chiese e scrivere le vite dei santi. A Novgorod Macario inizi\u00f2 a lavorare a degli importanti scritti che poi complet\u00f2 nella capitale. Tra questi spiccano il \"Grand Minei-Cetii\" e la \"Stepennaja Kniga\" (libro dei titoli della Genealogia Reale), che mette in correlazione gli zar agli imperatori romani.\nLa figura dell'arcivescovo entr\u00f2 in crisi durante gli anni di Ivan il Terribile e il successivo \"Periodo dei torbidi\". Novgorod fu tra le citt\u00e0 che soffrirono maggiormente l'azione dell\"'Opri\u010dnina\". Nel 1570 numerosi cittadini furono massacrati e la Cattedrale di Santa Sofia sub\u00ec un grave saccheggio (al pari di altri luoghi della citt\u00e0). Nello stesso periodo lo zar Ivan depose l'arcivescovo Pimen e lo mand\u00f2 ad Alexandrov, dove fu torturato. Mor\u00ec nel 1572, in circostanze misteriose, presso il monastero di San Nicola a Tula. Il suo successore, Leonida, fu decapitato in Piazza delle Cattedrali su ordine dello zar nell'ottobre del 1575. Nel 1589 l'arcivescovo Alessandro fu elevato al rango di \"Metropolita di Novgorod la Grande e Velikie Luki\" (mentre Pskov divenne eparchia autonoma). Durante il Periodo dei Torbidi, la citt\u00e0 fu occupata dagli svedesi e il metropolita Isidoro gioc\u00f2 un importante ruolo di negoziazione con gli occupanti e di amministrazione. La citt\u00e0 torn\u00f2 sotto il controllo della Russia solo vari anni dopo, quando la dinastia dei Romanov si insedi\u00f2 al potere.\nNovgorod la Grande rimase metropolia fino al 1720, anno in cui torno ad essere sede arcivescovile. Tuttavia, nel 1762 fu nuovamente elevata al rango di metropolia, includendo nel suo ambito anche la nuova citt\u00e0 di San Pietroburgo e dopo la Finlandia e l'Estonia. Nella nuova capitale, facente parte dell'eparchia di Novgorod, furono consacrate dal metropolita Iov la Fortezza e la Cattedrale dei Santi Pietro e Paolo. L'autorit\u00e0 sulla nuova capitale verr\u00e0 meno solo nel 1892. Il vicario di Iov, Feofan Prokopovi\u010d, divenne uno dei principali consiglieri di Pietro il Grande in materia di religione e contribu\u00ec all'emanazione di nuovi regolamenti spirituali e alla creazione del Santissimo Sinodo che govern\u00f2 la Chiesa russa fino al 1917. Nel 1725 divenne arcivescovo di Novgorod.\nIl periodo sovietico.\nDal 1922 al 1936, tredici vescovi di Novgorod furono nominati dalla Chiesa Vivente, un movimento scismatico sponsorizzato dalle autorit\u00e0 sovietiche per indebolire e dividere la Chiesa ortodossa russa. L'ultimo di questi vescovi, Veniamin Molchanov, in seguito divenne arcivescovo della Chiesa Vivente di Alma-Ata. Nell'ambito della Chiesa ortodossa ufficiale, l'arcivescovo di Novgorod Arsenio II fu tra i candidati al patriarcato durante il Concilio di Mosca che poi elesse Tichon. Negli anni '20, al pari di moltissimi altri membri della Chiesa, sub\u00ec ripetuti arresti e nel 1926 fu esiliato in Asia Centrale. Nel 1933 divenne vescovo di Tashkent e tre anni dopo mor\u00ec. Lo ricorda una targa posta sulle mura del palazzo arcivescovile di Novgorod. Durante l'assenza forzata di Arsenio II, l'eparchia fu retta da una serie di vicari, tra cui il futuro patriarca di Mosca Alessio I, il quale nel 1933 divenne metropolita di Novgorod, sostituito poi nel 1937 da Benedetto.\nNel 1943 l'eparchia di Novgorod fu riunita a quella di Leningrado, a seguito della formale distensione dei rapporti tra la Chiesa e il governo sovietico. Alessio I venne nominato metropolita di Leningrado e Novgorod e fu uno dei tre vescovi che incontrarono Stalin il 4 settembre 1943 per discutere la sistemazione della situazione legale della Chiesa. Nel 1945 fu eletto patriarca e guid\u00f2 la Chiesa ortodossa russa fino alla sua morte, avvenuta nel 1970. Anche il patriarca Alessio II ricopr\u00ec la carica di metropolita di Leningrado e Novgorod immediatamente prima di divenire capo della Chiesa russa nel 1990. Da patriarca riconsacr\u00f2 la Cattedrale di Santa Sofia e ristabil\u00ec l'autonomia dell'eparchia di Novgorod rispetto a quella di Leningrado (citt\u00e0 tornatasi a chiamare San Pietroburgo).\nAttualit\u00e0.\nL'attuale arcivescovo \u00e8 Lev Cerpickij. Giunto da Tashkent nel 1990 per essere nominato vescovo di Novgorod, nel 1995 fu innalzato al rango di arcivescovo. Egli ha supervisionato la riapertura di numerose chiese dell'eparchia, il ritorno della Cattedrale di Santa Sofia alla Chiesa ortodossa russa, nonch\u00e9 l'apertura di un seminario presso il Monastero Zverin."}
{"id": "4040977", "revid": "1305772", "url": "https://it.wikipedia.org/wiki?curid=4040977", "title": "Discografia degli SS501", "text": "Questa pagina contiene la discografia degli SS501, una boy band coreana fondata nel 2005."}
{"id": "4040979", "revid": "1543377", "url": "https://it.wikipedia.org/wiki?curid=4040979", "title": "Ioexolo", "text": "Lo ioexolo \u00e8 un composto che si caratterizza per la sua radio-opacit\u00e0 e pertanto viene impiegato in diagnostica come agente di contrasto. Lo ioexolo \u00e8 un mezzo di contrasto non ionico, monomero, a bassa osmolalit\u00e0.&lt;br&gt;\nLa sostanza \u00e8 in grado di attivare il sistema del complemento causando liberazione di istamina dalle mast-cellule e dai basofili. Non sono note le ripercussioni cliniche che derivano da queste propriet\u00e0 dello iexolo.\nUsi in diagnostica.\nLo iexolo trova impiego in molte procedure diagnostiche quali angiografia, flebografia, urografia, splenoportografia, isterosalpingografia, artrografia, mielografia e visualizzazione del tratto gastrointestinale e delle cavit\u00e0 corporee.\nFarmacocinetica.\nLo ioexolo \u00e8 scarsamente assorbito dal tratto gastrointestinale. Un limitato assorbimento si pu\u00f2 verificare attraverso alcune membrane quali il peritoneo e pleura. Per tale motivo una eventuale perdita dal tratto gastrointestinale, in ipotesi attraverso una perforazione, pu\u00f2 produrre opacizzazione delle vie escretorie renali.&lt;br&gt;\nSolo una piccolissima percentuale del mezzo di contrasto viene assorbita dopo l'iniezione intravescicale.&lt;br&gt;\nIl volume di distribuzione \u00e8 di 0,27 l/kg e l'emivita plasmatica risulta di 121 minuti. Il legame con le proteine plasmatiche \u00e8 inferiore al 5%.&lt;br&gt;\nLo ioexolo non \u00e8 metabolizzato e viene eliminato passivamente dall'organismo per filtrazione glomerulare. Il farmaco non subisce escrezione attiva n\u00e9 viene riassorbito dai tubuli renali.&lt;br&gt;\nOltre l'80% di una dose che venga somministrata per via endovenosa viene eliminata nelle urine entro 3 ore. Con la bile viene escreto circa l'1% di una dose.&lt;br&gt;\nIn seguito ad iniezione intratecale circa l'84% di ioexolo pu\u00f2 essere recuperato nelle urine entro 24 ore e il 96% entro una settimana.\nTossicit\u00e0.\nDopo la somministrazione per via endovenosa i valori della DL50, espressi in g iodio/kg, sono di 15 e 12,3 nel ratto maschio e femmina; 24,3 e 25,1 nel topo maschio e femmina.\nDosi in diagnostica.\nLe soluzioni in commercio contengono dal 30,2% al 75,5% di ioexolo (il che equivale ad un contenuto in iodio da 140 a 350\u00a0mg/ml). Il dosaggio e la concentrazione cui si ricorre in radiologia variano a seconda della procedura diagnostica e della via di somministrazione (che pu\u00f2 essere endovenosa, endoarteriosa, endocavitaria, intratecale).&lt;br&gt;\nNella mielografia in genere si somministrano 6-12,5 ml di una soluzione al 51,8% (equivalente in iodio: 240\u00a0mg/ml) per iniezione intratecale lenta (1-2 minuti), ma \u00e8 anche possibile ricorrere a soluzioni al 38,8% (equivalente in iodio: 180\u00a0mg/ml) e soluzioni al 64,7% (equivalente in iodio: 300\u00a0mg/ml).\nEffetti collaterali.\nNei pazienti che presentano ipersensibilit\u00e0 al mezzo di contrasto si possono manifestare broncospasmo, edema angioneurotico e collasso cardiovascolare.&lt;br&gt;\nCome altri mezzi di contrasto iodati lo ioexolo pu\u00f2 provocare aritmie, anche se in misura minore rispetto ad altre sostanze. In particolare \u00e8 possibile che determini una riduzione della soglia per la fibrillazione ventricolare.&lt;br&gt;\nNei pazienti affetti da feocromocitoma si possono verificare crisi ipertensive acute. Nei pazienti affetti da mieloma multiplo o macroglobulinemia di Waldenstr\u00f6m pu\u00f2 verificarsi una precipitazione del mezzo di contrasto e di proteine abnormi sia all'interno dei vasi (spesso ad esito fatale) che a livello renale (con possibile evoluzione in una grave forma di nefropatia ostruttiva).&lt;br&gt;\nIn pazienti anziani, diabetici e disidratati sono stati descritti episodi acuti, ed in taluni casi irreversibili, di insufficienza renale acuta.&lt;br&gt;\nPi\u00f9 raramente si possono manifestare rinite, orticaria, prurito, eritema o rash maculopapulare.&lt;br&gt;\nDopo la mielografia, gli effetti collaterali pi\u00f9 frequenti sono rappresentati dalla cefalea, nausea, vomito, vertigini.&lt;br&gt;\nL'incidenza della cefalea, che tende ad essere aggravata dalla disidratazione del paziente e ridotta dalla sovraidratazione, dopo l'esecuzione della mielografia, \u00e8 pi\u00f9 bassa con lo ioexolo piuttosto che con altri agenti non ionici della prima generazione. Pertanto se non ci sono controindicazioni cliniche si raccomanda di idratare bene il paziente sia prima che dopo la procedura diagnostica. Sono stati segnalati casi prolungati di paraplegia. &lt;br&gt;\nDopo la somministrazione endovasale di ioexolo l'ematocrito, l'emoglobina, AST, ALT, ALP e LDH subiscono una lieve diminuzione.\nControindicazioni e precauzioni d'uso.\nLo ioexolo \u00e8 controindicato in caso di ipersensibilit\u00e0 nota alla sostanza o ai mezzi di contrasto a base di iodio, asma, insufficienza cardiaca, funzione renale compromessa, mieloma e macroglobulinemia di Waldenstr\u00f6m, infarto cerebrale sospetto, anemia falciforme, feocromocitoma, gravidanza, anamnesi di episodi epilettici.\nInterazioni.\nI soggetti in trattamento con neurolettici e antidepressivi devono sospendere questi farmaci almeno 48 ore prima della somministrazione di ioexolo.&lt;br&gt;\nIl ricorso a mezzi di contrasto contenenti iodio pu\u00f2 interferire con i test di funzionalit\u00e0 della tiroide."}
{"id": "4040980", "revid": "287204", "url": "https://it.wikipedia.org/wiki?curid=4040980", "title": "Boldina", "text": "La boldina \u00e8 un alcaloide estratto dalle foglie del Peumus boldus (Monimiaceae) e presente anche nella \"Lindera aggregata\". La boldina pura cristallizzata provoca un aumento della secrezione biliare superiore di cinque volte al volume secreto normalmente. Esplica un'intensa azione ipotensiva nel cane vagotomizzato.\nIndicazioni terapeutiche.\nIn passato estratti di boldo erano impiegati come coleretici; oggi trova ancora limitato impiego in preparazioni orali ad azione lassativa, in associazione con altri farmaci ed \u00e8 oggetto di studi per le propriet\u00e0 antiossidanti."}
{"id": "4040983", "revid": "183694", "url": "https://it.wikipedia.org/wiki?curid=4040983", "title": "Enrico Guaraldo", "text": "Biografia.\nAllievo di Giovanni Macchia, Guaraldo insegn\u00f2 nella Libera Universit\u00e0 di Chieti \u201cG. D\u2019Annunzio\u201d; nell'Universit\u00e0 di Lecce, all'Istituto Universitario Orientale di Napoli e, infine, presso la Facolt\u00e0 di Lettere e Filosofia dell'Universit\u00e0 di Roma \u201cTor Vergata\u201d.\nSi occup\u00f2 del Decadentismo francese e, in particolar modo, di Proust; dei poeti Baudelaire, Mallarm\u00e9, Laforgue, Apollinaire, Reverdy, Val\u00e9ry, Bonnefoy; e dei romanzieri Stendhal e Flaubert.\nCollabor\u00f2 per molti anni a quotidiani (fra cui \"La Stampa \u2013 Tuttolibri\" e \"Il Tempo\"); alla RAI (Radio Due e Radio Tre, soprattutto effettuando commenti di poesie francesi dell'Otto-Novecento); e al \"Dizionario enciclopedico italiano\" della Treccani.\nIl 20 marzo 2014 l'Universit\u00e0 di Roma \u201cTor Vergata\u201d ha intitolato un'aula al suo nome."}
{"id": "4040987", "revid": "287204", "url": "https://it.wikipedia.org/wiki?curid=4040987", "title": "Triclocarban", "text": "Il Triclocarban \u00e8 un derivato carbanilidico che, anche in caso di elevate diluizioni, presenta attivit\u00e0 batteriostatica nei confronti dei Gram-positivi.\nIl farmaco \u00e8 risultato invece meno efficace contro i Gram-negativi ed i funghi.\nIl triclocarban \u00e8 ampiamente usato come agente antimicrobico in una variet\u00e0 di prodotti per la cura personale e di consumo.\nViene in genere addizionato in saponi o in altre preparazioni detergenti ad azione antisettica e deodorante alla concentrazione dello 0,5-1,5%.\nViene inoltre impiegato in prodotti che limitano la traspirazione.\nIn commercio esiste un preparato dermatologico che contiene triclocarban (2%) associato a idrocortisone (1%).\nIl triclocarban ha un'elevata persistenza ambientale e viene spesso ritrovato in fanghi derivati da impianti di trattamento delle acque reflue. \u00c8 in dubbio se il farmaco possa avere effetti dannosi di rilevanza ambientale su alcune specie di anuri (rane, rospi, raganelle ed altri). Il triclocarban viene inattivato da sostanze cationiche. Il prodotto deve essere conservato al riparo dal calore.\nFarmacocinetica.\nQuando applicato su cute integra, il triclocarban \u00e8 scarsamente assorbito.\nIn studi sperimentali triclocarban \u00e8 stato somministrato per via endovenosa per determinarne la distribuzione nell'organismo e la via di eliminazione. Circa il 54% della dose veniva escreta con le feci e circa il 21% nelle urine con un'emivita di eliminazione urinaria di dieci ore.\nEffetti collaterali.\nSe sottoposto alla azione di temperature elevate (superiori a 50\u00a0\u00b0C) per lungo tempo, il triclocarban tende a decomporsi formando cloroaniline tossiche. Tali cloroaniline possono essere assorbite attraverso la cute e causare metaemoglobinemia.\nLa sostanza pu\u00f2 indurre fotosensibilizzazione e provocare reazioni cutanee (dermatiti ed irritazione cutanea): tuttavia questo potenziale effetto collaterale appare raro.\nIn letteratura \u00e8 stato evidenziato che triclocarban potrebbe agire come un distruttore endocrino.\nInfatti mentre triclocarban di per s\u00e9 mostra un'attivit\u00e0 endocrina scarsa o nulla, tuttavia sarebbe in grado di aumentare l'attivit\u00e0 biologica del testosterone endogeno sia in vitro che in vivo (utilizzando modello sperimentali di ratti maschi).\nIl testosterone normalmente media la attivit\u00e0 trascrizionale negli organi sessuali e riproduttivi, ma triclocarban sembra accentuare in modo significativo questa attivit\u00e0. Dieci giorni di esposizione orale a triclocarban causano un aumento considerevole di peso di organi sessuali accessori come la prostata.\nPoich\u00e9 il farmaco \u00e8 stato utilizzato per 45 anni in prodotti per la cura personale, e considerata la popolarit\u00e0 di cui gode ancora oggi utilizzato in preparati anti-batterici, i suoi potenziali effetti endocrini non possono che sollevare molteplici preoccupazioni.&lt;br&gt; L'argomento \u00e8 ancora oggi fonte di dibattito.\nControindicazioni e precauzioni d'uso.\nIl triclocarban \u00e8 controindicato in caso di ipersensibilit\u00e0 nota e non deve essere impiegato nei bambini con et\u00e0 inferiore a 6 mesi. Si deve evitare il contatto della sostanza con gli occhi."}
{"id": "4040988", "revid": "1632387", "url": "https://it.wikipedia.org/wiki?curid=4040988", "title": "Shocking Loud Voice", "text": "Shocking Loud Voice \u00e8 una raccolta dei Dazzle Vision, pubblicata il 4 maggio 2012.\nIl disco.\nL'album contiene 10 tracce: sette remix, due inediti e una versione dal vivo di , brano del primo album della band, \"Origin of Dazzle\". L'inedito, fu pubblicato digitalmente come singolo il 31 marzo 2012; un secondo singolo, \"This Is What Rock n' Roll Looks Like\", non presente nell'album, vede la collaborazione del cantante statunitense Ivan Moody, leader dei Five Finger Death Punch.\nQuesto \u00e8 l'ultimo album della band con John alla chitarra, prima del suo ritiro forzato a causa di gravi problemi di salute."}
{"id": "4040991", "revid": "124753824", "url": "https://it.wikipedia.org/wiki?curid=4040991", "title": "Ubidecarenone", "text": "L'ubidecarenone (chiamato anche coenzima Q10 oppure ubichinone) \u00e8 una molecola del gruppo degli ubichinoni, benzochinoni liposolubili implicati nel trasporto degli elettroni nei mitocondri e nella fosforilazione ossidativa cellulare. L'ubidecarenone \u00e8 particolarmente abbondante nei mitocondri del miocardio. Gli ubichinoni fungono da tramite nella catena respiratoria, fra le flavoproteine e i citocromi.\nGli ubichinoni permettono l'ossidazione del succinato e la riossidazione del NADH. Esplicano la loro attivit\u00e0 raccogliendo gli ioni idrogeno nella matrice mitocondriale e li liberano nello spazio intermembrana. Gli ubichinoni sono presenti nella maggior parte degli organismi aerobi: dai batteri alle piante, agli animali e all'uomo.\nChimicamente sono analoghi della vitamina K2: sono costituiti da un nucleo 2,3-dimetossi-5-metilbenzochinonico cui \u00e8 attaccata una catena laterale terpenoide contenente da 1 a 12 unit\u00e0 trans-isoprenoidi monoinsature. Esistono due sistemi di nomenclatura: coenzima Qn in cui n = 1-12, o ubichinone-x in cui x indica il numero totale di atomi di carbonio della catena laterale e pu\u00f2 essere ogni multiplo di 5. Differenti lunghezze della catena comportano diverse propriet\u00e0 dei coenzimi. Nei mammiferi n \u00e8 uguale a 10 (coenzima Q10), mentre nei batteri e nelle cellule vegetali il numero di unit\u00e0 isoprenoidi \u00e8, di solito, inferiore.\nFarmacodinamica.\nL'ubidecarenone si comporta come un accettore di radicali liberi con propriet\u00e0 antiossidanti (riducenti) e stabilizzanti di membrana. In tal modo il farmaco preserva l'integrit\u00e0 della cellula. Il coenzima \u00e8 particolarmente abbondante nelle cellule miocardiche e una sua carenza, dato il ruolo fondamentale svolto nella fosforilazione ossidativa mitocondriale, comporta un deterioramento dei processi energetici e una minore produzione di ATP associandosi a patologie cardiovascolari. Esso inibisce la fosfolipasi di membrana prevenendo la biotrasformazione dell'acido arachidonico e la formazione di trombossani e leucotrieni responsabili, a loro volta, di danni ischemici al miocardio.\nFarmacocinetica.\nDopo somministrazione orale il farmaco entra nel circolo linfatico dove raggiunge la sua massima concentrazione entro 4-6 ore. A distanza di 24 ore dalla somministrazione si registra un secondo picco plasmatico dovuto all'instaurarsi del circolo enteroepatico. L'ubidecarenone si distribuisce rapidamente nel cuore, nel fegato, nei polmoni e nei reni. La concentrazione allo steady-state \u00e8 di 1,8\u00a0\u00b5g/mL (quella fisiologica \u00e8 di 0,8\u00a0\u00b5g/mL). Sulla base di studi effettuati su ratti e conigli il tempo di emivita plasmatica \u00e8 risultato pari a 1,2 ore nel ratto e 6,5 nel coniglio nella fase veloce e di 17,8 ore nel ratto e 21,7 ore nel coniglio nella fase lenta. Dopo la somministrazione orale, a distanza di una settimana, circa l'85-90% del farmaco \u00e8 escreto per via fecale, mentre l'escrezione per via urinaria \u00e8 pari al 2\u20113%.\nTossicologia.\nIl valore della DL50 per via parenterale \u00e8 di 379,9\u00a0mg/kg nel topo e di 253,5\u00a0mg/kg nel ratto.\nUsi clinici.\nL'ubidecarenone viene somministrato per via orale, in aggiunta ai trattamenti tradizionali, nella cura dei disturbi cardiovascolari tra cui: \nIl farmaco viene utilizzato anche per:\nL'ubidecarenone viene oggi proposto anche come integratore dietetico in associazione ad altri antiossidanti come la vitamina C, la vitamina E, il betacarotene, il selenio e lo zinco, per contrastare l'invecchiamento dell'organismo provocato dai radicali liberi formatisi a causa di inquinamento ambientale, intensa attivit\u00e0 fisica, fumo, esposizione prolungata al sole, ecc.\nEffetti collaterali e indesiderati.\nGli effetti collaterali pi\u00f9 frequenti coinvolgono il sistema gastrointestinale e sono rappresentati da anoressia, dolore epigastrico, nausea, diarrea. Possono comparire eruzioni cutanee. In seguito a somministrazione di ubidecarenone \u00e8 stato riportato un caso di debolezza e dolorabilit\u00e0 muscolare in un paziente in terapia con lovastatina.\nControindicazioni.\nIl farmaco non deve essere somministrato a soggetti con ipersensibilit\u00e0 individuale nota al principio attivo, a molecole chimicamente correlate oppure a uno qualsiasi degli eccipienti della formulazione farmaceutica. \u00c8 inoltre controindicato nel primo trimestre di gravidanza.\nDosi terapeutiche.\nLa dose abituale per gli adulti \u00e8 di 10\u201320\u00a0mg tre volte al giorno o di 50\u00a0mg in un'unica somministrazione, aumentabile fino a 200\u2013300\u00a0mg."}
{"id": "4040995", "revid": "1543377", "url": "https://it.wikipedia.org/wiki?curid=4040995", "title": "Amsacrina", "text": "L'amsacrina (o \"m-AMSA\") \u00e8 un farmaco antineoplastico impiegato nel trattamento di alcune leucemie, in particolare nella leucemia linfoblastica acuta.\nMeccanismo d'azione.\n\u00c8 un agente intercalante correlato alle antracicline.\nIl suo nucleo planare acridinico si intercala tra i solchi della doppia elica del DNA, alterando il rapporto dimensionale tra solco maggiore e minore. Questa alterazione conformazione indotta comporta l'inibizione della trascrizione e della duplicazione del DNA come risultato di una minore affinit\u00e0 nei confronti di DNA polimerasi, RNA polimerasi e fattori di trascrizione..\nL'amsacrina mostra anche attivit\u00e0 inibitoria intrinseca della topoisomerasi II, simile a quella dell'etoposide. La strutturalmente simile o-AMSA, che differisce per la sola posizione del metossile, in orto al posto che in meta sull'anelloanilinico non ha alcun effetto inibitorio nei confronti delle topoisomerasi, sebbene sia in grado di intercalare il DNA, suggerendo che la sola intercalazione non \u00e8 sufficiente per creare un complesso covalente DNA-topoisomerasi. Conseguentemente al meccanismo d'azione l'm-AMSA \u00e8 pi\u00f9 attiva sulle cellule in attiva proliferazione, ovvero si comporta da antitumorale ciclo cellulare specifico.\nNonostante la stretta analogia con le antracicline non sempre si verifica resistenza crociata con i farmaci di questa classe. .\nFarmacocinetica.\nL'amsacrina \u00e8 scarsamente assorbita dopo somministrazione orale. Se somministrata per via endovenosa, segue una cinetica di secondo ordine con un'emivita totale di 7 ore circa. Viene metabolizzata nel fegato ed eliminata prevalentemente nelle feci (80%).\nTossicit\u00e0.\nLa dose letale 50 (DL50) nel topo \u00e8 di 810\u00a0mg/m\u00b2 (maschio) e 729\u00a0mg/m\u00b2 (femmina).\nIndicazioni terapeutiche.\n\u00c8 indicata nell'induzione e nel mantenimento della remissione in casi di leucemia acuta nell'adulto, in particolare nella leucemia linfoblastica acuta. Non mostra pressoch\u00e9 alcuna attivit\u00e0 nei confronti dei tumori solidi.\nPosologia e vie di somministrazione.\nL'amsacrina viene perfusa in 1-2 ore sotto forma di soluzione in acido lattico e dimetilacetammide, diluita estemporaneamente con soluzione glucosata al 5%. Per l'induzione della remissione si somministrano 90\u2013120\u00a0mg/m\u00b2 /die per 5-8 giorni. I cicli di trattamento possono essere ripetuti ad intervalli di 2-4 settimane. La dose di mantenimento, di 150\u00a0mg/m\u00b2 in dose unica o frazionata in tre giorni consecutivi, viene somministrata ogni 3-4 settimane.\nEffetti collaterali.\nL'amsacrina causa generalmente un deficit pi\u00f9 o meno prolungato e dose-dipendente della funzione ematopoietica del midollo osseo. La massima leucocitopenia si ha dopo circa 12 giorni dall'assunzione del farmaco, ed il recupero avviene dopo circa 25 giorni. Pu\u00f2 dare pancitopenia. Pu\u00f2 provocare epatotossicit\u00e0, anche fatale. L'amsacrina \u00e8 irritante, pu\u00f2 causare flebite e necrosi tissutale nel sito d'iniezione per somministrazione di alte dosi per via endovenosa.\nAltri effetti collaterali sono: stomatite, nausea, vomito e diarrea, convulsioni, alopecia, complicazioni conseguenti alla mielosoppressione (come infezioni ed emorragie), raramente fibrillazione e tachicardia sopraventricolare, specialmente in pazienti con ipokaliemia preesistente.\nControindicazioni e precauzioni d'uso.\n\u00c8 controindicata in gravidanza e nei soggetti con ipokaliemia. In corso di trattamento con amsacrina, bisogna effettuare controlli periodici della funzione ematopoietica, della funzionalit\u00e0 epatica e renale."}
{"id": "4040996", "revid": "767487", "url": "https://it.wikipedia.org/wiki?curid=4040996", "title": "Beautiful Ohio", "text": "Beautiful Ohio \u00e8 un film del 2006 diretto da Chad Lowe. Il film si basa sulla novella scritta da Ethan Canin."}
{"id": "4040997", "revid": "580", "url": "https://it.wikipedia.org/wiki?curid=4040997", "title": "Maria Rita Rossa", "text": "Biografia.\n\u00c8 figlia di Angelo Rossa, gi\u00e0 membro del Partito Socialista Italiano, presidente della Provincia di Alessandria e del Consiglio Regionale piemontese negli anni ottanta.\nLaureata in lettere presso l'Universit\u00e0 degli Studi di Torino, \u00e8 docente di italiano, latino e storia.\nGi\u00e0 consigliere e assessore comunale ad Alessandria per il PSI dal 1990 al 1993, dal 2005 \u00e8 assessore alla cultura e al turismo per la Provincia di Alessandria, ente del quale dal 2009 \u00e8 anche vicepresidente.\nSindaco di Alessandria 2012-2017.\nCandidata sindaco di Alessandria per le elezioni del 2012, ha dapprima vinto le elezioni primarie del centro-sinistra, il 13 novembre 2011, con l'83,4% dei voti.\nSostenuta da Partito Democratico, Sinistra Ecologia Libert\u00e0, Italia dei Valori, Moderati, Rifondazione Comunista e dalla lista civica Insieme per Rita Rossa, \u00e8 stata infine eletta Primo Cittadino il 21 maggio 2012, al ballottaggio, ottenendo il 67,97% delle preferenze (con un'affluenza alle urne del 42,14%) contro il 32,02% del candidato de Il Popolo della Libert\u00e0 Piercarlo Fabbio, sindaco uscente.\nDal 14 ottobre 2014 ricopre, inoltre, il ruolo di presidente della provincia.\nSecondo una classifica di gradimento pubblicata da Il Sole 24 ORE basata su un sondaggio condotto da IPR Marketing, per quattro anni di fila (2014, 2015, 2016 e 2017) risulterebbe il sindaco di capoluogo di provincia meno gradito d'Italia.\nLa domanda rivolta ai sondaggisti \u00e8 stata: \"Le chiedo un giudizio complessivo sull'operato del Sindaco della sua citt\u00e0 nell'arco del 2016. Se domani ci fossero le elezioni comunali, lei voterebbe a favore o contro l'attuale Sindaco?\". Maria Rita Rossa ha fatto notare che frequentemente i risultati elettorali effettivi hanno dato risultati opposti al sondaggio. \nNelle elezioni amministrative del giugno 2017 si \u00e8 ripresentata per un secondo mandato ma \u00e8 stata sconfitta al ballottaggio dalla coalizione di centrodestra guidata da Gianfranco Cuttica di Revigliasco."}
{"id": "4041005", "revid": "767487", "url": "https://it.wikipedia.org/wiki?curid=4041005", "title": "Il favorito del re", "text": "Il favorito del re (\"To Have and to Hold\") \u00e8 un film muto del 1922 diretto da George Fitzmaurice. Di genere avventuroso, fu adattato per lo schermo da Ouida Berg\u00e8re, basato sull'omonimo romanzo di Mary Johnston pubblicato a Boston nel 1900.\n\u00c8 il remake di \"To Have and to Hold\" del 1916, diretto da George Melford.\nTrama.\nPer sfuggire all'odioso matrimonio impostole con Lord Carnal, Jocelyn Leigh si nasconde sul bastimento dove \u00e8 imbarcata la sua cameriera. La nave, con il suo carico di \"spose\", donne destinate alle colonie, parte alla volta dell'America. Una volta sbarcata in Virginia, Jocelyn cerca protezione presso il capitano Ralph Percy, un avventuriero della Virginia che la sposa. Nel frattempo, Lord Carnal, ritrovata Jocelyn, imprigiona Percy che per\u00f2 riesce a fuggire e a liberare la moglie. Ben presto, pur se hanno trovato rifugio in un accampamento di pirati, i due vengono catturati nuovamente da Lord Carnal che li riporta in Inghilterra. In patria, Percy viene nuovamente imprigionato, mentre Carnal ottiene di poter sposare Jocelyn. Aiutato da Lord Buckingham, Percy fugge ancora una volta: sfidato a duello Carnal, lo batte e pu\u00f2 riunirsi finalmente alla donna che ama.\nProduzione.\nIl film fu prodotto dalla Famous Players-Lasky Corporation.\nDistribuzione.\nIl copyright del film, richiesto dalla Famous Players-Lasky Corp., fu registrato il 18 ottobre 1922 con il numero LP18364.\nDistribuito dalla Famous Players-Lasky Corporation e Paramount Pictures, il film - presentato da Adolph Zukor - usc\u00ec nelle sale cinematografiche statunitensi il 29 ottobre 1922, in quelle italiane nell'aprile del 1925.\nNon si conoscono copie ancora esistenti della pellicola che viene considerata presumibilmente perduta."}
{"id": "4041006", "revid": "111325", "url": "https://it.wikipedia.org/wiki?curid=4041006", "title": "Asatte no h\u014dk\u014d.", "text": ""}
{"id": "4041007", "revid": "61735766", "url": "https://it.wikipedia.org/wiki?curid=4041007", "title": "TGF\u03b2", "text": ""}
{"id": "4041008", "revid": "287204", "url": "https://it.wikipedia.org/wiki?curid=4041008", "title": "Ladarius Green", "text": "Carriera professionistica.\nSan Diego Chargers.\nConsiderato uno tra i migliori prospetti tra i giocatori nel ruolo di tight end del Draft 2012, Green fu scelto nel corso del quarto giro dai San Diego Chargers. Nella sua stagione da rookie disput\u00f2 4 partite, una delle quali come titolare, ricevendo 4 passaggi per 56 yard.\nNell'ultima gara della stagione 2013 segn\u00f2 il suo terzo touchdown contribuendo alla vittoria ai supplementari e far qualificare i Chargers per l'ultimo posto disponibile nei playoff. Nel primo turno di playoff i Chargers superarono in trasferta i Cincinnati Bengals, i quali erano stati l'unica squadra a concludere la stagione regolare imbattuta in casa. Green termin\u00f2 quella gara guidando la sua squadra con 34 yard ricevute e un touchdown.\nPittsburgh Steelers.\nDivenuto free agent, Green l'11 marzo 2016 firm\u00f2 con i Pittsburgh Steelers."}
{"id": "4041020", "revid": "536159", "url": "https://it.wikipedia.org/wiki?curid=4041020", "title": "Aeroporto internazionale di Tashkent", "text": ""}
{"id": "4041027", "revid": "155634", "url": "https://it.wikipedia.org/wiki?curid=4041027", "title": "Markus Eggenhofer", "text": "Biografia.\nIn Coppa del Mondo esord\u00ec il 29 dicembre 2008 a Kuusamo (25\u00b0) e ottenne l'unica vittoria, nonch\u00e9 primo podio, il 7 febbraio 2009 a Willingen. In carriera non partecip\u00f2 n\u00e9 a rassegne olimpiche n\u00e9 iridate."}
{"id": "4041030", "revid": "599013", "url": "https://it.wikipedia.org/wiki?curid=4041030", "title": "Antonio Giannangeli", "text": "Biografia.\nAntonio Giannangeli, nasce a Secinaro il 16 novembre 1899, bracciante, minatore\nEspatria negli anni Venti negli USA. Nel 1928 \u00e8 a Steubenville, Ohio, poi a Wheeling, Virginia Occidentale.\nPropagandista tra i lavoratori dei bacini minerari di quella zona. A giudizio della PS \u00e8 \u00abcapo del gruppo anarchico di questa citt\u00e0 ed al suo recapito pervengono tutte le pubblicazioni sovversive dirette gli iscritti del gruppo stesso\u00bb: \u00e8 un \u00abirriducibile antifascista\u00bb.\nCos\u00ec scrive in una lettera alla madre, rimasta a Secinaro:\n\u00abL'Italia \u00e8 in mano ai ladri, a cominciare dal Re e Mussolini. E se il popolo italiano si sveglia, se arriver\u00e0 ad aprire gli occhi vedr\u00e0 chi sono i ladri e li appender\u00e0 tutti ai lampioni. E allora finiranno anche le nostre pene. Io credo mamma che tu non puoi credere a queste cose perch\u00e9 non vedi e non senti nulla, o se pur vedi e senti non sai distinguere, ma pure \u00e8 cos\u00ec. Se tu mamma sentissi quella gente parlare di noi avversari del fascismo sentiresti dalle loro bocche che siamo dei mascalzoni, dei delinquenti ... Sai perch\u00e9? Perch\u00e9 non pieghiamo alle loro malefatte o truffe e bandiamo ai quattro venti il loro operato. Pure mamma se tu non credi a tuo figlio noi siamo onesti e l'onest\u00e0 non fallisce mai\u00bb.\nDocumenti d'archivio testimoniano che effettivamente sono molti gli immigrati che, arrivati negli USA, entrano in contatto con Giannangeli; un vero e proprio punto di riferimento per chi ha bisogno di trovare lavoro nella speranza di condizioni di vita migliori, ma anche per i molti che scelgono di organizzarsi nelle battaglie sindacali e per la ricomposizione del movimento antifascista italoamericano.\nTra costoro vi \u00e8 Leonardo Anile, anch'egli di Secinaro (nato il 26 aprile 1901). Era espatriato negli USA nell'agosto 1920, stabilendosi a Weirton. Collabora attivamente al fianco di Giannangeli. Per la PS, \u00abin Weirton sono molti gli anarchici provenienti da Secinaro\u00bb. Anile \u00e8 promotore di manifestazioni anticolonialiste ed antifasciste durante la campagna italiana in Africa Orientale. Vigilato per tutti gli anni Trenta perch\u00e9 militante della Lega anarchica di Steubenville.\nGiannangeli perde la vita in un incidente automobilistico l'11 novembre 1933."}
{"id": "4041033", "revid": "155634", "url": "https://it.wikipedia.org/wiki?curid=4041033", "title": "Juha-Matti Ruuskanen", "text": "Biografia.\nIn Coppa del Mondo esord\u00ec il 28 novembre 2003 a Kuusamo (32\u00b0) e ottenne l'unica vittoria, nonch\u00e9 unico podio, il 15 febbraio 2009 a Oberstdorf. Non partecip\u00f2 n\u00e9 a rassegne olimpiche n\u00e9 iridate."}
{"id": "4041036", "revid": "104458", "url": "https://it.wikipedia.org/wiki?curid=4041036", "title": "Juha Matti Ruuskanen", "text": ""}
{"id": "4041054", "revid": "104458", "url": "https://it.wikipedia.org/wiki?curid=4041054", "title": "Denis Kornilov", "text": "Biografia.\nIn Coppa del Mondo ha esordito il 20 dicembre 2003 a Engelberg (18\u00ba) e ha ottenuto il primo podio il 15 febbraio 2009 a Oberstdorf (2\u00ba).\nIn carriera ha preso parte a quattro edizioni dei Giochi olimpici invernali, (34\u00ba nel trampolino normale, 33\u00ba nel trampolino lungo, 8\u00ba nella gara a squadre), (26\u00ba nel trampolino normale, 35\u00ba nel trampolino lungo, 10\u00ba nella gara a squadre), (48\u00ba nel trampolino normale, 31\u00ba nel trampolino lungo, 9\u00ba nella gara a squadre) e (24\u00ba nel trampolino normale, 29\u00ba nel trampolino lungo, 7\u00ba nella gara a squadre), a nove dei Campionati mondiali (5\u00ba nella gara a squadre dal trampolino normale a Oberstdorf 2005 il miglior risultato) e a sette dei Mondiali di volo (5\u00ba nella gara a squadre a Oberstdorf 2008 il miglior risultato)."}
{"id": "4041072", "revid": "67841224", "url": "https://it.wikipedia.org/wiki?curid=4041072", "title": "Episodi di Common Law", "text": "La prima e unica stagione della serie televisiva Common Law \u00e8 stata trasmessa dal canale via cavo statunitense USA Network dall'11 maggio al 10 agosto 2012.\nIn Italia \u00e8 stata trasmessa in prima visione assoluta su Rai 3 a partire da sabato 22 giugno 2013., ma \u00e8 stata sospesa senza trasmettere gli ultimi due episodi a causa dell'inizio del palinsesto autunnale. La serie \u00e8 di nuovo in replica su Rai Premium dal 12 agosto 2014, e dal 27 agosto 2014 vengono trasmessi i due episodi ancora inediti.\nIn Italia l'episodio pilota \u00e8 stato trasmesso diviso in due parti, con un montaggio diverso e dalla durata complessiva maggiore rispetto alla versione (ad episodio unico) americana."}
{"id": "4041075", "revid": "34392", "url": "https://it.wikipedia.org/wiki?curid=4041075", "title": "Schema a blocchi", "text": ""}
{"id": "4041085", "revid": "889336", "url": "https://it.wikipedia.org/wiki?curid=4041085", "title": "Jo Tong-sop", "text": "Carriera.\nHa guidato la Nazionale nordcoreana nelle qualificazioni per la Coppa d'Asia 2011 e le successive qualificazioni per i Mondiali, oltre che alla Coppa d'Asia 2015."}
{"id": "4041089", "revid": "1305772", "url": "https://it.wikipedia.org/wiki?curid=4041089", "title": "H\u00fcckel", "text": "I termini H\u00fcckel, Hueckel e Huckel possono riferirsi a:"}
{"id": "4041090", "revid": "889336", "url": "https://it.wikipedia.org/wiki?curid=4041090", "title": "Ri Kwang-il", "text": "Carriera.\nCon la Nazionale Under-20 ha preso parte ai Mondiali di categoria del 2007 e con la Nazionale maggiore ha preso parte alla Coppa d'Asia 2011."}
{"id": "4041092", "revid": "1543377", "url": "https://it.wikipedia.org/wiki?curid=4041092", "title": "Gabriele Detti", "text": "Biografia.\nGli inizi.\nSpecializzato nel mezzofondo, ha un vasto programma di gare che va dai 200m ai 1500m stile libero. Si fece notare nel 2012 laureandosi campione italiano nei 400 stile libero. Il suo palmar\u00e8s era impreziosito da un argento e un bronzo mondiale e da altri tre argenti europei, tutti conquistati a livello giovanile tra 400, 800 e 1500 metri stile libero. Il 21 maggio 2012 si classific\u00f2 al sesto posto ai Campionati europei di Debrecen 2012 nei 400 stile libero. Ai campionati italiani 2013 ottenne la medaglia d'argento nei 400m, negli 800m e nei 1500m stile libero. Prese parte ai mondiali di Barcellona 2013, gareggiando nei 400, 800 e 1500 stile libero ma non riuscendo ad andare oltre le batterie del mattino in nessuno dei tre eventi.\n2014.\nL'8 aprile 2014, durante i Campionati italiani a Riccione, stabil\u00ec il nuovo primato italiano ed europeo negli 800\u00a0m sl con il tempo di 7'42\"74, poi superato il 5 agosto 2015 da Gregorio Paltrinieri; durante la stessa manifestazione vinse anche i 400m stile libero e arriv\u00f2 secondo nei 1500m stile libero. Nell'agosto dello stesso anno prese parte ai Campionati europei di Berlino dove raggiunse la finale in tutte le distanze per cui si presentava: nei 400\u00a0m sl ottenne il quarto piazzamento con il tempo di 3'48\"10, mancando il podio per venti centesimi; nei 1500\u00a0m sl conquist\u00f2 la medaglia di bronzo con il tempo di 14'52\"53, alle spalle del connazionale Gregorio Paltrinieri e del faroese P\u00e1l Joensen; il giorno successivo si aggiudic\u00f2 un altro bronzo alle spalle di Paltrinieri e Joensen negli 800 sl con il tempo di 7'49\"35.\n2015.\nCominci\u00f2 la stagione 2015 con bei tempi al Trofeo della citt\u00e0 di Milano, ma poi la sua stagione fu condizionata da uno stop dovuto a una grave infezione alle vie urinarie che gli imped\u00ec di prendere parte ai campionati italiani assoluti di aprile e ai seguenti eventi di avvicinamento ai mondiali di Kazan, dove si vide costretto a dare forfait. A dicembre dello stesso anno torn\u00f2 a gareggiare a livello internazionale, prendendo parte ai campionati europei in vasca corta di Netanya: in questa occasione riusc\u00ec a salire nuovamente sul podio, conquistando un argento nei 1500\u00a0m sl alle spalle di Paltrinieri e un bronzo nei 400\u00a0m sl (superando il record nazionale appartenuto ad Emiliano Brembilla).\n2016.\nLa stagione successiva cominci\u00f2 con evidenti segnali di ripresa da parte di Detti, che in occasione del Trofeo Citt\u00e0 di Milano miglior\u00f2 il proprio personale nei 1500\u00a0m sl. Successivamente, agli assoluti di Riccione, prese parte a quattro gare su altrettante distanze dello stile libero (200\u00a0m, 400\u00a0m, 800\u00a0m e 1500\u00a0m), riuscendo a vincere l'oro nelle prime tre e l'argento nella quarta; inoltre, i tempi da lui nuotati gli valsero il pass immediato per i Giochi della XXXI Olimpiade sia nei 400\u00a0m sia nei 1500\u00a0m: in particolar modo sorprese il tempo fatto segnare da Detti sui 400\u00a0m sl, in quanto fu la seconda prestazione nazionale di sempre sulla distanza, ad appena sei decimi dal record italiano stabilito da Massimiliano Rosolino alle Olimpiadi di Sydney 2000. In seguito partecip\u00f2 ai Campionati europei di Londra 2016, in cui vinse l'oro nei 400m stile libero, l'argento negli 800 stile libero e nei 1500m stile libero alle spalle di Gregorio Paltrinieri e il bronzo nella staffetta 4x200m stile libero maschile.\nAi Giochi olimpici di prese parte alla gara dei 400\u00a0m sl, in cui avvicin\u00f2 nuovamente il record di Rosolino, mancandolo per appena nove centesimi; il risultato gli permise comunque di vincere una medaglia di bronzo alle spalle dell'australiano Mack Horton e del cinese Sun Yang. Alcuni giorni dopo, Detti partecip\u00f2 alla gara dei 1500\u00a0m sl, dove riusc\u00ec a conquistare il suo secondo bronzo olimpico, alle spalle di Paltrinieri e dello statunitense Connor Jaeger; la prestazione gli valse il miglioramento del proprio record personale di quasi sei secondi ed inoltre rappresent\u00f2 un evento storico per il nuoto azzurro: due italiani sullo stesso podio olimpico si erano visti solo nel 2000, quando Domenico Fioravanti e Davide Rummolo avevano vinto l'oro e il bronzo nei 200\u00a0m rana.\n2017.\nCominci\u00f2 molto bene la stagione 2017 segnando tempi competitivi al Trofeo Citt\u00e0 di Milano, dove vinse i 1500 m e i 400 m stile libero battendo il rivale Gregorio Paltrinieri. Il 4 aprile 2017 nel corso dei campionati italiani stabil\u00ec il nuovo primato italiano sui 400 sl in 3'43\"36 strappandolo a Massimiliano Rosolino dopo 17 anni. Il 6 aprile vinse anche gli 800 m sl battendo Paltrinieri in 7'41\"64, seconda prestazione europea di sempre e suo primato personale. Rinunci\u00f2 ai 1500 per problemi di salute ma l'8 aprile vinse con il primato personale di 1'46\"38, a soli 9 centesimi dal record italiano, i 200 sl. Al trofeo settecolli di Roma gareggi\u00f2 nei 400 m stile libero in cui giunse secondo alle spalle del coreano Tae Hwan Park con il tempo di 3'45\"88 ma precedette il campione olimpico in carica Mack Horton. Ai Campionati mondiali di Budapest Detti gareggi\u00f2 in tre gare individuali e in una staffetta. Arriv\u00f2 alla medaglia di bronzo nei 400 m stile libero dietro a Sun Yang e al campione olimpico in Mack Horton col tempo di 3'43\"95, leggermente peggio di quanto fatto ad aprile. Il 26 luglio arriv\u00f2 il successo pi\u00f9 importante della sua carriera, poich\u00e9 vinse la medaglia d'oro negli 800 m stile libero precedendo il polacco Wocjek Wojdak e Gregorio Paltrinieri: Detti riusc\u00ec a rimontare negli ultimi 100 metri e port\u00f2 il record europeo a 7'40\"77, migliorando il precedente record di Paltrinieri per 4 centesimi.. Riusc\u00ec a portare la Staffetta 4x200 m stile libero al sesto posto ottenendo il migliore parziale degli azzurri in finale. Infine partecip\u00f2 ai 1500 m stile libero che si svolsero l'ultima giornata di gare alla Duna Ar\u00e9na di Budapest. Detti arriv\u00f2 alla gara del suo bronzo olimpico senza energie e concluse al quarto posto. Miglior\u00f2 complessivamente il risultato di Rio con un oro e un bronzo.\n2018.\nDetti non partecip\u00f2 ai Campionati europei di Glasgow e Berlino 2018 a causa di un infortunio alla spalla, che lo costrinse rimanere in Italia.\n2019.\nIl 21 luglio 2019 durante i mondiali di Gwangju 2019 conquist\u00f2 la medaglia di bronzo nei 400 metri stile libero. Nell'occasione stabil\u00ec il nuovo record italiano sulla distanza con il tempo di 3'43\"23, migliorando il primato che gi\u00e0 gli apparteneva.\nNote.\n26. ^ \"Swim4lifemagazine.it, Gabriele Detti sprint vincente da record europeo negli 800 stile ai Mondiali di Budapest!\""}
{"id": "4041097", "revid": "509344", "url": "https://it.wikipedia.org/wiki?curid=4041097", "title": "Osservatorio geofisico di Gibilmanna", "text": ""}
{"id": "4041100", "revid": "767487", "url": "https://it.wikipedia.org/wiki?curid=4041100", "title": "Loose (gruppo musicale)", "text": "I Loose sono un gruppo punk rock e garage punk di Tolentino in provincia di Macerata.\nBiografia.\nAd un concerto di Deniz Tek svoltosi a Tolentino nel febbraio 1996 Max Contigiani conosce Paolo Petrini del gruppo garage punk \"Paperoga &amp; the Fuzz Ducks\" entrando di li a poco nella band che cambier\u00e0 poi il nome in Loose. Tra il '96 ed il '97 realizzano con un multitraccia a cassetta tre demotape \"R'n'R Soldiers\", \"Weird\" e \"Loose\" che ne documentano gli esordi. In questo periodo il gruppo composto da Paolo Petrini (voce e chitarra), Maurizio Porcarelli (chitarra ritmica), Gianvincenzo Lombi (tastiere), Cristiano Gradozzi (Batteria), Giacomo Gradozzi (Basso), Max Contigiani (voce e chitarra) inizia un'intensa attivit\u00e0 live e partecipazione a diversi festival italiani.\nNel 1998 con questa formazione pubblicano il primo 7\" per la \"Sham Foundation\" dal titolo \"Be Loose\".\nNel 1999 iniziano la registrazione del loro primo album al R.I.P. Leo recording studio. L'LP vedr\u00e0 la luce dopo 6 mesi di registrazione con il titolo \"Kiss Your Ass Goodbye!\" ottenendo consensi soprattutto in USA, Australia e Francia con una lunga serie di concerti che li vide anche di supporto al tour Italiano degli americani Ballbusters. I Loose stabiliranno durante il tour uno stretto legame con i Ballbusters, con i quali nel corso della loro carriera realizzeranno 4 tour in Italia ed uno in USA. \"Kiss Your Ass Goodbye!\" frutt\u00f2 poi numerose partecipazioni a compilation italiane e straniere.\nNel frattempo la formazione vede l uscita dei fratelli GRADOZZI e del chitarrista PORCARELLI. Alla batteria subentra ANDREA TADDEI, vecchia conoscenza della band, ,e che gi\u00e0 aveva suonato con il Chitarrista CONTIGIANI, tra il 1989 ed il 1992,i LUST,e LUCA GIUSTOLISI DI Macerata, al basso. \nNel 2001 pubblicano \"Untamed!\", quattro brani su 7\" per la statunitense Rockin\u2019 House Records. Questo fu l'ultimo album pubblicato con un gruppo di sei elementi, attraversando da qui in poi continue trasformazioni d'organico. Sempre nel 2001 parteciparono alle compilazioni tributo \"Where The Action Is - A Tribute To Radio Birdman\" curata da Roberto Calabr\u00f2, che li vide in compagnia di band come Crummy Stuff, Thee S.T.P., The Alley 'Gators, Meat For Dogs ed altri, e \"License To Hear (A Tribute To James Bond)\" prodotta dalla etichetta francese 442\u00e8me Rue e furono inseriti nelle compilazioni della rivista Metallic OK diretta da Claudio Sorge.\nNel 2002, dopo un tour italiano con i Ballbusters, i Loose incidono il loro \"Rock The Fuck On!\" per la Punch Records. Al disco segu\u00ec un nuovo tour con i newyorkesi She-Wolves. Nel 2004 il gruppo si sciolse per riunirsi solo qualche anno dopo.\nNel 2011 esce il loro terzo album dal titolo \"Dodge This!\".\nNel corso degli anni il gruppo ha aperto concerti per band come Deniz Tek &amp; Scott Morgan, The Makers, Sonny Vincent Band, The Fleshtones, Rick Blaze &amp; The Ballbusters, The Echodrive, The Strap-Ons, Doctor Explosion."}
{"id": "4041102", "revid": "536159", "url": "https://it.wikipedia.org/wiki?curid=4041102", "title": "Aeroporto Internazionale Hopkins di Cleveland", "text": ""}
{"id": "4041105", "revid": "34392", "url": "https://it.wikipedia.org/wiki?curid=4041105", "title": "United Air Lines", "text": ""}
{"id": "4041107", "revid": "767487", "url": "https://it.wikipedia.org/wiki?curid=4041107", "title": "The Big Bang (film 2011)", "text": "The Big Bang \u00e8 un film del 2011 diretto da Tony Krantz.\nTrama.\nUna notte, l'investigatore privato di Los Angeles Ned Cruz riceve una visita da un pugile russo di recente rilasciato sulla parola che gli fa un'intrigante proposta lavorativa: trovare la sua fidanzata Lexie e i 30 milioni di dollari in diamanti con cui \u00e8 scomparsa. Col procedere delle indagini, Cruz avr\u00e0 a che fare con bizzarri personaggi: una stella di Hollywood dagli sporchi segreti, un produttore di film hard che si prestano ai suoi stessi film, una strana cameriera con un'attrazione erotica per la fisica delle particelle. Ma Lexie si dimostra tanto bella quanto difficile da trovare e Cruz finir\u00e0 con l'essere ossessionato dalla ricerca, finendo sulle tracce di un miliardario stravagante e il suo fisico personale che cercano di ricreare il Big Bang nel bel mezzo del deserto del New Mexico. Tutto ci\u00f2 fa parte della storia che Cruz racconta a tre poliziotti, dopo che \u00e8 stato pestato a sangue."}
{"id": "4041108", "revid": "116704971", "url": "https://it.wikipedia.org/wiki?curid=4041108", "title": "Giovanni Archinto", "text": "Biografia.\nGiovanni Archinto nacque a Milano il 10 agosto 1736, figlio secondogenito di Filippo Archinto, conte di Tainate, e di sua moglie Giulia Borromeo-Arese. Suoi fratelli furono Carlo, Lodovico e Giulia. Egli era pronipote del cardinale Giuseppe Archinto e nipote dei cardinali Alberico Archinto e Vitaliano Borromeo.\nEgli comp\u00ec i propri studi all'Universit\u00e0 di Pavia e successivamente prosegu\u00ec all'Universit\u00e0 La Sapienza di Roma ove ottenne il dottorato \"in utroque iure\" il 27 luglio 1759.\nEntrato nella prelatura romana, nel 1749 divenne abate commendatario di Sant'Antonio a Milano e fu inizialmente sotto la protezione del potente zio, il cardinale Alberico, segretario di Stato di Clemente XIII. Cappellano privato di papa Clemente XIII nel 1758, in quello stesso anno venne inviato in Francia come legato apostolico a latere per portare la berretta cardinalizia al cardinale Fran\u00e7ois-Joachim de Pierre de Bernis, futuro ambasciatore francese a Roma. Mentre si trovava a Parigi, egli fu in grado di guadagnarsi la simpatia del re Luigi XV al punto che il monarca gli garant\u00ec le rendite dell'abbazia benedettina di Saint-Faron, nella diocesi di Meaux. Tornato a Roma, il 20 settembre 1759 venne nominato Referendario del Tribunale della Segnatura Apostolica.\nIl 23 dicembre 1759 ottenne il suddiaconato e venne nominato vice-legato a Bologna ove rimase in carica sino al 1763, ricevendo il diaconato il 2 marzo 1760.\nOrdinato sacerdote il 3 marzo 1760, divenne protonotario apostolico partecipante e relatore della sacra consulta dal giugno del 1763. Nel febbraio del 1764 divenne abate commendatario di San Giuliano a Como.\nEletto arcivescovo titolare di Filippi il 1\u00ba dicembre 1766, venne consacrato l'8 dicembre di quello stesso anno nella cappella del Palazzo del Quirinale da papa Clemente XIII assistito da Scipione Borghese, arcivescovo titolare di Teodosia, e da Ignazio Reali, arcivescovo titolare di Atene. Nella stessa cerimonia venne consacrato anche Giovanni Battista Caprara, arcivescovo titolare di Iconio e futuro cardinale arcivescovo di Milano. Nominato assistente al trono pontificio dall'8 dicembre 1766, fu nunzio apostolico nel Granducato di Toscana dal 20 dicembre di quell'anno sino al giugno del 1769, nonch\u00e9 abate commendatario di Santa Maria di Brera a Milano. Segretario dei Memoriali dal 20 giugno 1769, fu cameriere segreto del papa e prefetto del palazzo apostolico dal 9 novembre 1770. In quello stesso anno, l'arcivescovo milanese Giuseppe Pozzobonelli, ormai provato dalla lunga reggenza dell'arcidiocesi e dalla malattia che lo affliggeva, aveva fatto il nome dell'Archinto a papa Clemente XIV per sostituirlo sulla cattedra di Sant'Ambrogio, ma questi rifiut\u00f2 di accondiscendere alla rinuncia dell'arcivescovo, imponendogli di rimanere alla guida della chiesa di Milano. Tra 1771 e 1773 insegn\u00f2 nell'Universit\u00e0 di Malta, chiamato dal rettore Roberto Costaguti. Nel 1773 gli italiani vengono espulsi dall'isola e l'Archinto rientr\u00f2 in Italia. Il Sacro Collegio dei Cardinali lo nomin\u00f2 governatore del conclave del 1774-1775 nel quale venne eletto papa Pio VI. Il nuovo papa lo conferm\u00f2 ai suoi incarichi e gli aument\u00f2 le cariche ed i privilegi creandolo abate commendatario dei Santi Pietro e Paolo a Cremona dal novembre del 1775, scambiando dall'anno successivo quest'abbazia con quella di San Lanfranco a Pavia.\nCreato cardinale nel concistoro del 15 aprile 1776, venne conservato \"in pectore\" e poi pubblicato nel concistoro del 20 maggio di quello stesso anno, ricevendo la berretta cardinalizia il 18 dicembre 1777 ed il titolo presbiteriale dei Santi XII Apostoli dal 15 luglio 1776. Protettore dell'Ordine degli Olivetani benedettini dal gennaio del 1777, fu patrono anche degli Agostiniani dal gennaio del 1781. Sempre a Roma Giovanni Archinto divenne protettore della Pontificia Accademia Ecclesiastica dei Nobili dal novembre del 1780. Prefetto della Sacra Congregazione dei Riti dal gennaio del 1781, dal 1785 venne nominato Camerlengo del Sacro Collegio dei Cardinali rimanendo in carica sino al 13 febbraio 1786. Nel 1793 ottenne la commenda dell'abbazia di San Girolamo di Como e dal 1\u00ba giugno 1795 opt\u00f2 per l'ordine dei cardinali-vescovi ed ottenne la sede suburbicaria di Sabina. Dopo l'invasione francese dello Stato Pontificio e la proclamazione della Prima Repubblica romana nel 1798 venne espulso dalla citt\u00e0 e prese definitiva residenza a Milano ove mor\u00ec poco dopo.\nGiovanni Archinto si spense infatti a Milano il 9 febbraio 1799, all'et\u00e0 di 62 anni.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4041113", "revid": "1305772", "url": "https://it.wikipedia.org/wiki?curid=4041113", "title": "Desiderio Scaglia", "text": "Biografia.\nNacque da una famiglia originaria di Cremona, infatti il padre Giovanni Paolo e la moglie Maria dovettero lasciare Cremona per Brescia in seguito a una lite poco prima della nascita del figlio. Fu battezzato con il nome di Giovanni Battista nella chiesa di San Clemente il 26 settembre 1568. Aveva una sorella, di nome Innocenza, che gli avrebbe dato come nipote il futuro vescovo domenicano Deodato Scaglia.\nEntr\u00f2 nell'Ordine domenicano nel 1584, nel convento di San Domenico a Cremona. Emise i voti e prese il nome di Desiderio. Successivamente risiedette a Brescia fino al 1592. Complet\u00f2 gli studi allo Studio domenicano di Bologna dal 1595 al 1596, al termine dei quali fu docente di teologia a Cremona e in altre citt\u00e0 della Lombardia. Acquis\u00ec una grande fama di teologo e fu nominato inquisitore nelle diocesi di Pavia, Cremona e Milano durante il pontificato di Clemente VIII.\nFu chiamato a Roma come commissario del Sant'Uffizio, si occup\u00f2 di istruire processi e del controllo dei libri. Fu autore di un manuale per inquisitori in italiano, intitolato \"Prattica per procedere nelle cause del S. Offizio o Relatione copiosa di tutte le materie spettanti al tribunale del S. Officio\", che rest\u00f2 manoscritto. Nel manuale illustr\u00f2 alcuni metodi di interrogatorio sotto tortura, ma espose anche tesi moderate e innovazioni come la necessit\u00e0 di una prova materiale nei casi di stregoneria. Durante il suo incarico, affront\u00f2 i processi contro Tommaso Campanella, Marcantonio de Dominis, Cirillo Lucaris e Galileo Galilei.\nPapa Paolo V lo elev\u00f2 al rango di cardinale nel concistoro dell'11 gennaio 1621. Dopo aver partecipato al conclave del 1621, in cui fu eletto papa Gregorio XV, ricevette il titolo cardinalizio di San Clemente il 3 marzo dello stesso anno.\nDue settimane dopo, il 17 marzo, fu eletto vescovo di Melfi e Rapolla. Fu consacrato a Santa Maria Maggiore il 16 maggio dello stesso anno dal cardinal Leni, co-consacranti Giovanni Luigi Pasolini, vescovo di Segni e Fabrizio Landriani, vescovo di Pavia.\nIl 14 novembre 1622 fu traslato alla diocesi di Como. Partecip\u00f2 al conclave del 1623, in cui fu eletto papa Urbano VIII,\nIl 7 gennaio 1626 rinunci\u00f2 alla sua diocesi e il 9 febbraio dello stesso anno opt\u00f2 per il titolo dei Santi XII Apostoli, che tenne fino al 6 ottobre 1627, quando opt\u00f2 per il titolo di San Carlo al Corso. Fu camerlengo del Sacro Collegio nel 1632.\nMor\u00ec il 21 agosto 1639 e fu sepolto nella chiesa del suo ultimo titolo.\nFu un grande collezionista di opere d'arte e apprezz\u00f2 la poesia sacra, ispirato da Giambattista Marino. Scrisse un idillio spirituale intitolato \"Affetto estatico alle Stigmati di san Francesco\", che fu incluso nell'antologia di fra Silvestro da Poppi \"Sette canzoni di sette famosi autori in lode del Serafico Padre S. Francesco\", stampata a Firenze nel 1606.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4041114", "revid": "322321", "url": "https://it.wikipedia.org/wiki?curid=4041114", "title": "Giuseppe Spina", "text": ""}
{"id": "4041123", "revid": "339392", "url": "https://it.wikipedia.org/wiki?curid=4041123", "title": "Padri Francescani", "text": ""}
{"id": "4041126", "revid": "49749601", "url": "https://it.wikipedia.org/wiki?curid=4041126", "title": "Elaborazioni dati", "text": ""}
{"id": "4041131", "revid": "1305772", "url": "https://it.wikipedia.org/wiki?curid=4041131", "title": "Diego Testa", "text": "Carriera.\nGareggia dal 1996, con 150 podi al suo attivo.\nHa vinto 8 volte il \"Campionato Italiano Offshore\" nella classe \"3/2 litri\", con 6 Argenti, 3 Bronzi al Campionato Italiano e 1 Oro al campionato Europeo. Nel Mondiale ha conquistato cinque medaglie di cui tre d'argento e due di bronzo. Ha al suo attivo anche 1 titolo nel \"Campionato Italiano Endurance\" nel 1996 e 2 \"Centomiglia del Lario\". \nDal 2018 corre in Endurance Pro 150 col figlio Massimiliano, e conquista il bronzo all'Europeo. \nNel 2019 vince il titolo italiano. \nNel 2020 vince il titolo italiano, il titolo Europeo e il titolo Mondiale \"TRIPLETE\"."}
{"id": "4041136", "revid": "767487", "url": "https://it.wikipedia.org/wiki?curid=4041136", "title": "Hans Brandtun", "text": "Carriera.\nGiocatore.\nClub.\nBrandtun gioc\u00f2 per il Brann dal 1980 al 1988. Con questa squadra, vinse la Coppa di Norvegia 1982. Pass\u00f2 poi al Rosenborg, formazione per cui esord\u00ec in campionato il 25 maggio 1989, subentrando a Per Joar Hansen nel pareggio per 2-2 in casa del Kongsvinger. L'anno successivo pass\u00f2 al Fyllingen, per cui debutt\u00f2 il 29 aprile 1990, quando fu titolare nel successo per 4-1 sullo Start. Nel 1992 fu in forza al Fana.\nNazionale.\nBrandtun conta 14 presenze per la . Esord\u00ec il 15 giugno 1982, schierato titolare nel successo per 0-1 sulla . Gioc\u00f2 un'unica partita per la Nazionale maggiore, quando sostitu\u00ec Hans Herman Henriksen nel successo per 4-2 sul .\nDopo il ritiro.\nUna volta conclusa la carriera agonistica, ricopr\u00ec la carica di presidente del Brann dal 2009 al 2010."}
{"id": "4041140", "revid": "1494169", "url": "https://it.wikipedia.org/wiki?curid=4041140", "title": "I Remember Yesterday", "text": ""}
{"id": "4041142", "revid": "1915706", "url": "https://it.wikipedia.org/wiki?curid=4041142", "title": "Tetraioduro di titanio", "text": "Il tetraioduro di titanio o ioduro di titanio(IV) \u00e8 il composto inorganico di formula TiI4. In condizioni normali \u00e8 un solido cristallino di colore rosso-bruno e odore mordente. Si idrolizza rapidamente in acqua rilasciando acido iodidrico. In questo composto il titanio \u00e8 nello stato di ossidazione +4. \u00c8 un intermedio nel processo di van Arkel-de Boer per ottenere titanio metallico ad alta purezza.\nStruttura e propriet\u00e0.\nTiI4 \u00e8 un composto molecolare; la molecola ha struttura tetraedrica. Esistono due polimorfi di TiI4, dei quali uno \u00e8 molto solubile in solventi organici. Nella forma cubica meno solubile le distanze Ti\u2013I sono di 261 pm. In virt\u00f9 del suo carattere molecolare, il composto pu\u00f2 essere distillato senza decomporsi a pressione ambiente; questa propriet\u00e0 \u00e8 alla base del suo uso nel processo di van Arkel-de Boer. La differenza dei punti di ebollizione di TiCl4 (p.e. = \u201324\u00a0\u00b0C) e TiI4 (p.e. = 150\u00a0\u00b0C) \u00e8 comparabile alla differenza tra i punti di ebollizione di CCl4 (p.e. = \u201323\u00a0\u00b0C) e CI4 (p.e. = 168\u00a0\u00b0C), indicando che le forze di van der Waals intermolecolari sono pi\u00f9 forti negli ioduri.\nSintesi.\nTiI4 fu preparato per la prima volta da Rudolph Weber nel 1863. Si pu\u00f2 sintetizzare tramite tre metodi ben noti:\n1) Sintesi diretta dagli elementi, in genere usando una forno tubolare a 425\u00a0\u00b0C. Questa reazione pu\u00f2 essere invertita per ottenere film di titanio molto puri:\n2) Reazione di scambio tra tetracloruro di titanio e acido iodidrico:\n3) Scambio ossido-ioduro con ioduro di alluminio:\nReattivit\u00e0.\nAl pari degli altri alogenuri TiX4, anche TiI4 \u00e8 igroscopico e reagisce con l'acqua; per idrolisi si forma acido iodidrico:\nIl solido fuma all'aria a causa della stessa reazione di idrolisi.\nCome TiCl4 e TiBr4, anche TiI4 forma addotti con basi di Lewis. TiI4 pu\u00f2 essere ridotto; se la riduzione \u00e8 condotta in presenza di titanio metallico si ottengono derivati polimerici di Ti(III) e Ti(II) con formule minime tipo CsTi2I7 e CsTiI3.\nIn soluzione di diclorometano, TiI4 \u00e8 reattivo nei confronti di alcheni e alchini, formando derivati organici iodurati.\nIndicazioni di sicurezza.\nTiI4 \u00e8 disponibile in commercio. Per contatto provoca gravi ustioni cutanee e gravi lesioni agli occhi. Risulta irritante per le vie respiratorie. Non ci sono dati che indichino propriet\u00e0 cancerogene. Viene considerato poco pericoloso per le acque e l'ambiente."}
{"id": "4041144", "revid": "436907", "url": "https://it.wikipedia.org/wiki?curid=4041144", "title": "\u00c8 Natale (ma io non ci sto dentro)", "text": "\u00c8 Natale (ma io non ci sto dentro) \u00e8 un singolo del gruppo musicale italiano Articolo 31, pubblicato nel dicembre 1993 dalla Crime Squad.\nIl disco.\nPubblicato sulla scia dell'inaspettato successo dell'album d'esordio \"Strade di citt\u00e0\", il brano parla soprattutto dell'odio verso le feste natalizie. Una versione pubblicata nel formato musicassetta venne venduta esclusivamente insieme all'album di debutto \"Strade di citt\u00e0\" all'interno di un sacchetto rosso denominato \"Pacco di Natale\".\nIl brano \u00e8 stato successivamente incluso nel \"Greatest Hits\" pubblicato dal gruppo nel 2000."}
{"id": "4041145", "revid": "481349", "url": "https://it.wikipedia.org/wiki?curid=4041145", "title": "Giochi del Mediterraneo 2013", "text": ""}
{"id": "4041153", "revid": "599013", "url": "https://it.wikipedia.org/wiki?curid=4041153", "title": "Hans Herman Henriksen", "text": "Carriera.\nClub.\nDopo aver iniziato la carriera nel Mj\u00f8lner, Henriksen gioc\u00f2 per gli statunitensi del Chicago Sting, formazione militante nella North American Soccer League (NASL). Si trasfer\u00ec poi in Francia, dove rimase per molti anni: vest\u00ec le maglie di Meaux, per poi passare al Valenciennes.\nNell'estate 1984 pass\u00f2 in prestito al Lillestr\u00f8m, per cui gioc\u00f2 una sola partita valida per la Coppa Intertoto: fu in campo nella sconfitta per 2-1 contro il Ban\u00edk Ostrava.\nHenriksen torn\u00f2 poi al Valenciennes, per vestire successivamente le casacche di Guingamp, Abbeville, Angoul\u00eame e Viry-Ch\u00e2tillon, sempre nelle divisioni inferiori del campionato francese. A giugno 1994 fece ritorno nella natia Narvik.\nNazionale.\nConta 22 presenze per la . Esord\u00ec il 17 dicembre 1984, quando fu titolare nella vittoria per 0-1 contro l'."}
{"id": "4041158", "revid": "125867830", "url": "https://it.wikipedia.org/wiki?curid=4041158", "title": "Ente di gestione delle aree protette delle Alpi Cozie", "text": "L'Ente di gestione delle aree protette delle Alpi Cozie \u00e8 un ente strumentale della Regione Piemonte, istituito nel 2009\nAll'ente sono affidati in gestione:\nL\u2019ente gestisce, inoltre, una decina di siti della rete Natura 2000 collocati nella Citt\u00e0 metropolitana di Torino."}
{"id": "4041162", "revid": "310967", "url": "https://it.wikipedia.org/wiki?curid=4041162", "title": "Parco naturale Orsiera - Rocciavr\u00e8", "text": ""}
{"id": "4041164", "revid": "310967", "url": "https://it.wikipedia.org/wiki?curid=4041164", "title": "Riserva naturale speciale dell'Orrido e stazione di Leccio di Chianocco", "text": ""}
{"id": "4041166", "revid": "28592", "url": "https://it.wikipedia.org/wiki?curid=4041166", "title": "Valle del Senio", "text": ""}
{"id": "4041169", "revid": "310967", "url": "https://it.wikipedia.org/wiki?curid=4041169", "title": "Riserva naturale speciale dell'Orrido di Foresto e Stazione di Juniperus oxycedrus di Crotte San Giuliano", "text": ""}
{"id": "4041175", "revid": "1494169", "url": "https://it.wikipedia.org/wiki?curid=4041175", "title": "Sile (disambigua)", "text": ""}
{"id": "4041178", "revid": "310967", "url": "https://it.wikipedia.org/wiki?curid=4041178", "title": "Parco regionale La Mandria", "text": ""}
{"id": "4041180", "revid": "310967", "url": "https://it.wikipedia.org/wiki?curid=4041180", "title": "Riserva naturale integrale della Madonna della Neve sul Monte Lera", "text": ""}
{"id": "4041184", "revid": "1573940", "url": "https://it.wikipedia.org/wiki?curid=4041184", "title": "Paratmeticus", "text": "Paratmeticus \u00e8 un genere di ragni appartenente alla famiglia Linyphiidae.\nEtimologia.\nIl nome del genere deriva dal prefisso greco , \"par\u00e0\", che indica \"somiglianza, parvenza\" e dal genere Tmeticus con cui condivide vari caratteri.\nCaratteristiche.\nSi distingue dal genere Tmeticus perch\u00e9 non ha un'apofisi tibiale distinta ed ha il \"sacco tegolare\" di forma papillare pi\u00f9 grande del \"protegulum\". Diversamente dai Tmeticus, la parte mediana dell'epigino delle femmine di questo genere \u00e8 pi\u00f9 ampia nella regione anteriore che in quella posteriore.\nDistribuzione.\nL'unica specie oggi attribuita a questo genere \u00e8 stata rinvenuta nella Russia asiatica (in alcune localit\u00e0 della Kam\u010datka e sull'isola di Sachalin), e nel Giappone.\nTassonomia.\nPer la determinazione delle caratteristiche di questo genere sono stati esaminati gli esemplari di \"Tmeticus bipunctis\" .\nA dicembre 2011, si compone di una specie:"}
{"id": "4041185", "revid": "125867836", "url": "https://it.wikipedia.org/wiki?curid=4041185", "title": "Ente di gestione delle aree protette dei Parchi Reali", "text": "L'Ente di gestione delle aree protette dei Parchi Reali \u00e8 un ente strumentale della Regione Piemonte, istituito nel 2009.\nAll'ente sono affidati in gestione:\nL\u2019ente gestisce, inoltre, il sito della rete Natura 2000 \"Grotte del Pugnetto'."}
{"id": "4041187", "revid": "1305772", "url": "https://it.wikipedia.org/wiki?curid=4041187", "title": "Step and Go", "text": "Step and Go \u00e8 un brano musicale del gruppo musicale giapponese Arashi, pubblicato come loro ventunesimo singolo il 20 febbraio 2008. Il brano \u00e8 incluso nell'album \"Dream \"A\" Live\", decimo lavoro del gruppo. Il singolo ha raggiunto la prima posizione della classifica Oricon dei singoli pi\u00f9 venduti in Giappone, vendendo 374.449 copie. Il singolo \u00e8 stato certificato disco di platino. Il brano \u00e8 stato utilizzato come sigla dello show televisivo di Fuji TV \"GRA\"."}
{"id": "4041188", "revid": "1305772", "url": "https://it.wikipedia.org/wiki?curid=4041188", "title": "One Love (Arashi)", "text": "One Love \u00e8 un brano musicale del gruppo musicale giapponese Arashi, pubblicato come loro ventiduesimo singolo il 25 giugno 2008. Il brano \u00e8 incluso nell'album \"All the Best! 1999-2009\", undicesimo lavoro del gruppo. Il singolo ha raggiunto la prima posizione della classifica Oricon dei singoli pi\u00f9 venduti in Giappone vendendo 563.864 copie, ed \u00e8 stato successivamente certificato doppio disco di platino. Il brano \u00e8 stato utilizzato come tema musicale del film \"Hana Yori Dango Final\", con Jun Matsumoto."}
{"id": "4041189", "revid": "1305772", "url": "https://it.wikipedia.org/wiki?curid=4041189", "title": "Truth/Kaze no Muk\u014d e", "text": " \u00e8 il ventiduesimo singolo del gruppo musicale giapponese Arashi, pubblicato il 20 agosto 2008. Il brano \u00e8 incluso nell'album \"All the Best! 1999-2009\", undicesimo lavoro del gruppo. Il singolo ha raggiunto la prima posizione della classifica Oricon dei singoli pi\u00f9 venduti in Giappone, vendendo 657.134 copie. Il singolo \u00e8 stato certificato doppio disco di platino.. Il brano \u00e8 stato inoltre utilizzato come sigla d'apertura del dorama \"Maou\" che vede Satoshi Onho interpretare la parte del personaggio protagonista."}
{"id": "4041190", "revid": "1305772", "url": "https://it.wikipedia.org/wiki?curid=4041190", "title": "Beautiful Days (Arashi)", "text": "Beautiful Days \u00e8 un brano musicale del gruppo musicale giapponese Arashi, pubblicato come loro ventiquattresimo singolo il 5 novembre 2008. Il brano \u00e8 incluso nell'album \"All the Best! 1999-2009\", undicesimo lavoro del gruppo. Il singolo ha raggiunto la prima posizione della classifica Oricon dei singoli pi\u00f9 venduti in Giappone, vendendo 472.171 copie. Il singolo \u00e8 stato certificato doppio disco di platino. Il brano \u00e8 stato utilizzato come tema musicale del dorama televisivo \"Ry\u016bsei no kizuna\", con Kazunari Ninomiya."}
{"id": "4041191", "revid": "1305772", "url": "https://it.wikipedia.org/wiki?curid=4041191", "title": "Believe/Kumorinochi, kaisei", "text": " \u00e8 il ventiquattresimo singolo del gruppo musicale giapponese Arashi, pubblicato il 4 marzo 2009. Il brano \u00e8 incluso nell'album \"All the Best! 1999-2009\", undicesimo lavoro del gruppo. Il singolo ha raggiunto la prima posizione della classifica Oricon dei singoli pi\u00f9 venduti in Giappone, vendendo 661.851 copie. Il singolo \u00e8 stato certificato doppio disco di platino. \"Believe\" \u00e8 stato utilizzato come tema musicale del film di Takashi Miike \"Yattaman - Il film\" in cui recita Sh\u014d Sakurai. \"Kumorinochi, kaisei\" invece \u00e8 stato utilizzato come tema musicale del dorama \"Uta no oniisan\" con Satoshi Ohno."}
{"id": "4041192", "revid": "117776457", "url": "https://it.wikipedia.org/wiki?curid=4041192", "title": "Ente di gestione delle aree protette del Po torinese", "text": "L'Ente di gestione delle aree protette del Po torinese \u00e8 un ente strumentale della Regione Piemonte.\nAll'ente sono affidati in gestione:"}
{"id": "4041194", "revid": "547034", "url": "https://it.wikipedia.org/wiki?curid=4041194", "title": "Societ\u00e0 Nazional-Socialista", "text": "La Societ\u00e0 Nazional-Socialista () \u00e8 movimento di ultradestra russo, di stampo neonazista, fondato nel 2004 e considerato illegale.\nObiettivi.\nIl movimento ha come obiettivo la ricostruzione dello stato nazionale russo sulla base dell'ideologia nazionalsocialista.\nAzioni.\nAlcuni degli attivisti del partito sono noti per aver compiuto aggressioni, riprendendole su video, verso persone dall'aspetto non slavo o che parlavano con accento straniero. Nel 2007, tentarono di aggredire i partecipanti al gay pride di Mosca."}
{"id": "4041195", "revid": "553615", "url": "https://it.wikipedia.org/wiki?curid=4041195", "title": "Romagna (disambigua)", "text": ""}
{"id": "4041196", "revid": "287204", "url": "https://it.wikipedia.org/wiki?curid=4041196", "title": "Passaporto per Fonopoli", "text": ""}
{"id": "4041202", "revid": "287204", "url": "https://it.wikipedia.org/wiki?curid=4041202", "title": "Ceresara (disambigua)", "text": ""}
{"id": "4041203", "revid": "767487", "url": "https://it.wikipedia.org/wiki?curid=4041203", "title": "Inge Ludvigsen", "text": "Biografia.\n\u00c8 il fratello di Per-Ove Ludvigsen.\nCarriera.\nGiocatore.\nClub.\nLudvigsen gioc\u00f2 nello Start nel 1986, collezionando 18 presenze tra campionato e coppa. Nel 1988 pass\u00f2 al Fyllingen, dove contribu\u00ec alla promozione del campionato 1989. Perse la finale di Coppa di Norvegia 1990 con questa squadra, contro il Rosenborg. Si trasfer\u00ec poi al Brann, formazione per cui esord\u00ec il 16 aprile 1994, nella vittoria per 5-1 sullo Str\u00f8msgodset. Il 1\u00ba maggio successivo arriv\u00f2 la sua prima rete in squadra, contribuendo cos\u00ec al successo per 2-4 sul campo del Sogndal. Perse anche la finale di Coppa di Norvegia 1995, sempre contro il Rosenborg. Nel 1996 sub\u00ec un grave infortunio che gli fece terminare la carriera.\nAllenatore.\nAd ottobre 2003 fu nominato nuovo allenatore del Fyllingen, assieme a Stein Arve Lone. Il 24 maggio 2005 rassegn\u00f2 le proprie dimissioni. Il 22 novembre 2014 venne annunciato come nuovo allenatore del Fr\u00f8ya."}
{"id": "4041204", "revid": "729019", "url": "https://it.wikipedia.org/wiki?curid=4041204", "title": "Aeroporto di Sarzana-Luni", "text": "L'aeroporto \"Bartolomeo Arrigoni\" di Sarzana-Luni \u00e8 un aeroporto militare aperto al traffico aereo civile convenzionato con l\u2019Aero Club d\u2019Italia italiano situato nel comune di Sarzana, in localit\u00e0 San Lazzaro. Si tratta principalmente di una base aerea utilizzata dalla Marina Militare e dalla Guardia costiera e limitatamente anche dall'aviazione generale, con la presenza di un aeroclub.\nLa base, dotata di una pista in asfalto lunga e larga 23\u00a0m, si trova a circa tre chilometri sia dal centro di Sarzana sia dal comune di Luni (ecco perch\u00e9 la doppia denominazione).\nL'ingresso della base Maristaeli - Luni si trova su via Ghiarettolo, mentre l'ingresso della Guardia Costiera si trova su via Alta Vecchia (tratto sotto-ferrovia).\nStoria.\nCostruito come aeroporto per la sperimentazione a terra degli idrovolanti della Marina Militare nel 1918, dopo la costituzione nel 1923 della Regia Aeronautica vi venne istituito un presidio di velivoli. Nel 1930 l'aeroporto fu adibito anche a scuola di pilotaggio e utilizzato come base di collegamento e ricognizione. La pista fu intitolata alla memoria del sergente pilota Bartolomeo Arrigoni, eroe della prima guerra mondiale e tre volte decorato con Medaglia d'argento al valore militare.\nNel 1940, all'inizio delle attivit\u00e0 belliche del secondo conflitto mondiale, erano operativo nella base il 24\u00ba Gruppo Caccia (XXIV Gruppo). Nel 1941 divenne invece la sede della 385\u00aa Squadriglia Caccia Notturni. Verso la fine del conflitto nell'aeroporto venne schierato l'8\u00ba Gruppo di Volo del 2\u00ba Stormo che, rientrato in Italia dall'Africa Settentrionale Italiana, fu schierato prima all'Aeroporto di Albenga e poi a Sarzana. Il reparto, dotato di vecchi Macchi MC.200, assicurava i servizi di allarme e la protezione aerea della citt\u00e0 di La Spezia, sede di una importantissima base della Regia Marina.\nAl termine degli eventi bellici nel 1945 l'Aeronautica militare decise la dismissione dell'aeroporto, il quale venne utilizzato parzialmente dai contadini locali come zona coltivabile.\nNel 1962 lo Stato Maggio della Marina militare decise di riutilizzare il vecchio aeroporto come eliporto degli elicotteri della Marina. Nel 1967 furono costruiti due nuovi hangar e alcuni uffici, mentre nel 1968 fu istituito il Comando della Stazione Elicotteri di Luni, detta Maristaeli - Luni, e nel 1969 inizi\u00f2 l'attivit\u00e0 di volo.\nNel 1999 la base della Maristaeli venne intitolata all'Ammiraglio di Squadra Giovanni Fiorini, il quale si adoper\u00f2 per lo sviluppo della sezione Elicotteri della Marina militare. Egli \u00e8 ricordato da un monumento e una lapide realizzati nel 1978.\nReparti militari.\nLa Marina Militare possiede nell'aeroporto la sede della \"Stazione Elicotteri Marina - Luni\" (MARISTAELI) dell'Aviazione Navale, alle dipendenze del COMFORAER. In particolare, sono stanziati a Sarzana-Luni il Centro sperimentale aeromarittimo e il 1\u00ba e il 5\u00ba Gruppo elicotteri, rispettivamente dotati di AW101 (nelle versioni ASW/ASuW, HEW e UTI/ASH) e di AB212 (in versione ASW/ASuW).\nPer quanto riguarda il Corpo delle Capitanerie di Porto - Guardia Costiera, ha sede presso l'aeroporto la 1\u00aa Sezione Volo Elicotteri, con 4 AW139, oltre al magazzino principale materiali aeronautici e al Centro Standardizzazione Volo, responsabile dell'addestramento degli equipaggi.\nL'Aeroclub Lunense \"Pietro Lombardi\".\nNel 1956 un esiguo gruppo di appassionati di volo costituirono un sodalizio e crearono l'Aeroclub Lunense, scongiurando in questo modo la soppressione definita dell'aeroporto. Il gruppo decise di dedicare l'Aeroclub alla memoria del sergente maggiore sarzanese Pietro Lombardi, morto durante l'ultima guerra e decorato con medaglia d'argento al valore militare.\nNel 1977 l'Aeroclub si trasform\u00f2 in Ente Morale e nel 1988 venne aperta l'attuale scuola di volo, con il supporto degli istruttori di estrazione il Comandante Andreani e il Comandante Nasti. \nAncora oggi l'aeroclub svolge attivit\u00e0 nelle specialit\u00e0 volo a motore, paracadutismo, volo a vela ed aeromodellismo. Nella scuola di pilotaggio confluiscono poi numerosi aspiranti per i corsi teorici e pratici che vengono effettuati mediante l'impiego di alcuni velivoli adibiti anche per il volo sportivo e turistico.\nL'aeroclub oggi, con ingresso su via Alta Vecchia (tratto sotto-ferrovia), dispone di due fabbricati un tempo abitazione rurale, all'interno dei quali trovano posto i locali adibiti a segreteria, archivio tecnico e bar ristorante. Dispone inoltre di due hangar indipendenti per il ricovero e la manutenzione degli aeromobili, di un distributore di benzina e di due ampi piazzali di stazionamento.\nL'aeroclub dispone di due aeroplani, un Piper PA28 ed un Tampico TB9."}
{"id": "4041206", "revid": "399", "url": "https://it.wikipedia.org/wiki?curid=4041206", "title": "Columbite-(Fe)", "text": "La columbite-(Fe) \u00e8 un minerale del gruppo della columbite. Prende il nome dal suo contenuto in ferro e dal termine \"Columbia\", in riferimento all'America, dove sono stati scoperti i minerali del gruppo. Precedentemente era chiamato ferrocolumbite. Costituisce una serie con la tantalite-(Fe) ed un'altra serie con la columbite-(Mn).\nMorfologia.\nLa columbite-(Fe) si presenta in corti cristalli prismatici o equidimensionali o anche cristalli tabulari piatti. Superficialmente pu\u00f2 ossidarsi e diventare iridescente.\nOrigine e giacitura.\nLa columbite-(Fe) \u00e8 un minerale accessorio delle pegmatiti granitiche, raramente nelle carbonatiti e nei placer.\nUsi.\nLa columbite-(Fe), come le altre columbiti, \u00e8 utilizzata per l'estrazione del niobio."}
{"id": "4041216", "revid": "287204", "url": "https://it.wikipedia.org/wiki?curid=4041216", "title": "Acedapsone", "text": "Lacedapsone \u00e8 un farmaco antimicrobico e antimalarico. Appartiene alla classe dei solfoni con propriet\u00e0 ed indicazioni simili a quelle del dapsone che rappresenta il metabolita attivo.\nStoria.\nIl farmaco \u00e8 stato sintetizzato e sviluppato nel 1937 da Ernest Fourneau e da Jacques Tr\u00e9fou\u00ebl, Th\u00e9r\u00e8se Tr\u00e9fou\u00ebl, Federico Nitti e Daniel Bovet, suoi collaboratori nel laboratorio di chimica farmaceutica dell'Istituto Pasteur, ed \u00e8 stato commercializzato come Rodilone dalla Rh\u00f4ne-Poulenc.\nUsi clinici.\nAcedapsone \u00e8 stato impiegato nella profilassi e nel trattamento della lebbra.\nIl farmaco viene generalmente utilizzato al dosaggio di 225\u00a0mg ogni 70-77 giorni (per complessive cinque volte all'anno) al fine di mantenere livelli plasmatici di dapsone superiori a 10\u00a0ng/ml.\nEffetti collaterali ed indesiderati.\nL'acedapsone condivide molti dei suoi effetti collaterali con il dapsone, il metabolita attivo.\nGli effetti collaterali pi\u00f9 frequenti sono rappresentati dalla nausea, cefalea e rash.\nIn letteratura il farmaco utilizzato per il trattamento della lebbra \u00e8 considerato sicuro e si segnala la possibilit\u00e0, rara, di insorgenza di eritema nodoso leproso. Con maggiore frequenza i pazienti trattati possono sviluppare febbre ed artralgie aspecifiche."}
{"id": "4041221", "revid": "1305772", "url": "https://it.wikipedia.org/wiki?curid=4041221", "title": "Covo (disambigua)", "text": ""}
{"id": "4041223", "revid": "599013", "url": "https://it.wikipedia.org/wiki?curid=4041223", "title": "Erik Johannessen (calciatore 1971)", "text": "Carriera.\nClub.\nJohannessen cominci\u00f2 la carriera con la maglia del Brann. Esord\u00ec nella Tippeligaen in data 16 giugno 1991, subentrando a Jan Eivind Brudvik nel successo per 3-0 sul Lyn Oslo. Il 2 ottobre 1994, segn\u00f2 l'unica rete nella massima divisione norvegese: contribu\u00ec infatti al successo per 3-2 sul Rosenborg. Nel 1998 pass\u00f2 allo \u00c5sane."}
{"id": "4041230", "revid": "123313004", "url": "https://it.wikipedia.org/wiki?curid=4041230", "title": "Mepindololo", "text": "Il mepindololo, metil derivato del pindololo, \u00e8 un beta-bloccante non cardioselettivo dotato inoltre di attivit\u00e0 simpaticomimetica intrinseca. Il farmaco possiede moderati effetti stabilizzanti di membrana ed attivit\u00e0 inotropa negativa.\nFarmacocinetica.\nDopo somministrazione orale il mepindololo \u00e8 ben assorbito dal tratto gastrointestinale. La biodisponibilit\u00e0 \u00e8 di circa l'82% ed il picco plasmatico si raggiunge a distanza di circa 1,5-3 ore dall'assunzione.\nUtilizzando un sistema transdermico a rilascio controllato (20\u00a0mg di mepindololo/9,8 cm2) da applicarsi quotidianamente lo steady-state (740\u00a0ng/ml) si raggiunge dopo una settimana.&lt;br&gt;\nIl legame con le proteine plasmatiche \u00e8 del 49-57% e l'emivita di eliminazione \u00e8 di 4-4,6 ore. Il mepindololo viene eliminato principalmente con le urine immodificato. Il farmaco \u00e8 in grado di superare sia la barriera placentare che quella ematoencefalica.\nTossicit\u00e0.\nNel topo i valori della DL50 sono di 76\u00a0mg/kg dopo somministrazione orale e di 27\u00a0mg/kg dopo somministrazione endovenosa.\nIndicazioni terapeutiche.\nIl mepindololo \u00e8 impiegato come solfato nel trattamento dell'ipertensione arteriosa, dell'angina pectoris e della sindrome ipercinetica cardiaca.\nDosi terapeutiche.\nIl mepindolo solfato \u00e8 somministrato per via orale. Nel trattamento dell'ipertensione arteriosa si somministrano 5\u00a0mg/die (una compressa prima del pasto) per 2 settimane; successivamente, in base alla risposta del paziente, si pu\u00f2 raddoppiare la dose (assunzione unica o frazionata). Nel trattamento dell'angina pectoris si somministrano 5\u00a0mg/die (una compressa) e, solo in casi particolarmente resistenti, 5\u00a0mg mattino e sera prima dei pasti. Nella sindrome ipercinetica cardiaca si somministrano 2,5\u00a0mg (1/2 compressa) mattino e sera. Sono attualmente in sperimentazione formulazioni transdermiche a rilascio controllato, che sembrano essere meglio tollerate rispetto ad analoghe preparazioni a base di propranololo.\nEffetti collaterali.\nIl mepindololo pu\u00f2 causare vertigini, affaticamento, disturbi del sonno, sensazione di freddo alle estremit\u00e0, senso di pesantezza alle gambe e crampi muscolari. Occasionalmente si possono manifestare fenomeni broncospastici. La somministrazione transdermica pu\u00f2 causare irritazione cutanea e manifestazioni vescicolari.\nControindicazioni e precauzioni d'uso.\nIl farmaco \u00e8 controindicato nei soggetti con nota ipersensibilit\u00e0. L'uso del mepindololo deve essere evitato nei pazienti affetti da insufficienza cardiaca scompensata, turbe della conduzione e bradicardia.&lt;br&gt;\nNei soggetti affetti da asma bronchiale il mepindololo pu\u00f2 causare una importante riduzione della FEV1.\nIl mepindololo \u00e8 inoltre sconsigliato nel paziente diabetico, in cui \u00e8 meglio ricorrere a beta-bloccanti selettivi, nella gravidanza e durante l'allattamento materno. In alcuni soggetti trattati \u00e8 stato osservato che il mepindololo pu\u00f2 ridurre l'attenzione e pertanto durante il trattamento va evitata la guida di autoveicoli e l'uso di macchinari che richiedono elevati livelli di attenzione. La terapia deve essere interrotta gradualmente.\nSovradosaggio ed antidoti.\nIl sovradosaggio da mepindololo si caratterizza per una marcata bradicardia.\nInterazioni.\nIl mepindololo, similmente agli altri beta-bloccanti, pu\u00f2 potenziare l'effetto ipoglicemizzante dell'insulina e degli antidiabetici orali.&lt;br&gt;\nIl mepindololo come gli altri beta-bloccanti possiede effetti ipotensivi che possono essere potenziati da farmaci quali la reserpina, la guanetidina, le fenotiazine, i diuretici, gli anestetici generali, l'alcool. Tali effetti invece possono essere ridotti dalla adrenalina."}
{"id": "4041234", "revid": "729019", "url": "https://it.wikipedia.org/wiki?curid=4041234", "title": "Gran Premio motociclistico del Venezuela 1978", "text": "Il Gran Premio motociclistico del Venezuela fu il primo appuntamento del motomondiale 1978. Si svolse il 19 marzo 1978 presso l'Autodromo Internacional de San Carlos di San Carlos alla presenza di 20.000 spettatori (con una temperatura all'ombra di 40\u00b0), e corsero le classi 125, 250, 350 e 500.\nIn 500 (gara con 11 piloti alla partenza e 7 al traguardo) podio tutto composto da piloti alla guida di motociclette Suzuki.\nNella gara della 350 Takazumi Katayama approfitt\u00f2 dei ritiri di Gregg Hansford e Franco Uncini per vincere. Infortunati in prova Walter Villa e Sauro Pazzaglia.\nOttima prova di Kenny Roberts, vincitore senza difficolt\u00e0 in 250.\nLa 125 vide l'esordio vittorioso della Minarelli, pilotata da Pier Paolo Bianchi. Dietro al riminese si piazz\u00f2 Eugenio Lazzarini su MBA."}
{"id": "4041235", "revid": "599013", "url": "https://it.wikipedia.org/wiki?curid=4041235", "title": "\u013dubo\u0161 Barte\u010dko", "text": ""}
{"id": "4041237", "revid": "22475", "url": "https://it.wikipedia.org/wiki?curid=4041237", "title": "Dragon Power", "text": "Dragon Power, conosciuto in Giappone come \u00e8 un videogioco del 1986 pubblicato da Bandai per Nintendo Entertainment System. Il gioco \u00e8 basato sul manga \"Dragon Ball\".\nAlcuni sprite della versione occidentale del gioco sono stati rimodellati eliminando i riferimenti alla serie \"Dragon Ball\" (Goku, ad esempio, \u00e8 stato trasformato in una scimmia).\nModalit\u00e0 di gioco.\nIl gioco si rif\u00e0 moltissimo al ben pi\u00f9 famoso \"Commando\", infatti nelle vesti di Goku si avr\u00e0 la possibilit\u00e0 di visitare i vari scenari di gioco con movimenti orizzontali o verticali, sferrando colpi in linea retta per sconfiggere i nemici."}
{"id": "4041239", "revid": "1543377", "url": "https://it.wikipedia.org/wiki?curid=4041239", "title": "Howiesons Poort", "text": "Howiesons Poort (chiamato anche HP) \u00e8 un periodo culturale sviluppatosi durante l'et\u00e0 della pietra africana che prende il nome dal sito archeologico di Howieson\u2019s Poort Shelter, nei pressi di Grahamstown, in Sudafrica. Una ricerca pubblicata nel 2008 ha dimostrato che dur\u00f2 circa 5000 anni, tra i 65800 ed i 59500 anni fa circa.\nI resti umani risalenti a questo periodo, come quelli di Stillbay, mostrano i segni dell'utilizzo del simbolismo e dello scambio culturale di doni.\nLa cultura di Howiesons Poort \u00e8 caratterizzata da arnesi che sembrano anticipare molte delle caratteristiche tipiche del paleolitico superiore, che inizi\u00f2 25000 anni dopo, ovvero 40000 anni fa. La cultura di Howiesons Poort \u00e8 stata descritta come sia \"moderna\" sia \"non-moderna\".\nDatazione.\nRecenti ricerche che utilizzano la datazione a luminescenza stimolata otticamente datano questi reperti da 64800 a 59500 anni fa, con una durata quindi di 5300 anni. Questa datazione coincide con lo stadio isotopico marino OIS4, che rappresenta un periodo arido ed un livello del mare in discesa in Africa meridionale.\nNell'et\u00e0 della pietra sudafricana, questa cultura segue di 7000 anni quella di Stillbay. Numerosi sono i siti a lei collegata, non solo in Sudafrica ma anche in Namibia e Zimbabwe.\nI manufatti di questo periodo furono descritti la prima volta nel 1927 dal reverendo P. Stapleton, insegnante gesuita dello St Aidan's College, e da John Hewitt, zoologo e direttore del locale Albany museum. Il nome del periodo fu dato a questi ritrovamenti da AJH Goodwin e Clarence van Riet Lowe nel 1929. Fino alla met\u00e0 degli anni settanta, la cultura di Howieson's Poort fu considerata una variante del Magosiano, e quindi cronologicamente situata tra l'et\u00e0 della pietra media e quella tarda.\nTecnologia.\nHowiesons Poort \u00e8 associata a vari manufatti. I pi\u00f9 famosi sono delle armi complesse, fatte di lame \u201cgeometriche\u201d unite tra loro grazie ad ocra riscaldata e ad un composto di gomma collosa. Queste lame sono a volte chiamate segmenti, mezzelune o lune, e sono il tipo di fossile utilizzato per identificare una data tecnologia come Howiesons Poort. I residui organici conservatisi sulla punta di questi arnesi in pietra mostrano non solo che erano uniti tra loro, ma anche che erano utilizzati come armi da caccia.\nIn un sito legato a questo periodo, la grotta Sibudu, \u00e8 stata trovata la pi\u00f9 antica freccia d'osso ed il pi\u00f9 antico ago d'osso. La presenza di un'alta percentuale di resti di piccole antilopi hanno fatto pensare all'uso di trappole.\nLe pietre di grana fine quali silici e quarzi sono la base di una grande percentuale di manufatti di Howiesons Poort, oltre che di altre culture dell'et\u00e0 della pietra. Gli arnesi di Howiesons Poort non sembrano molto diversi come forma da quelli della tarda et\u00e0 della pietra, come quelli creati dalla cultura di Wilton, anche se tendono ad essere pi\u00f9 grandi, ma comunque pi\u00f9 piccoli di quelli costruiti da altre culture dall'et\u00e0 della pietra media. Sono stati descritti da Vishnyatsky come \u2018completamente in stile \u201cpaleolitico superiore\u201d in qualsiasi senso tecnologico o per tipologia'. La produzione del periodo Howiesons Poort \u00e8 anomala non solo per il suo aspetto, che Vishnyatsky definisce \u2018precursore dei tempi\u2019, ma perch\u00e9 fu sostituita da quelle della media et\u00e0 della pietra, simili a quelle che precedettero Howiesons Poort. Questo cambio sembra essere stato graduale.\nSimbolismo.\nCome la precedente cultura di Stillbay, la Howiesons Poort ha prodotto oggetti simbolici come l'ocra incisa, gusci di uova di struzzo e conchiglie. C'\u00e8 in particolare un'abbondanza nell'uso dell'ocra come pigmento, e questo fatto \u00e8 stato interpretato come segno di una cultura dotata di un simbolismo incredibilmente complesso.\n\u00c8 stato anche fatto notare che \u201cnon solo l'ocra veniva raccolta e portata presso il sito archeologico, ma esistono prove del fatto che l'ocra fosse resa in forma di matite e polverizzata per l'uso. L'ocra potrebbe aver avuto numerosi usi, ma forse il principale era la decorazione del corpo, e quindi sarebbe servita per un fine simbolico\u201d.\nScomparsa.\nLa cultura di Howiesons Poort non sopravvisse, e questo ha portato a chiedersene il motivo. Ad esempio Lyn Wadley ha notato che \u201cse la famosa produzione di lame di Howiesons Poort fosse stata un importante segno del comportamento umano moderno, \u00e8 difficile spiegare perch\u00e9 sarebbe durata per oltre 20000 anni prima di essere sostituita da una tecnologia pi\u00f9 antica\u201d.\n\u00c8 stato ipotizzato che le lame abbiano giocato un ruolo importante nello scambio di doni di equipaggiamento di caccia, e che questo sarebbe finito col cambio culturale che rese inutile questa manifattura. Questa idea \u00e8 sostenuta dal fatto che il trasporto su lunghe distanze di materie prime non disponibili localmente (che questo scambio di regali avrebbe incoraggiato) si sarebbe ridotto dopo il periodo di Howiesons Poort.\nMentre la fine di questa cultura potrebbe essere legata ai cambiamenti climatici, sembra improbabile dato che non esistono tracce di eventi climatici in grado di giustificarla."}
{"id": "4041247", "revid": "19933", "url": "https://it.wikipedia.org/wiki?curid=4041247", "title": "Howieson's Poort", "text": ""}
{"id": "4041258", "revid": "123302693", "url": "https://it.wikipedia.org/wiki?curid=4041258", "title": "Museo di scienze naturali (Belv\u00ec)", "text": "Il Museo di scienze naturali di Belv\u00ec \u00e8 suddiviso in sei sezioni di vario carattere. \nFondato nel 1980 da un gruppo di amici belviesi appassionati della fauna sarda, nel museo \u00e8 possibile ammirare una prima parte interamente dedicata ai minerali, con un'esposizione di circa 1000 esemplari, raccolti per la maggior parte nelle miniere sarde, e circa 300 fossili databili tra il Paleozoico e il Quaternario. Segue poi una parte dedicata all'entomologia (ditteri, coleotteri, lepidotteri della Sardegna e di altre parti del mondo) e agli artropodi (scorpioni, ragni, ecc.). La sezione successiva \u00e8 quella ornitologica e mostra circa 400 specie dell'avifauna sarda, la mammologica oltre una settantina di mammiferi, la malacologica oltre 200 diversi tipi di conchiglie sarde; chiude il percorso una sezione dedicata ad anfibi e rettili (circa 45 specie) ed ai pesci (circa 20 fra cartilaginei ed ossei).\nIl museo, \u00e8 gestito dall'Associazione culturale Amici del museo."}
{"id": "4041260", "revid": "599013", "url": "https://it.wikipedia.org/wiki?curid=4041260", "title": "Tor Andre Grenersen", "text": "Carriera.\nClub.\nGrenersen gioc\u00f2 per il Mj\u00f8lner, squadra per cui debutt\u00f2 nella massima divisione norvegese in data 29 aprile 1989, quando fu titolare nella sconfitta per 2-0 contro il Troms\u00f8. A fine stagione, il club torn\u00f2 nella 2. divisjon. Nel 1991, Grenersen si trasfer\u00ec proprio al Troms\u00f8, esordendo in squadra il 28 aprile: fu titolare nel pareggio per 1-1 sul campo del Rosenborg. Vinse la Coppa di Norvegia 1996 con questa casacca. Si ritir\u00f2 al termine del campionato 1997. Nel 2000 torn\u00f2 a giocare al Lillestr\u00f8m, senza mai essere schierato in campo.\nNazionale.\nGrenersen conta 12 presenze per la . Debutt\u00f2 il 21 agosto 1990, nella vittoria per 2-0 sulla . Disput\u00f2 anche un incontro per la Nazionale maggiore: il 7 novembre 1990, infatti, sostitu\u00ec Einar Rossbach nel successo per 1-3 sulla ."}
{"id": "4041261", "revid": "1154737", "url": "https://it.wikipedia.org/wiki?curid=4041261", "title": "Mirauda", "text": ""}
{"id": "4041262", "revid": "1543377", "url": "https://it.wikipedia.org/wiki?curid=4041262", "title": "Kellen Winslow II", "text": "Carriera professionistica.\nCleveland Browns.\n2004.\nWinslow fu scelto dai Browns dalla University of Miami come sesto assoluto del Draft 2004.\nWinslow era atteso ad dare un immediato contributo all'attacco dei Cleveland. Kellen fece il suo debutto nella NFL il 12 settembre contro i Baltimore Ravens. Dopo due sole gare della sua stagione da rookie per\u00f2, egli si ruppe il perone della gamba destra, fatto che gli cost\u00f2 la perdita di 5,3 milioni di dollari di bonus compresi nel contratto. L'infortunio lo tenne ai margini del campo per il resto della stagione, conclusasi con cinque ricezioni per 50 yard totali. Dopo due operazioni chirurgiche alla gamba infortunata, per Winslow era previsto un pieno recupero in tempo per la stagione 2005.\n2005: infortunio motociclistico.\nQueste aspettative cambiarono il 1\u00ba maggio 2005 quando Winslow, mentre era alla guida della sua Suzuki GSX-R750 nella periferia di Westlake, urt\u00f2 un cordone del marciapiede alla velocit\u00e0 di circa 60 chilometri orari e fu sbalzato dalla moto. Winslow si ruppe il legamento crociato anteriore del ginocchio destro, infortunio che lo costrinse ad un'altra intera stagione di stop. Winslow contrasse anche un'infezione da staffilococco per sei settimane nell'ambito dello stesso incidente.\nMentre Winslow era obbligato dal contratto NFL standard per i giocatori a non \"intrattenersi in attivit\u00e0 diverse dal football che possano comportare un significativo rischio per la salute\", e nello specifico a non guidare una motocicletta durante il suo contratto coi Browns, egli tuttavia acquist\u00f2 la potente moto. Il tenente Judy Neel, della Ohio State Highway Patrol, riport\u00f2 che Winslow aveva ottenuto un permesso per la pratica motociclistica il 26 aprile, dopo aver inizialmente fallito un esame nella contea di Garfield Heights, distretto di Cleveland. In principio si specul\u00f2 che i Browns avrebbero cercato di recuperare i 6 milioni di bonus alla firma ottenuti da Winslow nel 2004 e forse gli altri 4,4 milioni pagati nel marzo 2005, anche se i Browns in seguito negarono di aver intrapreso tali azioni.\n2006.\nWinslow frequent\u00f2 il training camp dei Browns nel 2006 e si dichiar\u00f2 pronto per giocare. L'Associated Press riport\u00f2 nell'agosto 2006 che Winslow , anche se in forma al 90 per cento, si dichiarava superiori a qualsiasi altro tight end nella NFL. \"Odio essere arrogante\", disse Winslow \"ma penso che il mio novanta per cento sia meglio di qualsiasi altro tight end in giro l\u00e0 fuori.\"\nNella gara di apertura della stagione 2006 contro i New Orleans Saints, Winslow segn\u00f2 il suo primo touchdown, su un passaggio da 18 yard dal quarterback Charlie Frye. Winslow emerse come un bersaglio affidabile per Cleveland, terminando con 89 ricezioni, il massimo per un giocatore nel suo ruolo in quella stagione, con cui pareggi\u00f2 anche il record stagionale di franchigia di Ozzie Newsome. Winslow si sottopose a un intervento chirurgico a causa di una microfrattura al ginocchio destro il 31 gennaio 2007 nella clinica di Cleveland Clinic in un tentativo di riparare completamente la cartilagine danneggiata nell'incidente in moto del 2005 .\n2007.\nWinslow ebbe una stagione di successo nel 2007 terminando con 82 ricezioni per 1106 yard e 5 touchdown. Il 18 dicembre, Winslow fu nominato prima riserva per il Pro Bowl 2008. Il 4 febbraio, Antonio Gates dei San Diego Chargers annunci\u00f2 che non avrebbe preso parte all'evento a causa di un infortunio. Questo consent\u00ec a Winslow di guadagnare la prima convocazione in carriera per il Pro Bowl.\n2008.\nDurante la stagione 2008, Winslow fu ricoverato a causa di un'infezione da staffilococco. Winslow in seguito critic\u00f2 apertamente l'ex general manager Phil Savage per non aver risolto il problema dell'infezione (i Browns avevano avuto sette casi di infezione da staffilococco negli ultimi anni) e prov\u00f2 a nascondere l'infortunio. Savage rispose sospendendolo per una settimana; il proprietario Randy Lerner in seguito si scus\u00f2 con Winslow e annull\u00f2 la sospensione.\nTampa Bay Buccaneers.\nWinslow du scambiato coi Tampa Bay Buccaneers il 27 febbraio 2009 per una scelta del secondo giro del Draft NFL 2009 ed una del quinto giro del Draft NFL 2010. Egli ricevette il pi\u00f9 remunerativo contratto della storia per un tight end nella NFL, con 36 milioni di dollari per una durata di 6 anni.\n2009.\nWinslow stabil\u00ec diversi record nella sua prima stagione coi Buccaneers, compreso i record stagionali di franchigia di ricezioni (77) e yard ricevute (884) per un tight end. Le sue 77 ricezioni furono il massimo stagionale della squadra.\n2010.\nNel suo secondo anno coi Buccaneers, Winslow guid\u00f2 nuovamente la squadra in ricezioni con 66, per un totale di 730 yard e 5 touchdowns segnati.\n2011.\nPer il terzo anno consecutivo, Winslow guid\u00f2 i Buccaneers in ricezioni, facendone registrare 75 ricezioni per 763 yard e 2 touchdown.\nIl 21 maggio 2012, Winslow annunci\u00f2 che i Buccaneers lo avevano informato che sarebbe stato ceduto o svincolato. Fu riportato che era stato ordinato a Winslow di non partecipare alle attivit\u00e0 organizzate dalla squadra, contraddicendo le notizie precedenti che volevano essere stato il giocatore ad essersi rifiutato di partecipare a tali attivit\u00e0.\nSeattle Seahawks.\nIl 22 maggio 2012, Winslow fu scambiato coi Seahawks in cambio di una scelta condizionata del draft dell'anno successivo (una scelta del sesto o del settimo giro). Dopo una pre-stagione non soddisfacente, il 1\u00ba settembre Winslow fu tagliato da Seattle.\nNew England Patriots.\nIl 18 settembre 2012, dopo l'infortunio del tight end titolare dei Patriots Aaron Hernandez nella seconda settimana della stagione, Kellen fu richiamato in azione da New England firmando un contratto annuale con la franchigia. Coi Patriots, Kellen disput\u00f2 quattro snap nella partita della settimana 3 contro i Minnesota Vikings, chiedendo ed ottenendo di essere svincolato quattro giorni dopo.\nNew York Jets.\nIl 15 giugno 2013, Winslow firm\u00f2 un contratto annuale coi New York Jets. Nella prima gara della stagione ricevette un passaggio da touchdown dal nuovo quarterback Geno Smith, concludendo con 7 ricezioni per 79 yard. Il secondo TD lo segn\u00f2 nella vittoria sugli Atlanta Falcons nel Monday Night Football della settimana 5. L'11 ottobre 2013, Winslow fu sospeso per quattro gare dalla lega per abuso di sostante vietate."}
{"id": "4041265", "revid": "682087", "url": "https://it.wikipedia.org/wiki?curid=4041265", "title": "Unitiolo", "text": ""}
{"id": "4041267", "revid": "726373", "url": "https://it.wikipedia.org/wiki?curid=4041267", "title": "Byakkotai (film)", "text": " \u00e8 un dorama giapponese d'impostazione storica andato in onda su TV Asahi nel 2007 diviso in due parti; tra i personaggi protagonisti che interpretano un ruolo di rilievo vi sono Tomohisa Yamashita e K\u014dki Tanaka (dei KAT-TUN).\nPer la precisione si tratta di un \"Tanpatsu\", ovverosia un film per la tv (dorama ad episodio unico).\nIl Tanpatsu si suddivide tra evocazione storica ed epoca moderna: il dramma viene rivissuto attraverso il ricordo di un giovane discendente da uno dei ragazzi suicidi. Una colonna commemorativa esiste ancor oggi sulla collina ove i martiri Byakkotai fecero scorrere il loro sangue e ad ogni anniversario si svolgono commemorazioni celebrative.\nTrama.\nLa storia narra una vicenda epica accaduta realmente durante la guerra Boshin combattuta tra il 1868-69. Byakko significa letteralmente \"tigre bianca\", ed \u00e8 questo il nome che fu dato ad un gruppo di sedicenni figli di samurai originalmente appartenenti alla riserva militare: durante una battaglia rimasero tagliati fuori dal resto della loro unit\u00e0 e, in preda allo sconforto e per non cadere in mano nemica, commisero seppuku (il suicidio rituale onorevole dei samurai).\nShintaro \u00e8 un ragazzo dei giorni nostri che spreca il suo tempo tra gratuiti atti di ribellione nei confronti della societ\u00e0 in cui si trova costretto a vivere, menefreghismo verso i doveri e le responsabilit\u00e0 che gli competono e mancanza di rispetto verso gli anziani: ma il passato torner\u00e0 prepotentemente a farsi avanti.\nLui ed il suo amico Yusuke si troveranno coinvolti in un'antica storia pi\u00f9 grande di loro accaduta ai loro antenati; il ritorno al XXI secolo li vedr\u00e0 molto diversi da com'erano stati fino ad allora, cambiati e maturati in meglio."}
{"id": "4041280", "revid": "120798410", "url": "https://it.wikipedia.org/wiki?curid=4041280", "title": "For Muzik", "text": "For Muzik \u00e8 il primo EP del gruppo musicale sudcoreano 4Minute, pubblicato nel 2009 dall'etichetta discografica Cube Entertainment insieme a Mnet Media.\nIl disco.\nDopo l'uscita del loro singolo di debutto, \"Hot Issue\", il gruppo inizi\u00f2 a registrare il loro primo EP. L'EP fu pubblicato anche in digitale il 28 agosto 2009. Il disco fu un grande successo, con un picco entro i primi cinque di molte classifiche online. Il brano \"Muzik\" fu utilizzato come traccia promozionale, insieme a \"Hot Issue\" e \"What a Girl Wants\", nelle loro performance nei programmi \"M! Countdown\", \"Music Bank\", \"Show! Music Core\" e \"Inkigayo\". Le promozioni durarono da giugno fino alla fine di dicembre 2009. L'EP venne promosso anche in Giappone, dove ne fu pubblicata una nuova versione.\nIl 27 agosto l'emittente KBS viet\u00f2 la trasmissione di \"Won't Give You\", poich\u00e9 il contenuto del testo fu considerato eccessivamente sessuale. La canzone in questione, nello stile di una narrazione in prima persona, esprime una mancanza di volont\u00e0 da parte del soggetto di \"dare\" se stessa o il suo cuore al suo compagno. La Cube Entertainment rispose al divieto, affermando che il testo del brano doveva essere inteso come \"i sentimenti puri di una ragazza per un ragazzo\", e la loro delusione per la decisione presa.\nTracce.\nTracce aggiuntive della versione asiatica:"}
{"id": "4041281", "revid": "174925", "url": "https://it.wikipedia.org/wiki?curid=4041281", "title": "K\u1e63emar\u0101ja", "text": "Vita e opere.\nK\u1e63emar\u0101ja fu il pi\u00f9 illustre e noto discepolo del filosofo indiano Abhinavagupta, il grande sistematore delle tradizioni shivaite non dualiste. Visse nel Kashmir tra la fine del X secolo e la met\u00e0 del successivo, ma poco o nulla si sa della sua vita.\nFra le sue opere maggiori va senz'altro menzionato il \"Pratyabhij\u00f1\u0101h\u1e5bdya\", \"Il Cuore del Riconoscimento\", opera che si pu\u00f2 ascrivere nella scuola Pratyabhij\u00f1\u0101 dello shivaismo del Kashmir, ma nella quale il filosofo lascia per\u00f2 trasparire una predilezione per un'altra scuola, quella del Krama. Al di l\u00e0 del pensiero esposto in quest'opera, K\u1e63emar\u0101ja \u00e8 comunque da considerarsi principalmente un esponente della scuola del Trika.\nNotevole \u00e8 la sua stesura di commenti, tra i quali lo \"\u015aivas\u016btravimar\u015bin\u012b\", commento agli \"\u015aivas\u016btra\" del filosofo Vasugupta, opera quest'ultima fondamentale per tutte le scuole sopra menzionate; comment\u00f2 inoltre due volte la \"Spandak\u0101rik\u0101\" con la \"Spandanir\u1e47aya\" e lo \"Spandasa\u1e43doha\", opere e commenti centrali nella scuola kashmira dello Spanda; lo \"Svacchanda Tantra\"; il \"Netra Tantra\"; gli \"Strov\u0101li\", inni del filosofo e poeta Utpaladeva; gli \"Stavacint\u0101ma\u1e47i\", inni del poeta Bha\u1e6d\u1e6da N\u0101r\u0101ya\u1e47a; eccetera.\n\"\u015aivas\u016btravimar\u015bin\u012b\".\nGli \"\u015aivas\u016btra\" sono un'opera estremamente concisa e oscura, 77 \"s\u016btra\" rivelati da \u015aiva a Vasugupta, secondo quanto riferisce K\u1e63emar\u0101ja stesso nella parte introduttiva di questo commento. Questa concisione fa s\u00ec che essi si prestino a essere letti secondo differenti interpretazioni. Originariamente furono considerati come pertinenti alla scuola dello Spanda, K\u1e63emar\u0101ja ne d\u00e0 invece una lettura pi\u00f9 vicina alla scuola del Trika.\nLa distinzione originaria in tre parti degli \"\u015aivas\u016btra\" viene associata da K\u1e63emar\u0101ja ai tre mezzi che conducono all'identificazione con \u015aiva, Dio supremo: mezzi divini, mezzi basati sulla Potenza (\"\u015bakta\"), mezzi individuali. \u00c8 la classica distinzione tripartita propria del Trika: \u015aiva, \u015aakti, A\u1e47u (Dio, Potenza, Individuo).\nPer esempio i primi \"s\u016btra\" delle tre sezioni cos\u00ec recitano:\nNon si tratta di tre definizioni distinte, ma di tre aspetti differenti.\nSecondo il commentatore: il primo \"s\u016btra\" afferma che la coscienza \u00e8 ci\u00f2 che sopra ogni altra qualit\u00e0 caratterizza il S\u00e9, \"\u0100tman\", e che quindi tutto \u00e8 dotato di coscienza; K\u1e63emar\u0101ja aggiunge anche che la coscienza suprema \u00e8 solo quella di Dio. Il secondo ci dice che attraverso i mantra, mezzo basato sulla Potenza, l'individuo pu\u00f2 raggiungere la consapevolezza riflessa (\"vimar\u015ba\") della suprema Coscienza, cio\u00e8 Dio. Nella condizione limitata in cui si trova l'individuo, e siamo alla terza parte, \u00e8 la mente (\"citta\") che si identifica con l'anima individuale, il s\u00e9 individuale o \"a\u1e47u\", il quale \u00e8 quindi soggetto a trasmigrazione proprio poich\u00e9 ignaro della sua vera natura, che \u00e8 Coscienza.\nI mezzi basati sulla Potenza, che consistono di mantra e \"mudr\u0101\" resi manifesti dal maestro (\"guru\"), sono per coloro che hanno la capacit\u00e0 di utilizzare la \"\u015bakti\", l'\"energia\" divina, come sostiene K\u1e63emar\u0101ja nella conclusione della seconda parte. Per coloro che invece difettano di questa capacit\u00e0 di concentrazione, \u015aiva, per tramite di Vasugupta, espone i mezzi individuali nell'ultima parte.\nQuesti sono la meditazione, il controllo della respirazione, la concentrazione (\"dh\u0101ra\u1e47\u0101\"), la ritrazione (\"praty\u0101h\u0101ra\") e l'assorbimento totale (\"sam\u0101dhi\"). Questi mezzi sono detti individuali perch\u00e9 basati soprattutto sul corpo formato di elementi grossi. Questi mezzi, sostiene il nostro, non sono illustrati nei testi della scuola Spanda, che \u00e8 invece basata sui mezzi della Potenza.\nNel commentare l'ultimo \"s\u016btra\":\nK\u1e63emar\u0101ja cos\u00ec interpreta:\nIl \"richiudersi\" (\"n\u012bmilana\") \u00e8 quindi un convergere verso la Coscienza, e per questo \u00e8 al contempo anche un \"aprirsi\" (\"un\u012bmilana\") della natura autentica."}
{"id": "4041284", "revid": "1543377", "url": "https://it.wikipedia.org/wiki?curid=4041284", "title": "Michele Rigillo", "text": "Biografia.\nRimasto presto orfano e incoraggiato da Giustino Fortunato, intraprese gli studi presso il seminario di Melfi, per iscriversi, in seguito, al Liceo Duni di Matera. Sin dall'et\u00e0 di 13 anni, fu collaboratore di giornali e riviste, pubblicando una serie di scritti in prosa. Frequent\u00f2 i corsi universitari all'Universit\u00e0 di Napoli e consegu\u00ec la laurea in lettere nel 1906. Inizi\u00f2 ad esercitare la professione di insegnante a Cagliari, ottenendo poi la cattedra a Torino e Genova.\nAllo scoppio della prima guerra mondiale, nonostante l'et\u00e0 avanzata (36 anni), venne richiamato per prestare servizio come sottotenente e, terminato il conflitto, si trasfer\u00ec a Parma, insegnando italiano e latino presso il locale Liceo Scientifico. L'attivit\u00e0 letteraria di Rigillo ebbe il merito di aver contribuito a divulgare il patrimonio letterario e storico della Basilicata.\nA lui si deve la traduzione in italiano della commedia elegiaca \"Paolino e Polla\" di Riccardo da Venosa, importante documento del teatro medievale in era federiciana. La sua lirica \"Fontana Maruccia\", dedicata a Fortunato, ebbe una certa risonanza nel panorama poetico del tempo, tanto da essere apprezzata da Giosu\u00e8 Carducci. Mor\u00ec a Parma nel 1958. Nel 1959, il comune di Rionero in Vulture, con delibera dell'allora sindaco Ettore Lopes, gli intest\u00f2 una strada della citt\u00e0."}
{"id": "4041287", "revid": "1543377", "url": "https://it.wikipedia.org/wiki?curid=4041287", "title": "William Baziotes", "text": "Biografia.\nCresciuto a Reading, in Pennsylvania da genitori greci, la sua prima formazione artistica inizia nel 1933 alla National Academy of Design di New York, dove otterr\u00e0 il diploma nel 1936. Dopo tre anni di studio, inizi\u00f2 a dipingere paesaggi realistici e nature morte.\nDal 1936 al 1940, otterr\u00e0 un lavoro presso il Federal Art Project, sezione Arti visive della Works Progress Administration, la maggiore agenzia del New Deal In questo periodo, i suoi lavori diventarono sempre meno realistici e pi\u00f9 inclini al Cubismo di Picasso e di Mir\u00f2.\nNegli anni quaranta conobbe molti esponenti della emergente corrente artistica dell'Espressionismo astratto. Nonostante con loro condividesse l'interesse per l'arte primitiva, i suoi lavori erano pi\u00f9 orientati verso il Surrealismo europeo.\nLa sua prima mostra personale si tenne alla galleria di Peggy Guggenheim \"Art of This Century\", nel 1944. Dal 1946 al 1958 espose regolarmente alla Kootz Gallery. Nel 1962 venne incluso nel gruppo di artisti esposti alla Sidney Janis Gallery \"Ten American Painters\".\nNel 1948, insieme con David Hare, Robert Motherwell, e Mark Rothko, fond\u00f2 a New York la Subjects of the Artist School, dove, tra le altre cose, si tenevano gruppi di discussione in cui artisti americani ed europei potevano confrontarsi e condividere interessi ed esperienze.\nNei dieci anni successivi insegn\u00f2 alla Brooklyn Museum Art School, al People's Art Center del Museum of Modern Art dal 1950 al 1952, alla City University e Hunter College di New York dal 1952 al 1962 e alla New York University di Manhattan dal 1949 al 1952.\nInsieme con la moglie Ethel Copstein, sposata nel 1941 e con cui condivideva l'amore per l'arte greca, la scultura e la poesia, in particolare quella di Charles Baudelaire, visse a Morningside Heights a nord di Manhattan.\nMor\u00ec di cancro ai polmoni nel giugno 1963 all'et\u00e0 di 50 anni.\nTra i suoi pi\u00f9 caratteristici lavori sono da citare \"Aquatic\", \"Dusk\" e \"The Room\", esposti al Guggenheim Museum di New York.\nStile.\nLo stile di Baziotes \u00e8 profondamente influenzato dalla poesia dei Simbolisti, soprattutto di Baudelaire, e di colleghi quali Joan Mir\u00f3, Sebastian Matta e Robert Motherwell. Il suo interesse verso la dimensione onirica e del subconscio si esprime attraverso la rappresentazione di forme biomorfiche irregolari sospese e galleggianti, dai colori vacui e dai bordi sfumati. Diversamente da alcuni colleghi, quali Clyfford Still e Ad Reinhardt, che si avvicinavano sempre pi\u00f9 all'astrattismo geometrico, ben definito, rigido e monocromatico, Baziotes rimase fedele alle sue rappresentazioni poetiche e silenziose sospese su sfondi indefiniti che richiamavano i pensieri radicati nel pi\u00f9 profondo subconscio. Dalle sue parole riportate in un numero del 1959 della rivista d'arte \"It Is\":\n\u00ab\u00c8 quel che di misterioso ci\u00f2 che amo dei miei quadri. La sospensione e il silenzio. Voglio che la mia pittura faccia effetto lentamente, che ossessioni e che pers\u00e9guiti.\u00bb"}
{"id": "4041291", "revid": "767487", "url": "https://it.wikipedia.org/wiki?curid=4041291", "title": "Stein Berg Johansen", "text": "Carriera.\nGiocatore.\nClub.\nBerg Johansen gioc\u00f2 nel Mj\u00f8lner a partire dal 1989. Esord\u00ec nella massima divisione norvegese il 29 aprile dello stesso anno, subentrando ad Ivar Morten Normark nella sconfitta per 2-0 in casa del Troms\u00f8. A fine stagione, il club torn\u00f2 nella 2. divisjon Nel 1991, Berg Johansen si trasfer\u00ec proprio al Troms\u00f8, esordendo in squadra il 28 aprile: sostitu\u00ec Lars Espejord nel pareggio per 1-1 sul campo del Rosenborg. Il 5 maggio successivo, arriv\u00f2 la prima rete: fu autore di un gol nel pareggio per 1-1 contro il Brann. Nel 1994 fu ceduto al Lyn Oslo, all'epoca militante nella 1. divisjon. Debutt\u00f2 con questa maglia il 16 aprile, schierato titolare nel pareggio per 2-2 contro lo Strindheim. Il 10 luglio sigl\u00f2 l'unica rete, nella vittoria per 0-4 sul campo dello Stj\u00f8rdals-Blink. Arrivato al Lyn Oslo a caro prezzo, si rivel\u00f2 un flop e, sempre nel 1994, fu ceduto nuovamente al Troms\u00f8. Vinse cos\u00ec la Coppa di Norvegia 1996 con questa casacca. Nel 1999 divent\u00f2 un calciatore del Lofoten, ma l'anno successivo dovette combattere con un infortunio al tendine di Achille. Nel 2001 torn\u00f2 a giocare nelle file del Tromsdalen, ma dovette dare l'addio al calcio a causa di persistenti problemi fisici. Da quel momento, gioc\u00f2 molte partite con le vecchie glorie del Troms\u00f8.\nNazionale.\nBerg Johansen conta 3 presenze per la . Esord\u00ec il 5 settembre 1989, sostituendo Kjetil Rekdal nel pareggio per 1-1 contro la . Il 10 ottobre successivo, realizz\u00f2 l'unico gol: fu lui a sancire il successo per 0-1 contro la .\nAllenatore.\nNel 2009, divent\u00f2 allenatore dello Harstad."}
{"id": "4041292", "revid": "287204", "url": "https://it.wikipedia.org/wiki?curid=4041292", "title": "Nu Octantis", "text": "Nu Octantis (\u03bd Octantis / \u03bd Oct) \u00e8 la stella pi\u00f9 brillante della costellazione dell'Ottante. Situata a 69 anni luce dalla Terra, la sua magnitudine apparente \u00e8 +3,76. \nCaratteristiche fisiche.\nSi tratta di una binaria spettroscopica composta da una gigante arancione e da una nana rossa di classe M1. La principale \u00e8 di classe spettrale K1III ed \u00e8 all'inizio della sua fase di stella gigante; da poco ha infatti terminato la combustione dell'idrogeno nel suo nucleo e sta aumentando il suo raggio, ora 6 volte quello solare, e la sua luminosit\u00e0. \nLa compagna \u00e8 una nana rossa di 0,5 masse solari che orbita attorno alla principale a 2,55 UA di distanza e con un periodo orbitale di 2,9 anni.\nPossibile pianeta.\nAnche se non \u00e8 stato confermato, \u00e8 stata supposta la presenza di un pianeta orbitante attorno alla gigante arancione. Si tratta di un gigante gassoso con massa 2,5 volte quella di Giove e con un'orbita avente un semiasse maggiore di 1,2 UA. La sua peculiarit\u00e0 consiste nel fatto che, perch\u00e9 la sua orbita sia stabile, essa deve essere retrograda: si tratta di un fatto insolito nei sistemi stellari binari\nProspetto sul sistema"}
{"id": "4041293", "revid": "729019", "url": "https://it.wikipedia.org/wiki?curid=4041293", "title": "Justine Johnstone", "text": "Conosciuta protagonista della scena musicale di Broadway, Ziegfeld Girl e attrice del cinema muto, si spos\u00f2 con il produttore Walter Wanger. Lasci\u00f2 le scene per dedicarsi alla medicina, diventando ricercatrice e patologa, esperta di sifilide.\nBiografia.\nStudi\u00f2 alla Emma Willard School di Troy, nello stato di New York. Attrice delle Ziegfeld Follies e delle Folies-Bergere, apparve nel 1917 nello spettacolo \"Over the Top\", che aveva come protagonista Fred Astaire.\nIl 13 settembre 1919, si spos\u00f2 con il produttore cinematografico Walter Wanger. La coppia avrebbe poi divorziato nel 1938. Conosciuta con il nome di Justine Wanger, assunto dopo il matrimonio, nel 1926 lasci\u00f2 lo spettacolo e si iscrisse alla Columbia University, dove divent\u00f2 l'assistente di Samuel Hirschberg e di Harold T. Hyman. In seguito, si specializz\u00f2 in endocrinologia e ricerca sul cancro, installando un laboratorio nella sua casa di Hollywood.\nMorte.\nJustine Johnstone mor\u00ec a Santa Monica il 3 settembre 1982 all'et\u00e0 di ottantasette anni per insufficienza cardiaca. Venne sepolta al Chapel of the Pines Crematory."}
{"id": "4041295", "revid": "110157", "url": "https://it.wikipedia.org/wiki?curid=4041295", "title": "Iofendilato", "text": "Lo iofendilato o pantopaque, miscela di isomeri dell'etil iodofenilundecanoato, \u00e8 un composto organico radio-opaco contenente il 30,5% di iodio utilizzato particolarmente per la mielografia. La preparazione iniettabile di iofendilato \u00e8 una soluzione iperbarica rispetto al liquido cerebrospinale. Poich\u00e9 non \u00e8 miscibile con il liquido cerebrospinale, essa risulta pi\u00f9 radio-opaca di altri agenti diagnostici che, essendo miscibili, vengono diluiti.\nCaratteristiche strutturali e fisiche.\nSi presenta come un liquido viscoso, incolore o giallo pallido, con debole odore etereo. Il composto scurisce per prolungata esposizione all'aria. Scarsamente solubile in acqua \u00e8 invece molto solubile in alcol, in cloroformio e in etere.\nIncompatibilit\u00e0 chimico-fisiche.\nIl polistirene \u00e8 solubile nello iofendilato, pertanto si raccomanda quindi di non utilizzare siringhe di polistirene per iniettare le soluzioni di iofendilato.\nIdentificazione.\nIn un palloncino da 50 ml si introducono 1 ml di iofendilato, 15 ml di acqua e 7 g di potassio bicromato. Si aggiungono cautamente 10 ml di acido solforico raffreddando la beuta in acqua corrente per moderare la reazione. Successivamente si scalda a ricadere per due ore. Si versa il contenuto in 25 ml di acqua, si filtra la miscela per aspirazione, si lava il precipitato con una piccola quantit\u00e0 di acqua fredda. Si cristallizza il precipitato da 10 ml di alcol diluito e si sublima il solido ottenuto: il sublimato dell'acido p-iodobenzoico fonde tra 268 e 272\u00a0\u00b0C.\nDeterminazione quantitativa.\nSi sciolgono 50\u00a0mg di iofendilato in 5 ml di toluene. Si aggiungono 15 ml di sodio difenile e si agita vigorosamente per qualche minuto. Si effettua un'estrazione con tre porzioni (da 10 ml ciascuna) di acido fosforico 5 M. Agli estratti riuniti si aggiunge sodio ipoclorito 1 N fino ad ottenere una colorazione marrone e poi se ne addizionano altri 0,5 ml. Si agita ad intervalli per tre minuti, si aggiungono 5 ml di una soluzione satura di fenolo preparata di recente e si lascia riposare per un minuto. Si aggiunge 1 g di potassio ioduro, si agita per 30 secondi e si titola rapidamente con sodio tiosolfato 0,1 N, addizionando 3 ml di amido soluzione all'avvicinarsi del punto finale della titolazione.\n1 ml di titolante = 6,939\u00a0mg di iofendilato.\nFarmacocinetica.\nA seguito di iniezione subaracnoidea lombare, lo iofendilato forma una colonna continua nel canale spinale. La distribuzione del mezzo di contrasto nello spazio subaracnoideo dipende soprattutto dalla posizione in cui si trova il paziente. Piccole quantit\u00e0 di iofendilato che permangono, anche dopo aspirazione, possono fluire nelle cisterne basali e/o nei ventricoli cerebrali. \nL'eliminazione del composto dallo spazio subaracnoideo, dopo iniezione lombare, avviene con estrema lentezza. La velocit\u00e0 di eliminazione dello iofendilato dal liquido cefalorachidiano dipende dalla quantit\u00e0 presente nello spazio subaracnoideo ed \u00e8 valutata in circa 1 ml per anno. All'incirca l'80-100% di una dose di iofendilato pu\u00f2 essere rimossa per aspirazione dallo spazio subaracnoideo dopo iniezione lombare.\nUsi clinici.\nLo iofendilato \u00e8 un mezzo di contrasto ionico e monomero, impiegato nella mielografia convenzionale lombare, toracica, cervicale, e della colonna vertebrale. \nL'uso dello iofendilato nella mielografia deriva dal suo comportamento e dalla sua distribuzione nello spazio subaracnoideo. \nIl mezzo di contrasto \u00e8 stato usato anche per l'esame del terzo e quarto ventricolo, e per visualizzare il feto nel sacco amniotico prima di effettuare una trasfusione intrauterina.\nEffetti collaterali e indesiderati.\nGli effetti avversi che si registrano con maggior frequenza a seguito dell'utilizzo del mezzo di contrasto sono: cefalea, malessere generale, febbre, meningismo, dolore lombare e lombosacrale. \nOccasionalmente il paziente pu\u00f2 manifestare rigidit\u00e0 nucale, nausea, vomito, irritazione meningea con aracnoidite cronica e acuta, meningite asettica, idrocefalo ostruttivo, convulsioni. \nNel liquido cefalorachidiano \u00e8 possibile riscontrare un aumento dei neutrofili e/o dei linfociti, che generalmente si accompagna ad un incremento della concentrazione delle proteine e contemporaneamente alla riduzione della concentrazione di glucosio. \nIn casi molto rari sono stati descritti paralisi dei nervi cranici, parestesia, paraplegia, paralisi dei muscoli extraoculari, riduzione della vista e cecit\u00e0 temporanea, nistagmo, vertigini, ritenzione urinaria, dolore toracico, diminuzione transitoria della pressione arteriosa sistolica, manifestazioni da ipersensibilit\u00e0 (orticaria).\nIn letteratura medica sono stati riportati granulomi lipoidei, ostruzione del sistema cerebroventricolare ed embolia polmonare.\nLa persistenza di residui di mezzo di contrasto oleoso nel liquor cerebrospinale pu\u00f2 comportare false immagini, sia in radiologia tradizionale che all'esecuzione di TC o RMN, talvolta di difficile diagnosi, anche a distanza di 30-40 anni dall'esecuzione dell'esame.\nControindicazioni.\nLo iofendilato deve essere usato con cautela nei pazienti affetti da sclerosi multipla in quanto si possono manifestare gravi reazioni avverse. \nLa somministrazione a livello spinale non deve essere effettuata qualora sia presente un'infezione locale o sistemica. \nLo iofendilato deve essere usato con estrema cautela nei pazienti con storia personale di reazioni allergiche e nei soggetti ipersensibili allo iodio o ad altri mezzi di contrasto.\nDosi terapeutiche.\nLo iofendilato \u00e8 somministrato per iniezione subaracnoidea lombare. Il dosaggio del mezzo di contrasto dipende dall'estensione della parte da esaminare e dal grado di contrasto desiderato. La dose di iofendilato normalmente usata nella mielografia \u00e8 di 3-12 ml. Nell'adulto sono state somministrate anche dosi di 9-40 ml e pi\u00f9. Si somministrano 3-5 ml nei bambini con peso corporeo inferiore a 20\u00a0kg, 5-8 ml nei bambini di 20\u201350\u00a0kg e 10 ml nei bambini con peso corporeo superiore a 50\u00a0kg.\nInterazioni.\nAlcuni test sulla funzione tiroidea, basati sulla determinazione dello iodio, possono risultare falsati anche parecchi mesi dopo somministrazione subaracnoidea di iofendilato.\nStabilit\u00e0 e conservazione.\nLo iofendilato deve essere conservato in contenitori ermeticamente chiusi e resistenti alla luce."}
{"id": "4041303", "revid": "310967", "url": "https://it.wikipedia.org/wiki?curid=4041303", "title": "Riserva naturale speciale del popolamento di Juniperus phoenicea di Rocca San Giovanni - Saben", "text": ""}
{"id": "4041307", "revid": "1543377", "url": "https://it.wikipedia.org/wiki?curid=4041307", "title": "Lingue penuti", "text": "Le lingue penuti (\"Penutian\" in lingua inglese) sono un ipotetico raggruppamento di lingue native americane del nord America occidentale, parlate un tempo negli attuali stati di Washington, Oregon e California. L'esistenza di un phylum penuti \u00e8 stato oggetto di accesi dibattiti in seno alla comunit\u00e0 dei linguisti. Anche il fatto che alcune delle lingue (o gruppi di lingue) potessero appartenere o no al raggruppamento \u00e8 stata spesso fonte di diatribe tra gli specialisti. Molti dei problemi negli studi comparativi sono dovuti al fatto che molte lingue si sono estinte da parecchio tempo e la documentazione disponibile \u00e8 scarsa.\nSi riusc\u00ec a raggiungere un certo consenso sull'ipotesi in un convegno del 1994 all'Universit\u00e0 dell'Oregon. In seguito Marie-Lucie Tarpent studiando le lingue tsimshian (\"Tsimshianic\"), una famiglia geograficamente isolata della Columbia Britannica settentrionale, concluse che l'appartenenza alla famiglia penuti fosse molto probabile.\nParecchi dei sottoraggruppamenti pi\u00f9 o meno recentemente proposti hanno avuto convincenti dimostrazioni.\nEtimologia.\nIl nome \"Penuti\" \u00e8 stato creato unendo due parole che indicano il numerale \"due\": \"pen\" nelle lingue wintun (\"Wintuan\"), maidu (\"Maiduan\") e yokuts (\"Yokutsan\"), e \"uti\" in lingua uti (\"Utian\").\nStoria delle ipotesi.\nIpotesi iniziale.\nL'ipotesi originale penuti venne lanciata nel 1913 da Roland B. Dixon e Alfred L. Kroeber, che avevano notato le strette relazioni che incorrevano tra le seguenti cinque famiglie linguistiche californiane:\nQuesta proposta venne definita di volta in volta \"Core Penutian\", penuti californiano (\"California Penutian\") o \"Penutian Kernel\". Nel 1919 gli stessi autori pubblicarono le prove linguistiche a supporto della proposta. Da questa data, l'ipotesi del penuti inizi\u00f2 ad essere dibattuta.\nPrecedentemente (nel 1877), Albert S. Gatschet aveva definito il gruppo \"mutsun\" (oggi chiamato lingue uti), formato dalle lingue miwok e dalle lingue costano, la cui esistenza venne poi confermata da Catherine Callaghan. Nel 1903 Dixon &amp; Kroeber notarono una notevole relazione (\"positive relationship\") tra costano, maidu, wintun e yokuts. Nel 1910 Kroeber riconobbe gli stretti collegamenti tra la lingua miwok e le lingue costano.\nEspansione di Sapir.\nNel 1916, Edward Sapir espande la famiglia penuti con un insieme di lingue, definite lingue penuti dell'Oregon, che includeva le lingue coos (\"Coosan\") e le lingue isolate siuslaw e takelma.\nIn seguito Sapir e Leo Frachtenberg aggiunsero le lingue kalapuya (\"Kalapuyan\") e le lingue chinook (\"Chinookan\") e, ancora dopo, le lingue alsean e le lingue tsimshian, arrivando alla classificazione in quattro rami del 1921:\nNel 1929 Sapir pubblic\u00f2 un articolo per l\"'Encyclop\u00e6dia Britannica\", in cui aggiungeva due nuovi rami:\norganizzando cos\u00ec la famiglia in sei rami:\nEspansioni successive.\nAltri linguisti hanno suggerito l'inclusione di altre lingue nella famiglia:\no hanno proposto ipotesi di collegamenti tra il penuti ed altre famiglie:\nDubbi della met\u00e0 del novecento.\nVerso la met\u00e0 del XX secolo, tra gli studiosi sorse il dubbio che le somiglianze tra le varie famiglie linguistiche che comporrebbero la famiglia penuti possano essere il risultato di prestiti linguistici tra i popoli vicini e non derivassero da un proto-linguaggio comune, condiviso in un lontano passato.\nMary Haas, riguardo a questo prestito, afferma:\nAnche dove il rapporto genetico \u00e8 chiaramente delineato ...le prove di diffusione di tratti comuni, tra trib\u00f9 vicine, in relazione o meno, \u00e8 visibile dappertutto. Queste rende il compito di determinare la validit\u00e0 dei collegamenti tra le presunte lingue hoka e le presunte lingue penuti estremamente difficoltoso [\u2026] e occorre ribadire ancora una volta che, per la preistoria, l'approccio diffusionale \u00e8 altrettanto importante che quello genetico e quindi porre la necessaria enfasi sulla necessit\u00e0 di proseguire con studi diffusionali che vadano di pari passo con gli studi genetici. Questo \u00e8 necessario, soprattutto, nello studio delle lingue hoka e penuti, in particolar modo in California dove esse hanno convissuto fianco a fianco per molti millenni.(Haas 1976:359)\nNonostante le preoccupazioni di Haas ed altri, la \u201cConsensus Classification\u201d prodotta ad una conferenza a Bloomington (Indiana) nel 1964 ha ritenuto di mantenere l'intero gruppo di Sapir nella famiglia penuti. L'approccio opposto venne sostenuto nel 1976 ad una conferenza a Oswego (New York), dove Campbell e Mithun respinsero l'esistenza della famiglia penuti, considerandola non dimostrata, dalla loro classificazione di famiglie linguistiche nordamericane.\nIpotesi recenti.\nIl ramo penuti californiano ed il takelma\u2013kalapuya non sono pi\u00f9 accettati come appartenenti alla famiglia da molti studiosi del penuti. Invece, il penuti del plateau, il penuti costiero dell'Oregon (\"Oregon Coast Penutian\") e lo yok-uti continuano ad essere considerati sufficientemente supportati. Scott DeLancey suggerisce le seguenti relazioni tra le famiglie linguistiche tipicamente assegnate al phylum penuti:\nLe lingue wintun, la lingua takelma e la lingua kalapuya, assenti da questa lista, continuano ad essere considerate lingue penuti da molti studiosi dell'argomento.\nProve a favore dell'ipotesi penuti.\nForse perch\u00e9 molte lingue penuti hanno l'apofonia, le vocali sono difficilmente ricostruibili. Tuttavia, le consonanti corrispondenti sono comuni. Per esempio, le proto-yokuts (penuti dell'entroterra) consonanti retroflesse */\u0288/ */\u0288\u02bc/ corrispondono alle consonanti klamath (penuti del plateau) /t\u0361\u0283 t\u0361\u0283\u02bc/, mentre le consonanti dentali del proto-yokuts */t\u032a/ */t\u032a\u02b0/ */t\u032a\u02bc/ corrispondono alle consonanti alveolari klamath /d\u00a0t t\u02bc/. Il kalapuya, il takelma ed il wintun non evidenziano connessioni ovvie, e DeLancey non ha investigato il penuti del Messico o altri gruppi geograficamente vicini.\nIn base a calcoli archeologici, la famiglia yok-uti potrebbero essere antica come quella indo-europea ed il klamath appare aver vissuto nei luoghi dove ancora si parla per almeno 7000 anni.\nQui sotto alcune corrispondenze fonetiche tra lingue appartenenti alla famiglia penuti rilevate da Lyle Campbell."}
{"id": "4041310", "revid": "599013", "url": "https://it.wikipedia.org/wiki?curid=4041310", "title": "Carmelitane del Sacro Cuore", "text": "Le Carmelitane del Sacro Cuore (in spagnolo \"Carmelitas del Sagrado Coraz\u00f3n\") sono un istituto religioso femminile di diritto pontificio: le suore di questa congregazione pospongono al loro nome la sigla C.S.C.\nStoria.\nLa congregazione fu fondata ad Atotonilco el Alto, nello stato messicano di Jalisco, da Mar\u00eda Luisa de la Pe\u00f1a (1866-1937). La de la Pe\u00f1a faceva parte della conferenza di San Vincenzo de' Paoli di Atotonilco e assieme al marito, il medico Pascual Rojas, aveva aperto il piccolo ospedale del Sacro Cuore, destinato ai poveri: rimasta vedova nel 1896, continu\u00f2 a dedicarsi alla cura dei malati poveri e il 25 dicembre 1905, assieme con alcune compagne, inizi\u00f2 a condurre vita semi-claustrale presso il suo ospedale.\nNel 1909 la comunit\u00e0 ricevette una regola dall'arcivescovo di Guadalajara, Jos\u00e9 de Jes\u00fas Ort\u00edz, ma pochi anni dopo le religiose si unirono alle Ancelle di Ges\u00f9 Sacramentato di Zapotl\u00e1n el Grande, tra le quali emisero i voti il 2 marzo 1915; nel 1917 Mar\u00eda Luisa de la Pe\u00f1a e le sue compagne vennero autorizzate a staccarsi dalle Ancelle di Ges\u00f9 Sacramentato e a tornare ad Atotonilco, dove restaurarono l'ospedale del Sacro Cuore.\nSu consiglio dell'arcivescovo Jos\u00e9 Francisco Orozco y Jim\u00e9nez la comunit\u00e0 chiese di unirsi a un terz'ordine e il 18 ottobre 1920 fu aggregata all'Ordine dei Carmelitani Scalzi: la fondatrice e le sue sei compagne vestirono l'abito carmelitano ed emisero la professione il 1\u00ba aprile 1921.\nA causa del clima di persecuzione religiosa, nel 1925 la de la Pe\u00f1a (che aveva preso il nome religioso di Luisa Giuseppa del Santissimo Sacramento) lasci\u00f2 il Messico e nel 1927 si stabil\u00ec in California, dove la congregazione ebbe un notevole sviluppo; la fondatrice pot\u00e9 stabilirsi nuovamente in patria nel 1929 e nel 1930 apr\u00ec un noviziato a Guadalajara, da dove le suore si diffusero in tutto il Messico.\nLa congregazione ricevette il pontificio decreto di lode il 25 aprile 1949 e l'approvazione definitiva della Santa Sede il 23 giugno 1958.\nAttivit\u00e0 e diffusione.\nLe suore si dedicano all'assistenza agli infermi, alla cura degli orfani e all'insegnamento.\nOltre che in Messico, sono presenti in Bolivia, Cile, Colombia, Ecuador, Filippine, Stati Uniti d'America, Venezuela; la sede generalizia \u00e8 a Guadalajara.\nAlla fine del 2008 la congregazione contava 423 religiose in 62 case."}
{"id": "4041311", "revid": "47767", "url": "https://it.wikipedia.org/wiki?curid=4041311", "title": "Terance", "text": ""}
{"id": "4041312", "revid": "47767", "url": "https://it.wikipedia.org/wiki?curid=4041312", "title": "Terrence", "text": ""}
{"id": "4041313", "revid": "47767", "url": "https://it.wikipedia.org/wiki?curid=4041313", "title": "Terrance", "text": ""}
{"id": "4041318", "revid": "2519", "url": "https://it.wikipedia.org/wiki?curid=4041318", "title": "Ente di gestione delle aree protette del Po e della Collina torinese", "text": ""}
{"id": "4041319", "revid": "339392", "url": "https://it.wikipedia.org/wiki?curid=4041319", "title": "Ente di gestione delle aree protette dell'Area metropolitana di Torino", "text": ""}
{"id": "4041321", "revid": "110157", "url": "https://it.wikipedia.org/wiki?curid=4041321", "title": "Atotonilco el Alto", "text": "Atotonilco el Alto \u00e8 un comune dello stato messicano di Jalisco, il cui capoluogo \u00e8 la localit\u00e0 omonima."}
{"id": "4041323", "revid": "767487", "url": "https://it.wikipedia.org/wiki?curid=4041323", "title": "Truls Jenssen", "text": "Biografia.\n\u00c8 il padre di Ruben ed Ulrik Ytterg\u00e5rd Jenssen, entrambi calciatori professionisti.\nCarriera.\nGiocatore.\nClub.\nJenssen ha giocato per tutta la carriera nel Troms\u00f8. Ha debuttato nella prima squadra nel 1979 e, nel campionato 1985, il club ha centrato la promozione nella 1. divisjon. Ha esordito nella massima divisione norvegese in data 1\u00ba maggio 1986, trovando anche la via del gol nel pareggio per 1-1 contro il Kongsvinger. Ha contribuito alla vittoria finale del Norgesmesterskapet 1986. Ha collezionato complessivamente 295 presenze in squadra, con 54 reti all'attivo (incontri di coppa inclusi). Si \u00e8 ritirato nel 1993.\nAllenatore.\nDopo il ritiro dall'attivit\u00e0 agonistica, \u00e8 stato vice-allenatore al Troms\u00f8 dal 1993 al 1996. Nel 1997 \u00e8 diventato allenatore del Sogndal. Dal 1998 al 2006 ha ricoperto lo stesso incarico al Tromsdalen. Successivamente, \u00e8 tornato al Troms\u00f8 in veste di allenatore delle giovanili.\nIl 26 giugno 2017, l'allenatore del Troms\u00f8 B\u00e5rd Flovik \u00e8 stato sollevato dall'incarico e Jenssen ne ha preso il posto ad interim, in attesa di una soluzione definitiva. Il 12 luglio 2017, Simo Valakari \u00e8 stato nominato nuovo allenatore del Troms\u00f8."}
{"id": "4041324", "revid": "767487", "url": "https://it.wikipedia.org/wiki?curid=4041324", "title": "Moonlight and Honeysuckle", "text": "Moonlight and Honeysuckle \u00e8 un film muto del 1921 diretto da Joseph Henabery.\nTrama.\nBaldwin, senatore dell'Arizona, vorrebbe sposarsi con una vedova ma quest'ultima rifiuta le nozze finch\u00e9 Judith, la figlia di Baldwin, resta nubile. Judith \u00e8 indecisa: ha un pretendente, un politico eletto al Congresso, ma lei lo trova noioso. Scappata da Washington, dove \u00e8 oggetto dei pettegolezzi della stampa, si rifugia nel ranch del padre. Qui, viene raggiunta da Courtney, un altro dei suoi pretendenti. Ma, alla fine, Judith decider\u00e0 che l'uomo della sua vita \u00e8 il terzo, ovvero Ted Musgrove, il manager del ranch, da sempre innamorato di lei.\nProduzione.\nIl film fu prodotto dalla Realart Pictures Corporation.\nDistribuzione.\nDistribuito dalla Paramount Pictures, il film usc\u00ec nelle sale cinematografiche USA nel luglio 1921."}
{"id": "4041325", "revid": "295921", "url": "https://it.wikipedia.org/wiki?curid=4041325", "title": "Giovanni Antonio di Giacomo", "text": ""}
{"id": "4041331", "revid": "110157", "url": "https://it.wikipedia.org/wiki?curid=4041331", "title": "Zapotl\u00e1n el Grande", "text": "Zapotl\u00e1n el Grande \u00e8 un comune dello stato messicano di Jalisco, il cui capoluogo \u00e8 la citt\u00e0 di Ciudad Guzm\u00e1n."}
{"id": "4041332", "revid": "287204", "url": "https://it.wikipedia.org/wiki?curid=4041332", "title": "Razoxano", "text": "Il razoxano (conosciuto anche con il nome di Dexrazoxano oppure di Cardioxano ed in fase sperimentale con la sigla ICRF 159) \u00e8 un farmaco antineoplastico che inibisce la fase premitotica e la fase mitotica iniziale della crescita cellulare, cio\u00e8 la cosiddetta fase G2-M. \u00c8 stato dimostrato che il razoxano aumenta gli effetti della radioterapia e mostra inoltre una certa attivit\u00e0 immunosoppressiva.\nFarmacocinetica.\nDopo somministrazione orale il razoxano viene assorbito dal tratto gastrointestinale in modo variabile. L'emivita plasmatica \u00e8 di circa 3,5 ore. Il farmaco viene ampiamente metabolizzato ed escreto nelle urine e nella bile. Gli studi clinici confermano l'esistenza di un circolo enteroepatico.\nTossicit\u00e0.\nNel cane di razza beagle la somministrazione orale di 320\u00a0mg/kg/die si \u00e8 dimostrata letale.\nUsi clinici.\nIl razoxano viene utilizzato, in associazione con la radioterapia, nel trattamento di sarcomi, e segnatamente nel sarcoma di Kaposi. Il farmaco ha trovato impiego anche in altre neoplasie, quali leucemie acute e nel linfoma non-Hodgkin. In alcuni tipi di cancro, ad esempio nel cancro gastrico avanzato, nell'adenocarcinoma dell'endometrio, nel carcinoma vanzato della cervice uterina si \u00e8 dimostrato totalmente inefficace.&lt;br&gt;\nIn passato il razoxano \u00e8 stato somministrato con successo nel trattamento sistemico della psoriasi. Tuttavia tale impiego \u00e8 stato successivamente abbandonato a seguito dell'evidenza che in corso di terapia si possono sviluppare leucemie mieloidi acute e altre neoplasie. L'uso del farmaco \u00e8 oggi limitato alle forme neoplastiche.\nDosi terapeutiche.\nNel trattamento dei sarcomi, in associazione a radioterapia, si somministrano generalmente 125\u00a0mg di razoxano due volte al giorno per os. Il trattamento delle leucemie acute e del sarcoma di Kaposi richiede dosi superiori. In particolare nel sarcoma di Kaposi \u00e8 stato somministrato fino ad un massimo di 1 g/m\u00b2/die in dosi frazionate, per tre giorni ogni 3 settimane.\nEffetti collaterali ed indesiderati.\nI principali effetti collaterali del razoxano sono: depressione del midollo osseo, disturbi gastrointestinali, reazioni cutanee e alopecia. Alcuni pazienti possono sviluppare delle linee di Beau sulle unghie delle dita. Il farmaco pu\u00f2 potenziare gli effetti collaterali della radioterapia.\nControindicazioni.\nIl farmaco \u00e8 controindicato in tutti i soggetti con ipersensibilit\u00e0 al principio attivo. Dato l'alto rischio di sviluppare neoplasie secondarie in corso di trattamento con razoxano, il trattamento di patologie non neoplastiche rappresenta una controindicazione assoluta.\nPrecauzioni d'uso.\nDurante il trattamento con razoxano il paziente deve essere attentamente monitorato con esecuzione periodica di controlli ematici, ed in particolare di emocromo con formula leucocitaria."}
{"id": "4041333", "revid": "1543377", "url": "https://it.wikipedia.org/wiki?curid=4041333", "title": "Papiro Insinger", "text": "Il papiro Insinger \u00e8 un papiro risalente all'antico Egitto che contiene uno dei pi\u00f9 antichi scritti esistenti che trattino l'insegnamento della conoscenza egizia (Sebayt). Il manoscritto risale al II secolo circa, e la porzione principale \u00e8 conservata presso il Rijksmuseum van Oudheden di Leida.\nContenuto.\nIl papiro Insinger \u00e8 un frammento di rotolo di papiro a cui manca la parte iniziale e quella finale, la cui dimensione \u00e8 di circa 612 \u00d7 27.5\u00a0cm. Il testo \u00e8 scritto sul recto.\nIl testo \u00e8 un esempio di letteratura egizia che tratta l'insegnamento della conoscenza (Sebayt) e mostra come le tradizioni egizie perdurarono anche durante i regni stranieri, e come si adattarono alle nuove richieste del tempo.\nIl manoscritto \u00e8 una collezione di scritti, e comprende 25 capitoli sopravvissuti.\nLa scrittura \u00e8 divisa in diversi argomenti, con numerosi capitoli, e contiene oltre 800 massime.\nLe massime sono scritte su una linea come un proverbio, ad esempio:\nIl testo \u00e8 scritto in demotico, ed \u00e8 stato datato tra l'anno zero ed il 100, durante il periodo greco ed il periodo romano. Si tratta probabilmente della trascrizione di un manoscritto pi\u00f9 antico.\nStoria.\nNon si sa quando il rotolo sia stato scoperto. Nel 1895 fu venduto ad Akhmim da un uomo d'affari francese di nome Frenay ad un fotografo olandese nonch\u00e9 antiquario, Jan Herman Insinger. In quel periodo Insinger viveva a Luxor, dove tra le altre cose collaborava con Gaston Maspero.\nQuesto manoscritto \u00e8 il pi\u00f9 completo ed importante tra i testi tuttora esistenti che trattano l'insegnamento della conoscenza, uno dei generi pi\u00f9 antichi della letteratura egizia. Diversamente da altri insegnamenti di saggezza che enfatizzano il comportamento sociale, il papiro Insinger Papyrus pone enfasi sul comportamento eticamente corretto.\nNel 1922 l'olandese Pieter Adriaan Aart Boeser ne pubblic\u00f2 la prima trascrizione e traduzione in un articolo intitolato \"Transkription und \u00dcbersetzung des Papyrus Insinger\", all'interno della rivista \"Internationales Archiv f\u00fcr Ethnographie\".\nNel 1926 il ceco Franti\u0161ek Lexa pubblic\u00f2 una trascrizione con commenti ed interpretazioni in francese nel libro \"Papyrus Insinger\".\nAlla fine degli anni settanta Karl-Theodor Zauzich, inserviente dell'University of Pennsylvania Museum of Archaeology and Anthropology, scopr\u00ec altri tre frammenti del papiro Insinger all'interno della collezione del proprio museo. Erano stati acquistati dal museo in Egitto nel 1910.\nIl numero d'archivio del papiro presso il Rijksmuseum van Oudheden \u00e8 \"F 95 / 5.1\", mentre quello del Penn Museum \u00e8 \"E 16333 A-C\"."}
{"id": "4041334", "revid": "124488956", "url": "https://it.wikipedia.org/wiki?curid=4041334", "title": "Locomotiva DR 250", "text": " \n \nLe locomotive 250 erano una serie di locomotive elettriche progettate della Deutsche Reichsbahn per il traino dei treni merci e passeggeri, in sostituzione delle locomotive dei gruppi 211 e 242, divenute ormai insufficienti in numero e potenza.\nNel 1994, con l'incorporazione della DR nella nuova DB, le 250 assunsero il numero di gruppo 155, e destinate esclusivamente al traffico merci. Attualmente sono in corso di accantonamento."}
{"id": "4041335", "revid": "767487", "url": "https://it.wikipedia.org/wiki?curid=4041335", "title": "Mo'ed Katan", "text": "Mo'ed Katan o Mo'edh Qatan (ebraico: \u05de\u05d5\u05e2\u05d3 \u05e7\u05d8\u05df, lett. \"Piccola Festa\") \u00e8 l'undicesimo trattato del \"Seder Moed\" nella Mishnah e nel Talmud. Esamina le leggi dei giorni mediani tra l'inizio e la fine di Pesach e di Sukkot (poich\u00e9 entrambi i festival durano una settimana). Tali giorni sono noti anche come giorni \"Chol HaMoed\". \"Mo\u2018ed Katan\" discute anche delle leggi di Aveilut (Lutto). Composto da soli tre capitoli, ha una Gemara (\"Completamento\") sia nel Bavli che nel Yerushalmi.\nAttivit\u00e0 permesse.\nLa Mishnah Berurah riassume gli importanti principi che vengono stabiliti dal \"Mo\u2018ed Katan\". Nella Mishnah Berurah 530:1 sono elencate le attivit\u00e0 permesse durante Chol HaMoed:\nQuesta lista contiene molti dettagli e restrizioni complessi, che vengono elaborati dalla Mishnah Berurah."}
{"id": "4041337", "revid": "1305772", "url": "https://it.wikipedia.org/wiki?curid=4041337", "title": "Zapotl\u00e1n", "text": ""}
{"id": "4041338", "revid": "119049995", "url": "https://it.wikipedia.org/wiki?curid=4041338", "title": "Locomotiva DB 155", "text": ""}
{"id": "4041340", "revid": "717966", "url": "https://it.wikipedia.org/wiki?curid=4041340", "title": "Mo'edh Qatan", "text": ""}
{"id": "4041342", "revid": "717966", "url": "https://it.wikipedia.org/wiki?curid=4041342", "title": "Moed Katan", "text": ""}
{"id": "4041346", "revid": "287204", "url": "https://it.wikipedia.org/wiki?curid=4041346", "title": "Atotonilco", "text": ""}
{"id": "4041351", "revid": "767487", "url": "https://it.wikipedia.org/wiki?curid=4041351", "title": "Junior Reid", "text": ""}
{"id": "4041357", "revid": "599013", "url": "https://it.wikipedia.org/wiki?curid=4041357", "title": "Victor Manuel Vucetich", "text": ""}
{"id": "4041366", "revid": "287204", "url": "https://it.wikipedia.org/wiki?curid=4041366", "title": "Ksemaraja", "text": ""}
{"id": "4041368", "revid": "1805885", "url": "https://it.wikipedia.org/wiki?curid=4041368", "title": "Invasine", "text": "Le invasine sono esotossine di natura proteica ad azione enzimatica prodotte dal metabolismo secondario dei batteri patogeni; esse svolgono diverse azioni mirate a facilitare la diffusione del batterio all'interno del corpo per dare inizio all'infezione. Le principali invasine sono:\nLa capacit\u00e0 di alcuni batteri patogeni di sintetizzare le invasine concorre a determinarne la virulenza che sarebbe decisamente inferiore, se non nulla, nel caso tali enzimi non venissero prodotti."}
{"id": "4041369", "revid": "125868060", "url": "https://it.wikipedia.org/wiki?curid=4041369", "title": "Ente di gestione delle aree protette delle Alpi Marittime", "text": "LEnte di gestione delle aree protette delle Alpi Marittime \u00e8 un ente strumentale della Regione Piemonte, istituito nel 2015 che ha modificato il Testo unico sulla tutela delle aree naturali e della biodiversit\u00e0, provvedimento di riorganizzazione dell'intero sistema delle aree protette piemontesi riducendo il numero delle amministrazioni, che, tra l'altro, ha riunito nell'ente il Parco delle Alpi Marittime, il Parco del Marguareis e le sette riserve naturali che facevano riferimento ai rispettivi Enti.\nNel 2019 \u00e8 stata affidata all'ente la gestione della riserva naturale Grotte di Aisone.\nL'Ente di gestione delle aree protette delle Alpi Marittime ha la sede legale a Valdieri; dispone anche di una sede operativa a Entracque e di una a Chiusa di Pesio.\nAll'ente sono affidati in gestione:\nL\u2019Ente gestisce, inoltre, 20 siti della Rete Natura 2000, che interessano aree di particolare interesse naturalistico della Provincia di Cuneo."}
{"id": "4041370", "revid": "310967", "url": "https://it.wikipedia.org/wiki?curid=4041370", "title": "Riserva naturale speciale dei Ciciu del Villar", "text": ""}
{"id": "4041371", "revid": "1543377", "url": "https://it.wikipedia.org/wiki?curid=4041371", "title": "Campionati europei di nuoto 2012 - 400 metri stile libero maschili", "text": "La gara dei 400 metri stile libero maschili degli Europei 2012 si \u00e8 svolta il 21 maggio 2012 e vi hanno partecipato 33 atleti. Le batterie si sono svolte al mattino e la finale nel pomeriggio dello stesso giorno.\nRecord.\nPrima della manifestazione il record del mondo (RM), il record europeo (EU) e il record dei campionati (RC) erano i seguenti."}
{"id": "4041373", "revid": "1305772", "url": "https://it.wikipedia.org/wiki?curid=4041373", "title": "Torre della Zecca (Amsterdam)", "text": "La Torre della Zecca (in olandese: Munttoren; pronuncia: /'m\u00f8\u014btto:r\u01dd(\u014b)/), chiamata comunemente \"De Munt\", \u00e8 una celebre torre campanaria in stile rinascimentale della \"Muntplein\" (\"Piazza della Zecca\") di Amsterdam, nei Paesi Bassi. Venne costruita nel 1619-20 dall'architetto Hendrick de Keyser il Vecchio, sulle rovine della \"Regulierspoort\", una parte delle mura medievali risalente agli anni ottanta del XV secolo.\nL'edificio, che deve il proprio nome alla funzione di zecca che assunse tra il 1672 e il 1673, \u00e8 classificato come rijksmonument nr. 3729.\nUbicazione.\nLa torre si trova al confine tra la Nieuwe Zijde e la \"Cerchia dei Canali Est\" nel punto in cui il fiume Amstel si incontra con il canale Singel, tra il Bloemenmarkt, tra il mercato di fiori galleggiante sul Singel, la via per gli acquisti Kalverstraat e la Vijzelstraat, nei pressi del Tuschinski Theater.\nStoria.\nIn questo vi era una delle tre porte pi\u00f9 importanti della citt\u00e0. La \"Regulierspoort\", Porta dei Regolari, in riferimento all'antico \"Monastero dei Regolari\" che fu fondato nel 1394 nei pressi. Questa porta civica venne eretta fra il 1480 e il 1487 e si componeva di due torri gemelle con un corpo di guardia.\nNel 1618 un incendio distrusse l'edificio, risparmiando solo la base di una delle due torri.\nNel 1619 il grande architetto Hendrick de Keyser il Vecchio ristruttur\u00f2 il complesso e alla torre occidentale vi aggiunse la caratteristica guglia di legno rivestita di lastre di piombo, che raggiunge l'altezza di 41 metri.\nNel 1699 i fratelli Fran\u00e7ois e Pieter Hemony vi installarono un carillon composto da 19 campane. Tuttavia le campane vennero vendute nel 1873 (alcune di esse sono oggi conservate al Museo Storico di Amsterdam), ed oggi il nuovo carillon si compone di 38 campane.\nLa torre assunse il suo nome attuale di \"Munttoren\", ovvero \"Torre della Zecca\", nel 1672, quando la citt\u00e0 di Amsterdam, occupata dai francesi, fu deputata per due anni del diritto di coniare monete al posto di Utrecht.\nFra il 1885 e il 1887 il vecchio corpo di guardia venne istituito dall'attuale in stile Neorinascimentale.\nCaratteristiche.\nAll'interno della torre si trova un carillon di 38 campane che risuona ogni 15 minuti.\nVi \u00e8 anche annesso un negozio di ceramiche di Delft."}
{"id": "4041374", "revid": "857138", "url": "https://it.wikipedia.org/wiki?curid=4041374", "title": "Munttoren", "text": "Munttoren (\"Torre della Zecca\") pu\u00f2 riferirsi ai seguenti edifici dei Paesi Bassi:"}
{"id": "4041376", "revid": "241195", "url": "https://it.wikipedia.org/wiki?curid=4041376", "title": "Nipagina sodica", "text": ""}
{"id": "4041377", "revid": "287204", "url": "https://it.wikipedia.org/wiki?curid=4041377", "title": "Boston Beaneaters", "text": "I Boston Beaneaters \u00e8 stata una societ\u00e0 calcistica di Boston, negli Stati Uniti, appartenente alla American League of Professional Football (1894). Storicamente rappresenta la prima squadra di calcio della citt\u00e0 di Boston.\nStoria.\nNel 1894 sei franchigie di baseball appartenenti alla National League organizzarono una nuova lega nazionale di calcio (o soccer negli Stati Uniti) la ALPF, \"American League of Professional Football\", considerato storicamente il primo campionato di calcio professionistico negli Stati Uniti. Oltre ai Boston Beaneaters, emanazione della squadra di baseball omonima, le altre squadre che formarono la lega e parteciparono al campionato furono i Brooklyn Dodgers (rinominati \"Brooklyn Bridegrooms\"), Baltimore Orioles, New York Giants, Philadelphia Phillies ed i Washington Senators.\nI Beaneaters giocarono con un completo bianco e calze rosse, mutuato dalla formazione di baseball, e le loro partite casalinghe si disputarono al South End Grounds.\nProblemi organizzativi e finanziari (la nuova lega era in diretta competizione con quella di baseball) causarono la prematura chiusura della lega prima che la stagione fosse completata. Al momento della chiusura i Beaneaters si trovarono terzi in classifica dopo aver vinto quattro partite su cinque disputate, tra queste, si ricorda la vittoria sui Philadelphia Phillies per 5-2 davanti a quattrocento spettatori il 20 ottobre al Philadelphia Ball Park."}
{"id": "4041379", "revid": "310967", "url": "https://it.wikipedia.org/wiki?curid=4041379", "title": "Riserva naturale speciale delle Sorgenti del Belbo", "text": ""}
{"id": "4041381", "revid": "339392", "url": "https://it.wikipedia.org/wiki?curid=4041381", "title": "Aosta Sport Club", "text": ""}
{"id": "4041382", "revid": "47767", "url": "https://it.wikipedia.org/wiki?curid=4041382", "title": "Arhip", "text": ""}
{"id": "4041383", "revid": "47767", "url": "https://it.wikipedia.org/wiki?curid=4041383", "title": "Arkhip", "text": ""}
{"id": "4041384", "revid": "47767", "url": "https://it.wikipedia.org/wiki?curid=4041384", "title": "Archip", "text": ""}
{"id": "4041385", "revid": "2519", "url": "https://it.wikipedia.org/wiki?curid=4041385", "title": "Riserva naturale speciale dell'Oasi di Crava Morozzo", "text": ""}
{"id": "4041389", "revid": "74801", "url": "https://it.wikipedia.org/wiki?curid=4041389", "title": "Ali Fallahian", "text": "\u00c8 noto soprattutto per essere stato il ministro dei servizi di sicurezza durante la presidenza di Akbar Hashemi Rafsanjani. \nCredo religioso e carriera politica.\nAli Fallahian appartiene alla scuola sciita di Haqqani considerata la pi\u00f9 radicale della citt\u00e0 santa di Qom e guidata dall'ayatollah Mohammad Taghi Mesbah Yazdi, il mentore spirituale dell'attuale presidente iraniano Mahmoud Ahmadinejad. Prima di divenire ministero dei servizi di sicurezza, Fallahian \u00e8 stato nominato capo procuratore della Corte speciale per gli ecclesiastici, ove si \u00e8 reso protagonista della condanna a morte di Mehdi Hashemi, clerico sciita contrario all'accordo tra Iran e Stati Uniti durante la guerra Iran-Iraq. \nAccuse di terrorismo internazionale.\nIn merito al periodo di Ali Fallahian come ministro dei servizi di sicurezza iraniani ci sono numerose accuse di complicit\u00e0 in atti di terrorismo internazionale che lo vedono implicato e numerosi mandati di cattura che pendono su di lui. Il 17 settembre del 1992, a Berlino, nel ristorante Mykonos, tre membri dell'opposizione curda iraniana furono massacrati da una scarica di mitra. Per l'omicidio dei tre vennero arrestati diverse persone, tra cui Kazem Darabi, agente iraniano, e alcuni miliziani di Hezbollah. Per l'omicidio del ristorante Mykonos, nel 1996, la Germania incolp\u00f2 direttamente l'Iran ed emise cinque mandati di cattura, tra cui uno anche per Ali Fallahian. Intervistato da Newsweek nel 2000, Fallahian dichiar\u00f2 di essere estraneo ai fatti e descrisse quell'omicidio come uno scontro tra gruppi di opposizione all'Iran. \nUn altro mandato di cattura, stavolta internazionale, nei confronti di Ali Fallahian \u00e8 stato emesso dall'Interpol per gli attentati compiuti nel 1992 e nel 1994 contro l'Ambasciata di Israele in Argentina e contro il centro culturale ebraico AMIA. Negli attentati perirono altre 100 persone. Per gli attacchi l'Interpol emise anche mandati di cattura verso Ahmadi Vahidi, attuale Ministro della Difesa iraniano e Moshen Rezai, candidato alle elezioni Presidenziali iraniane nel 2009. L'Argentina, per parte sua, emise mandati di cattura anche contro Akbar Hashemi Rafsanjani e Ali Akbar Velayati, attuale consigliere diplomatico della Guida Suprema Ali Khamenei. \nInfine, Ali Fallahian \u00e8 anche sotto inchiesta in Svizzera per l'omicidio di Kazem Rajavi, ucciso vicino a Ginevra il 24 aprile del 1990. Kazem Rajavi era il fratello di Massoud Rajavi, capo del gruppo di opposizione iraniano Mujaheddin-e Khalq (noto anche come MEK o Mojahedin del Popolo Iraniano). Per l'omicidio furono materialmente arrestati dalle forze di sicurezza francesi due agenti del MOIS (come \u00e8 anche noto il Ministero dell'Intelligence iraniano), poi rimpatriati in Iran. Ali Fallahian venne consideranto il mandante dell'omicidio. \nAli Fallahian, inoltre, \u00e8 anche accusato di essere il mandante dell'attentato presso Khobar in Arabia Saudita, avvenuto il 25 giugno del 1996. L'attentato prese di mira le Torri dove viveva il personale militare americano con le loro famiglie. Nell'attentato morirono 20 persone. Per l'attentato le autorit\u00e0 americane e saudite incolparono l'Iran e nel 2001 le aurorit\u00e0 statunitensi emisero quattordici mandati di cattura, diversi riguardanti esponenti legati all'intelligence iraniana o ad Hezbollah. Fallahian, allora a Capo del Ministero dell'Intelligence iraniano, fu direttamente accusato di essere uno dei mandanti dell'attentato. \nLa \"catena di omicidi\" e il caso Saeed Emami.\nTra il 1988 e il 1998 in Iran venne attuata la cosiddetta \"catena di omicidi\" (nota in inglese come \"the Chain murder of Iran\"), in cui pi\u00f9 di ottanta intellettuali iraniani vennero uccisi da membri dei servizi di sicurezza iraniani. Per questa catena di omicidi oltre 30 persone vennero successivamente arrestate in Iran. Tra loro venne arrestato Saeed Emami, vice Ministero dell'Intelligence durante il periodo di Ali Fallahian. Emami fu accusato di diversi omicidi e mor\u00ec nel 1999, ufficialmente per suicidio, in carcere. L'opposizione iraniana, al contrario, ritiene che Emami fu ucciso per non rivelare il coinvolgimento di alti ufficiali dell'establishment iraniano negli omicidi compiuti tra il 1988 e il 1999. Nell'intervista al Newsweek del 2000 Ali Fallahian nega ogni coinvolgimento negli omicidi e descrive Emami come il responsabile dei fatti, forse finanziato da altri Stati. "}
{"id": "4041393", "revid": "709406", "url": "https://it.wikipedia.org/wiki?curid=4041393", "title": "Invasina", "text": ""}
{"id": "4041396", "revid": "287204", "url": "https://it.wikipedia.org/wiki?curid=4041396", "title": "Vega de Granada", "text": "La Vega de Granada \u00e8 una comarca della provincia di Granada, nel sudest della Spagna. Fa parte delle 62 comarche dell'Andalusia. Secondo il censimento del 2010 ha una popolazione di 528.712 abitanti."}
{"id": "4041403", "revid": "1543377", "url": "https://it.wikipedia.org/wiki?curid=4041403", "title": "Coppia in giallo", "text": "Coppia in giallo (\"The Wilde Alliance\") \u00e8 una serie televisiva britannica in 13 episodi trasmessi per la prima volta nel corso di una sola stagione nel 1978.\n\u00c8 una serie del genere giallo incentrata sui casi affrontati da Rupert e Amy, marito e moglie e coppia di investigatori dilettanti.\nProduzione.\nLa serie, ideata da Ian MacKintosh, fu prodotta da Yorkshire Television. Le musiche furono composte da Anthony Isaac.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa nel Regno Unito dal 17 gennaio 1978 all'11 aprile 1978 sulla rete televisiva Independent Television. In Italia \u00e8 stata trasmessa con il titolo \"Coppia in giallo\"."}
{"id": "4041404", "revid": "46931", "url": "https://it.wikipedia.org/wiki?curid=4041404", "title": "The Wilde Alliance", "text": ""}
{"id": "4041406", "revid": "46931", "url": "https://it.wikipedia.org/wiki?curid=4041406", "title": "Wilde Alliance", "text": ""}
{"id": "4041411", "revid": "729019", "url": "https://it.wikipedia.org/wiki?curid=4041411", "title": "Disputatio", "text": "Nello scolasticismo, il sistema di istruzione del Medioevo, la disputa (in latino: \"disputatio\"; plurale: \"disputationes\") \u00e8 una modalit\u00e0 formale di dibattito utilizzata per elaborare e dichiarare teorie e leggi in teologia e in scienza. Il processo richiede una completa comprensione dell'argomento su cui verte la disputa e si basa sulla messa in discussione dei tradizionali scritti delle autorit\u00e0.\nNella scolastica medievale, la disputa \u00e8, con la \"lectio\", parte di alcuni metodi onnipresenti ed essenziali dell'insegnamento e della ricerca, oltre che una tecnica d'esame nelle universit\u00e0 dei primi anni del XIII secolo. Poi, a poco a poco il termine assume il significato di \"dibattito a sfondo teologico\", prima svolto fra ebrei e cristiani, poi nel periodo della riforma protestante, fra cattolici e protestanti.\nLa \"disputatio\" universitaria.\nIn origine, la disputa \u00e8 organizzata come una discussione orale, generalmente pubblica, tra pi\u00f9 interlocutori. Quando \u00e8 in programma una \"disputatio\", le lezioni vengono sospese, ma i laureati della facolt\u00e0 e gli studenti dei corsi vi devono partecipare.\nLa struttura della disputa \u00e8 generalmente la seguente:\nIl metodo della \"disputa\" \u00e8 indipendente dalle materie di cui si discute e \u00absembra che abbia svolto un ruolo importante nella ricerca universitaria, sia per un vero dibattito su un problema nuovo, sia per uno scambio di opinioni scritto\u00bb. Le \"disputatio\" attorno alle quali prendevano parte tutti i docenti e gli studenti di una facolt\u00e0 sono state chiamate \"disputatio magistrorum\". Le \"disputatio\" pi\u00f9 solenni sanciscono il passaggio di uno studente al ruolo di insegnante.\nTuttavia le \"disputatio de quolibet\" (dal latino \"quod\": \u00abqualsiasi cosa (scelta)\u00bb, e \"libet\": \u00ab\u00e8 gradita\u00bb) ne erano la forma pi\u00f9 rara e importante. Ogni due o tre anni, gli insegnanti di una universit\u00e0 si proponevano di risolvere qualsiasi quesito che gli assistenti pongono loro (\"quaestiones quodlibetales\"), oltrepassando per l'occasione il novero dei soli studenti, che potevano entrare a far parte del clero di tutti gli ordini o degli insegnanti di altre universit\u00e0.\nLa \"disputatio\" verbale a poco a poco scompare a favore dello scritto e il ruolo dell'insegnante diviene schiacciante rispetto agli studenti. Agli inizi del XIII secolo, san Bonaventura attesta che gli statuti della facolt\u00e0 teologica dell'Universit\u00e0 di Parigi imponevano agli aspiranti maestri di associare \"lectio\", \"disputatio\" e \"praedicatio\" mediante almeno un sermone e una \"collatio\" oppure due \"collatio\". Quest'ultima era un commento biblico integrato con le fonti patristiche gli altri libri della Sacra Scrittura, teso a dimostrare l'organicit\u00e0 e l'unit\u00e0 divinamente ispirata dei testi. Il sermone universitario aveva luogo presso i domenicani nel giorno sacro al Signore, mentre per le Solennit\u00e0 infrasettimanale si svolgeva presso i frati minori a cura di un minore o di un predicatore. Se il frate degli ordini mendicanti teneva al mattino il sermone universitario mentre celebrava la Santa Messa, in luogo della moderna predica, in capo a quest'ultimo vigeva l'obbligo di celebrare il Vespro e la relativa \"collatio\". La sequenza didattica di lezione, disputa e predicazione fu confermata anche da Pietro il Cantore.\nLa \"disputatio\" medievale.\nDispute interreligiose.\nUn significativo numero di dispute ebbe luogo tra cristiani e teologi ebrei, sotto forma di dibattito teologico e filosofico o anche di dichiarato proselitismo,in cui non di rado la parte cristiana era rappresentata da un convertito di recente dall'ebraismo. I cristiani dichiaravano che il solo rifiuto degli ebrei di accettare Cristo stesse a significare una seconda venuta. La parte ebraica solitamente cercava di creare una situazione in cui la sua controparte era costretta a negare l'Antico Testamento per vincere, commettendo per\u00f2 eresia.\nSecondo Michael J. Cook, \"Dal momento che 'vincere' un dibattito avrebbe potuto anche compromettere la sicurezza della comunit\u00e0 ebraica in generale, certamente sono entrate considerazioni di carattere politico in ci\u00f2 che i 'disputanti' ebrei affermavano pubblicamente o si astenevano dal dire. ... Trascrizioni ufficiali del dibattimento in questione, inoltre, potevano non riportare fedelmente ci\u00f2 che effettivamente era accaduto in realt\u00e0; in alcuni punti quello che era riportato per iscritto non era la registrazione dei dialoghi, per come si erano svolti, ma revisioni polemiche cristiane redatte dopo i fatti.\"\nNascita del protestantesimo (1518-1550).\nIl 31 ottobre 1517 Martin Lutero ha avviato la riforma protestante chiedendo la messa in discussione 95 tesi. Anche se presentata come una chiamata a una disputa scolastica ordinaria, la discussione orale non \u00e8 mai avvenuta.\nDisputa di Heidelberg (1518).\nNel corso di un convegno tenuto all'Universit\u00e0 di Heidelberg il ventisei aprile del 1518, Lutero condusse una disputa su 28 tesi teologiche e 12 tesi filosofiche contro gli Agostiniani. Gli studenti e futuri teologi Martin Buc\u00e8ro e Johann Brenz furono presenti fra il pubblico.\nDisputa di Lipsia (1519).\nJohann Eck venne coinvolto in una disputa letteraria con Andreas Karlstadt e sfid\u00f2 il suo avversario in un dibattito pubblico. La disputa ebbe luogo a Lipsia alla presenza del duca Giorgio di Sassonia, nonostante nella facolt\u00e0 dell'Universit\u00e0 avesse luogo una protesta e i divieti dei vescovi di Merseburgo e di Brandeburgo. Eck venne a Lipsia con un discepolo; Lutero e Carlostadio entrarono nella citt\u00e0 accompagnati da un esercito di seguaci, per lo pi\u00f9 studenti. Dal 27 giugno al 4 luglio (1519) Eck e Carlostadio hanno dibattuto sul tema del libero arbitrio e l'umana capacit\u00e0 di cooperare con la grazia. Eck ha costretto il suo antagonista ad ammettere tesi che invalidano la nuova dottrina luterana, dopo di che Lutero stesso si \u00e8 fatto avanti per demolire il dogma della supremazia di Roma per diritto divino. Il dibattito sulla supremazia del Papa fu seguito da discussioni sul purgatorio, indulgenze, penitenza, ecc. Il 14 e 15 luglio Carlostadio riprende il dibattito sul libero arbitrio e le opere di bene. Alla fine il duca Giorgio ha dichiarato chiusa la disputa, e ciascuno dei contendenti se ne and\u00f2, come al solito, rivendicando la vittoria.\nDelle due universit\u00e0 cui era affidata la decisione finale, l'Universit\u00e0 di Erfurt ha rifiutato di intervenire e restituito i documenti; l'Universit\u00e0 di Parigi stette in giudizio sugli scritti di Lutero, associando a ciascuna delle sue opinioni una censura religiosa. Lutero ottenne l'appoggio di Filippo Melantone.\nLa disputa di Lipsia fu l'ultima occasione in cui venne osservata l'antica usanza di giurare di non formulare nessun principio contrario alla dottrina cattolica. In tutti i successivi dibattiti tra cattolici e protestanti, il testo non commentato delle Sacre Scritture veniva citato come autorit\u00e0. Questo pose i cattolici in una posizione svantaggiata. Ci\u00f2 accadeva particolarmente in Svizzera, dove Zwingli e i suoi luogotenenti organizzarono una serie di dibattiti unilaterali sotto la presidenza di consigli comunali gi\u00e0 passati al protestantesimo. Tali sono state le dispute di Zurigo, 1523, del Baden svizzero, 1526 e di Berna, 1528. In tutte queste dispute il risultato fu l'abolizione del culto cattolico e, ad avviso di questi, la profanazione di chiese e istituzioni religiose.\nDieta di Ratisbona (1541).\nL'imperatore Carlo V cerc\u00f2 di condurre i problemi religiosi della Germania ad una \"risoluzione rapida e pacifica\" con conferenze tra i teologi cattolici e protestanti.\nI protestanti dichiararono la loro determinazione ad aderire ai termini della Confessione di Augusta e, in aggiunta, ripudiarono formalmente l'autorit\u00e0 del Pontefice romano e \"non avrebbero ammesso nessun altro giudice sulla controversia se non Ges\u00f9 Cristo\"; sia papa Paolo III che Lutero prevedevano un fallimento. Tuttavia, poich\u00e9 l'imperatore Carlo V e suo fratello, re Ferdinando, insistevano nel fare una prova, il Papa ha autorizzato un suo Nunzio, Giovanni Morone, a recarsi a Spira, dove l'incontro era stato programmato per il mese di giugno del 1540. Siccome la in quella citt\u00e0 infuriava la peste, la conferenza ebbe luogo a Hagenau, una citt\u00e0 libera dell'Impero oltre la sponda occidentale del Reno. N\u00e9 il principe elettore di Sassonia n\u00e9 il Langravio d'Assia erano abilitati a parteciparvi. Melantone era assente per malattia. I principali teologi protestanti alla conferenza erano Bucero, Brenz, Oswald Myconius, Ambrosius Blarer, e Urbanus Rhegius. I pi\u00f9 importanti di parte cattolica erano Johann Fabri, Vescovo di Vienna, e Johannes Eck. Era presente Giovanni Calvino, poi esiliato da Ginevra; \u00e8 apparso come uomo di fiducia del Re di Francia Francesco I. Dopo un mese, re Ferdinando prorog\u00f2 la conferenza riconvocandola a Worms il 28 ottobre.\nPreoccupato dal fallimento della conferenza ad Hagenau, l'imperatore fece maggiori sforzi per il successo del successivo colloquio di Worms. Egli invi\u00f2 il suo ministro Antoine Perrenot de Granvelle e Ortiz, suo inviato, alla Corte Pontificia. Quest'ultimo port\u00f2 con s\u00e9 il gesuita Pierre Favre. Il Papa invi\u00f2 il Vescovo di Feltre, Tommaso Campeggi, fratello del cardinale Lorenzo Campeggi, e ordin\u00f2 a Morone di partecipare. Non dovevano prendere parte a discussioni, ma erano l\u00ec per guardare da vicino gli eventi e riferire a Roma. Granvella ha aperto i lavori a Worms, il 25 novembre, preparato a un discorso eloquente e conciliante. Illustr\u00f2 i mali che avevano colpito la Germania, \"una volta la prima di tutte le nazioni nel culto divino, religione, devozione e fedelt\u00e0\" e ha messo in guardia i suoi ascoltatori su \"tutti i mali che cadranno su di voi e il vostro popolo, se, aggrappandosi ostinatamente alle nozioni preconcette, si impedisce un rinnovamento nella concordia; potranno essere attribuiti a voi come gli autori di questo.\" Per conto dei Protestanti, Melantone ha replicato con una \"risposta coraggiosa\", gettando tutta la colpa sui Cattolici, che rifiutavano di accettare il nuovo Vangelo.\nUna grande quantit\u00e0 di tempo \u00e8 stata spesa in dispute su mozioni procedurali; infine \u00e8 stato deciso che Eck doveva essere il portavoce per i cattolici e Melantone per i protestanti. Il dibattito \u00e8 iniziato il 14 gennaio del 1541. La Confessione di Augusta come base per la conferenza; la Confessione di Augusta del 1540 era un documento diverso dalla Confessione del 1530, essendo stata cambiata da Melantone per soddisfare la sua visione sacramentaria dell'Eucaristia. Eck e Melantone rivaleggiarono quattro giorni sul tema del peccato originale e le sue conseguenze; una formula \u00e8 stata elaborata su cui entrambe le parti hanno concordato, i protestanti con una riserva.\nA questo punto Granvella ha sospeso la conferenza, per essere ripresa a Ratisbona, dove l'imperatore aveva convocato una dieta alla quale ha promesso di partecipare di persona. Questa dieta, dalla quale l'imperatore si aspettava brillanti risultati, \u00e8 stata convocata con un ordine per il 5 aprile 1541. Come legato del papa apparve il Cardinale Gasparo Contarini, assistito dal nunzio Morone. Calvino era presente, ufficialmente per rappresentare Luneburgo, in realt\u00e0 per favorire la discordia nell'interesse della Francia. Come interlocutori alla conferenza religiosa che si \u00e8 riunita allo stesso tempo, Carlo V ha nominato Eck, Julius von Pflug, e Johann Gropper per la parte cattolica, e Melantone, Martin Bucer e Johannes Pistorius il Vecchio per i protestanti. \nUn documento di origine sconosciuta, il \"Libro di Ratisbona\", \u00e8 stato presentato da Gioacchino II, principe elettore di Brandeburgo, come base di accordo. Questa compilazione si \u00e8 sviluppata pi\u00f9 tardi, come il risultato di conferenze, tenute segrete durante l'incontro a Worms, tra i protestanti Martin Bucer e Volfango Capitone da un lato, e il \"luteranizzato\" Gropper e un segretario dell'imperatore chiamato Veltwick dall'altro. \nSi trattava di ventitr\u00e9 capitoli, in cui il tentativo \u00e8 stato fatto cos\u00ec per formulare le dottrine controverse in modo che ciascuna delle parti possa trovare le proprie opinioni espresse in esso. Quanto Carlo V e Granvella hanno avuto a che fare nella transazione \u00e8 sconosciuto; ma certamente sapevano e approvavano. Il \"Libro\" era stato presentato dal principe elettore di Brandeburgo al giudizio di Lutero e Melantone, ma il loro atteggiamento di disprezzo non era un buon auspicio per il successo della mediazione.\nQuando \u00e8 stato mostrato al legato e a Morone, il secondo era per rigetto sommario. Contarini, dopo aver fatto una ventina di emendamenti, sottolineando in particolare, all'articolo 14, il dogma della transustanziazione, ha dichiarato che ora \"come una persona privata\" poteva accettare il testo, ma come legato pontificio doveva consultarsi con i teologi cattolici. Eck assicur\u00f2 la sostituzione con una concisa esposizione della dottrina della giustificazione. Cos\u00ec emendato, il \"libro\" \u00e8 stato consegnato agli interlocutori da Granvella per l'esame. I primi quattro articoli sono stati accettati, trattando dell'uomo prima della caduta nel peccato, libero arbitrio, l'origine del peccato e il peccato originale. La battaglia cominci\u00f2 seriamente quando fu raggiunto l'articolo quinto, riguardante la giustificazione. Dopo dibattiti lunghi e veementi, una formula \u00e8 stata presentata da Martin Bucer e accettata dalla maggioranza, cos\u00ec formulata da essere in grado di reggere una interpretazione cattolica e un'interpretazione luterana. Naturalmente era insoddisfacente per entrambe le parti. La Santa Sede ha condannato questo e formulato un severo rimprovero al Cardinale Contarini per non aver protestato contro di essa. Nessun maggior successo \u00e8 stato raggiunto su altri articoli di pari importanza.\nIl 22 maggio la conferenza si \u00e8 conclusa, e l'imperatore \u00e8 stato informato sugli articoli concordati e quelli sui quali un accordo era impossibile. Carlo V era assai deluso, ma lui non poteva fare pi\u00f9 nulla. Il decreto noto come \"Interim di Ratisbona\", pubblicato il 28 luglio 1541, che ingiunge alle parti il rispetto degli articoli concordati dai teologi, \u00e8 stato da entrambe le parti disatteso.\nUgualmente senza risultati fu l'ultima delle conferenze convocate da Carlo V a Ratisbona, nel 1546, appena prima dello scoppio della guerra contro la Lega di Smalcalda.\nDieta di Ratisbona (1546).\nIl Colloquio di Regensburg del 1546 \u00e8 stato un diversivo dell'imperatore Carlo V, per distogliere i protestanti dai suoi preparativi di guerra per schiacciare la Riforma (Guerra di Smalcalda).\nColloquio di Poissy (1561).\nIl \"colloquio di Poissy\" si tenne nella omonima cittadina francese nel settembre del 1561.\nCon questo colloquio Caterina de' Medici, reggente del figlio Carlo IX di Francia, tenter\u00e0 di avvicinare le due fazioni religiose presenti in Francia; gli ugonotti e i cattolici.\nDisputa nella Bibbia.\nLa parola \"disputa\" appare due volte nella Bibbia di re Giacomo.\nUlteriori letture.\nArticoli.\n2000, p. 508-518"}
{"id": "4041412", "revid": "709406", "url": "https://it.wikipedia.org/wiki?curid=4041412", "title": "Alcol feniletilico", "text": ""}
{"id": "4041416", "revid": "647919", "url": "https://it.wikipedia.org/wiki?curid=4041416", "title": "Buteo poecilochrous", "text": ""}
{"id": "4041423", "revid": "15756", "url": "https://it.wikipedia.org/wiki?curid=4041423", "title": "The Detroit Cobras", "text": "I The Detroit Cobras sono una cover band statunitense di garage rock di Detroit, Michigan, fondata nel 1994.\nLa storia.\nNel 1998 i The Detroit Cobras firmarono per la casa discografica Sympathy for the Record Industry e pubblicarono il loro primo album \"Mink Rat or Rabbit\". Dopo un periodo di tre anni dedicato ad attivit\u00e0 dal vivo pubblicano il secondo album, \"Life, Love and Leaving\". Il genere retro-garage rock gli fa acquisire una buona popolarit\u00e0 nel Regno Unito e firmano un contratto con la londinese Rough Trade Records.\nNel 2003 pubblicano quindi un EP, \"Seven Easy Pieces\" e quindi nel 2005 il terzo album completo \"Baby\".\nQuesto album interrompe la tradizione delle reinterpretazioni dei Cobra e include il brano originale \"Hot Dog (Watch Me Eat)\". \"Baby\" \u00e8 stato pubblicato anche negli Stati Uniti dalla Bloodshot con l'aggiunta dei brani tratti dall'EP \"Seven Easy Pieces\". Nell'Aprile 2007 la Bloodshot ha pubblicato il quarto album della band, \"Tied &amp; True\".\nI The Detroit Cobras sono noti per i numerosi cambiamenti della formazione. Di solito si presentano in tour con una formazione diversa da quella con la quale hanno effettuato le registrazioni degli album.\nGreg Cartwright (gi\u00e0 noto come Greg Oblivian degli Oblivians) \u00e8 stata una forza creativa costante del gruppo insieme a Nagy e Ramirez, che sono stati nel gruppo sin dalle sue origini. Il giorno 16 Gennaio 2022 viene a mancare la cantante Rachel Nagy."}
{"id": "4041424", "revid": "599013", "url": "https://it.wikipedia.org/wiki?curid=4041424", "title": "Iby", "text": ""}
{"id": "4041429", "revid": "339392", "url": "https://it.wikipedia.org/wiki?curid=4041429", "title": "Parco del Po Cuneese", "text": ""}
{"id": "4041433", "revid": "110157", "url": "https://it.wikipedia.org/wiki?curid=4041433", "title": "Marumori", "text": " \u00e8 una cittadina giapponese della prefettura di Miyagi."}
{"id": "4041434", "revid": "110157", "url": "https://it.wikipedia.org/wiki?curid=4041434", "title": "Rescinnamina", "text": "La rescinnamina farmaco antipertensivo che agisce come inibitore del enzima convertitore dell'angiotensina (ACE).\n\u00c8 un alcaloide isolato dalle radici di Rauwolfia serpentina o R. vomitoria ed ha propriet\u00e0 e usi simili alla reserpina. La rescinnamina scurisce lentamente per esposizione alla luce, molto pi\u00f9 rapidamente se in soluzione. Si conserva in recipienti ermetici che la proteggono dalla luce.\nPosologia e vie di somministrazione.\nPer il trattamento dell'ipertensione la rescinnamina \u00e8 stata somministrata alla dose iniziale di al giorno. Le dosi di mantenimento sono comprese tra 0,25 e al giorno in relazione alla risposta terapeutica ottenuta."}
{"id": "4041437", "revid": "110157", "url": "https://it.wikipedia.org/wiki?curid=4041437", "title": "Kami (Miyagi)", "text": " \u00e8 una cittadina giapponese della prefettura di Miyagi."}
{"id": "4041438", "revid": "110157", "url": "https://it.wikipedia.org/wiki?curid=4041438", "title": "Shikama", "text": " \u00e8 una cittadina giapponese della prefettura di Miyagi."}
{"id": "4041439", "revid": "1543377", "url": "https://it.wikipedia.org/wiki?curid=4041439", "title": "Colorado - 'Sto classico", "text": "Colorado - 'Sto classico \u00e8 stato un programma televisivo comico-parodistico italiano di Italia 1 trasmesso nel 2012.\nIl programma.\nI comici di \"Colorado\", con la partecipazione straordinaria di altri personaggi della TV, del cinema e della musica, rappresentarono una parodia di quattro noti classici della letteratura mescolando prosa, musica e danza: \"Pinocchio\", \"L'Odissea\", \"Romeo e Giulietta\", e \"Il Signore degli Anelli\". Questa trasmissione avrebbe dovuto essere uno \"spin-off\" del noto programma comico \"Colorado\", ma non ha avuto lo stesso successo del programma originale (che di solito otteneva buoni ascolti, ovvero ascolti superiori alla media della rete), rivelandosi, anzi, un \"flop\" (ovvero con ascolti inferiori della media della rete). Il programma, inoltre, ha avuto recensioni negative sia dalla totalit\u00e0 dei critici televisivi che dalla maggior parte del pubblico.\nPuntate.\nIl programma \u00e8 costituito da 4 puntate andate in onda dall'8 maggio al 2 giugno 2012 con la conduzione di DJ Angelo su Italia 1.\nPinocchio.\nTitolo: \"Di chi \u00e8 la colpa di tutti i guai in cui si \u00e8 trovato Pinocchio? \u00c8 davvero solo sua o non ha avuto degli educatori all'altezza?\"\n\"Pinocchio\" \u00e8 il primo sketch del programma, con protagonisti Gianluca Fubelli (Pinocchio) e Biagio Izzo (Geppetto).\nGli altri personaggi sono: Paolo Ruffini (Grillo Parlante), Chiara Francini (Fata Turchina), Dino Abbrescia (Mastro Ciliegia), PanPers (Il Gatto e la Volpe), Gabri Gabra (Lucignolo), Laura Magni (Il giudice), Francesco Pannofino (Mangiafuoco), Gianluca Impastato (Pappagallo), Stefano Vogogna (Contadino), Enzo Polidoro (Banchiere), Pino &amp; gli anticorpi (Tre carabinieri) e Selvaggia Lucarelli (Stylist).\nL'Odissea.\nTitolo: \"Ulisse \u00e8 veramente il marito ideale o, al contrario, un perfetto fedifrago?\"\n\"L'Odissea\" \u00e8 il secondo sketch del programma, con protagonisti Paolo Ruffini (Ulisse) e Nicoletta Romanoff (Penelope).\nGli altri personaggi sono: Maria Amelia Monti (Atena), Angelo Pintus (Poseidone), I Ditelo voi e Gem Boy (Marinai), Andrea Pisani (Eolo), Daniele Ronchetti - alias Gabri Gabra - (Polifemo), Juliana Moreira (Maga Circe), Michele Manca di \"Pino &amp; gli anticorpi\" (Mercurio), Arianna Bergamaschi e il corpo di ballo (Sirene), Fichi d'India (Scilla e Cariddi), Andrea Pucci (Zeus), Gino Fastidio (Apollo), Giulia Elettra Gorietti (Calipso), Rita Pelusio (Nausicaa), Luca Peracino (Telemaco), Max Periboni (Porcaro), Roberto Fara di \"Pino &amp; gli anticorpi\" (Alcinoo), Claudio Perosino e Andrea Vigan\u00f2 (Proci), Stefano Manca di \"Pino e gli Anticorpi\" (Cane Argo e Mangiatore di Loto).\nRomeo e Giulietta.\nTitolo: \"Di chi \u00e8 veramente la colpa della faida scoppiata tra i Montecchi e i Capuleti?\"\n\"Romeo e Giulietta\" \u00e8 il terzo sketch del programma, con protagonisti Paolo Ruffini (Romeo) e Nadir Caselli (Giulietta).\nGli altri personaggi sono: Marco Bazzoni - alias Baz - (Benvolio), Enzo Salvi (Pap\u00e0 Capuleti), Monica Scattini (Mamma Capuleti), Dino Abbrescia (Pap\u00e0 Montecchi), Laura Magni (Mamma Montecchi), Tiziana Foschi (Nutrice), Michele Manca di \"Pino &amp; gli anticorpi\" (Mercuzio), Stefano Manca di \"Pino &amp; gli anticorpi\" (Tebaldo), Roberto Fara di \"Pino &amp; gli anticorpi\" (Frate Giovanni), Gianluca Impastato (Frate Lorenzo), Gianluca Fubelli (Il principe), Fiammetta Cicogna (Rosalina), I Ditelo voi (Servi Montecchi), PanPers (Servi Capuleti), Didi Mazzilli (Ser Gelato), Stefano Chiodaroli (Paride), Max Pezzali (Lo speziale) e cameo di Antonella Lo Coco.\nIl Signore degli Anelli.\nTitolo: \"Di chi \u00e8 il merito della salvezza dell'umanit\u00e0? Che fine ha fatto Frodo dopo aver gettato l'anello?\"\n\"Il Signore degli Anelli\" \u00e8 il quarto e ultimo sketch del programma, con protagonisti Luca Peracino (Frodo) e Angelo Pintus (Gandalf).\nGli altri personaggi sono: Andrea Pisani (Sam), Gianluca Fubelli (Aragorn), Paolo Ruffini (Legolas), Stefano Chiodaroli (Gimli), Gabri Gabra (Boromir), Stefano Vogogna (Bilbo), Stefano Manca di \"Pino &amp; gli anticorpi\" (Elrond), Rita Pelusio (Gollum), Gianluca Impastato (Saruman), Enzo Polidoro (Grima), Syria (Galadriel), Bebo Storti (Th\u00e9oden), Michele Manca di \"Pino &amp; gli anticorpi\" (Eomar), Roberto Fara di \"Pino &amp; gli anticorpi\" (Eosol), Didi Mazzilli (Aerosol), Fichi d'India (Orco cane, Orco boia), Andrea Vigan\u00f2 (Plastico), Gerry Scotti (Re della morte) e Paola Barale (Arwen)."}
{"id": "4041440", "revid": "287204", "url": "https://it.wikipedia.org/wiki?curid=4041440", "title": "Alossiprina", "text": "Lalossipirina \u00e8 un farmaco antinfiammatorio non steroideo (FANS) appartenente alla classe dei salicilati. Presenta la stessa tossicit\u00e0 dell'acido acetilsalicilico. Si tratta di un composto chimico di idrossido di alluminio e aspirina con propriet\u00e0 analoghe a quest'ultima ma con meno effetti collaterali per lo stomaco. \u00c8 commercializzato con il nome di \"Palaprim Forte\".\nIl suo impiego \u00e8 nel trattamento del dolore e dell'infiammazione associati a disturbi muscolari scheletrici e articolari.\nFarmacocinetica.\nL'alossiprina \u00e8 idrolizzata nel tratto gastrointestinale a salicilato, pi\u00f9 lentamente nell'ambiente acido dello stomaco e pi\u00f9 velocemente ai valori di pH pi\u00f9 elevati dell'intestino. Questo stabilit\u00e0, maggiore rispetto alla aspirina, fa s\u00ec che si possa ritenerlo meno rischioso per possibili irritazioni ed emorragie gastriche.\nIndicazioni terapeutiche, controindicazioni e effetti collaterali.\nL'alossiprina \u00e8 indicata per il trattamento di disturbi reumatici. \u00c8 invece controindicata per i pazienti che presentano una storia di ipersensibilit\u00e0 all'acido salicilico.\nL'assunzione del farmaco \u00e8 generalmente ben tollerata dal paziente. Tra gli effetti collaterali occasionali si possono trovare acufene e costipazione, quest'ultima facilmente risolvibile con l'assunzione di lassativi. Devono, inoltre, essere tenute in considerazione le avvertenze valide per l'acido acetilsalicilico.&lt;ref name= \"Pharmamedix/AcidoAcetilsalicilico\" &gt;&lt;/ref&gt;."}
{"id": "4041441", "revid": "287204", "url": "https://it.wikipedia.org/wiki?curid=4041441", "title": "Shichikashuku", "text": " \u00e8 una cittadina giapponese della prefettura di Miyagi."}
{"id": "4041442", "revid": "110157", "url": "https://it.wikipedia.org/wiki?curid=4041442", "title": "Za\u014d (Giappone)", "text": " \u00e8 una cittadina giapponese della prefettura di Miyagi."}
{"id": "4041443", "revid": "709406", "url": "https://it.wikipedia.org/wiki?curid=4041443", "title": "Corolle", "text": ""}
{"id": "4041446", "revid": "110157", "url": "https://it.wikipedia.org/wiki?curid=4041446", "title": "\u014chira", "text": " \u00e8 un villaggio giapponese della prefettura di Miyagi."}
{"id": "4041447", "revid": "110157", "url": "https://it.wikipedia.org/wiki?curid=4041447", "title": "\u014csato", "text": " \u00e8 una cittadina giapponese della prefettura di Miyagi."}
{"id": "4041448", "revid": "287204", "url": "https://it.wikipedia.org/wiki?curid=4041448", "title": "Diperodone", "text": "Il diperodone, esistente anche nella forma idrocloridrata, \u00e8 un potente anestetico locale. Esiste come pomata per uso topico, con una percentuale di principio attivo variabile tra lo 0,5 e l'1%.\nIl nome commerciale \u00e8 Diothane.\nSintesi del composto.\n\u00c8 prodotto dal fenilisocianato, ottenuto dalla condensazione di piperidina e 3-cloro-1,2-propanediolo in una soluzione alcalina.\nIndicazioni.\n\u00c8 indicato per abrasioni, irritazioni, prurito e, con somministrazione rettale, nel trattamento della malattia emorroidale."}
{"id": "4041450", "revid": "110157", "url": "https://it.wikipedia.org/wiki?curid=4041450", "title": "Taiwa", "text": " \u00e8 una cittadina giapponese della prefettura di Miyagi."}
{"id": "4041451", "revid": "110157", "url": "https://it.wikipedia.org/wiki?curid=4041451", "title": "Tomiya", "text": " \u00e8 una cittadina giapponese della prefettura di Miyagi."}
{"id": "4041452", "revid": "123265197", "url": "https://it.wikipedia.org/wiki?curid=4041452", "title": "Christy (serie televisiva)", "text": "Christy \u00e8 una serie televisiva statunitense in 20 episodi trasmessi per la prima volta nel corso di 2 stagioni dal 1994 al 1995.\n\u00c8 basata sul romanzo \"Christy\" del 1967 di Catherine Marshall. \u00c8 una serie del genere drammatico ambientata nel 1912 in Tennessee che ruota intorno alle vicende di Christy Huddleston, una maestra appena arrivata nel villaggio di Cutter Gap che si trova spesso contrapposta ai modi antiquati della popolazione locale.\nProduzione.\nLa serie fu prodotta da Family Productions, MTM Enterprises e The Rosenzweig Company e girata a Townsend nel Tennessee. Le musiche furono composte da Ron Ramin.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 3 aprile 1994 al 17 agosto 1995 sulla rete televisiva CBS. In Italia \u00e8 stata trasmessa dal 1996 su Rete 4 con il titolo \"Christy\". \u00c8 stata distribuita anche in Francia con il titolo \"Christy\"."}
{"id": "4041453", "revid": "110157", "url": "https://it.wikipedia.org/wiki?curid=4041453", "title": "Matsushima (Miyagi)", "text": " \u00e8 una cittadina giapponese della prefettura di Miyagi."}
{"id": "4041454", "revid": "110157", "url": "https://it.wikipedia.org/wiki?curid=4041454", "title": "Rifu", "text": " \u00e8 una cittadina giapponese della prefettura di Miyagi."}
{"id": "4041456", "revid": "110157", "url": "https://it.wikipedia.org/wiki?curid=4041456", "title": "Shichigahama", "text": " \u00e8 una cittadina giapponese della prefettura di Miyagi."}
{"id": "4041459", "revid": "287204", "url": "https://it.wikipedia.org/wiki?curid=4041459", "title": "Georgios Kafantaris", "text": "Kafantaris inizia la sua carriera come membro di governo il 9 gennaio 1919 quando entra nel governo di Eleutherios Venizelos come Ministro dell'Agricoltura ma il 4 febbraio 1920 si dimette a seguito di divergenze con Venizelos.\nDopo le elezioni del 1920 Kafantaris lascia il suo Paese e si stabilisce prima in Francia e poi in Italia. Far\u00e0 il suo ritorno in Grecia dopo la fine della guerra greco-turca.\nIl 19 febbraio 1924 il primo ministro Venizelos \u00e8 costretto a dimettersi per problemi di salute e nomina Kafantaris suo successore. Dopo quasi un mese tuttavia, il 12 marzo, Kafantaris \u00e8 vittima di un tentativo di omicidio e si dimette lasciando la carica di primo ministro a Alexandros Papanastasiou.\nDopo la fine della dittatura di Theodoros Pangalos Kafantaris ricoprir\u00e0 varie volte la carica di Ministro delle Finanze.\nViene ucciso ad Atene nel 1946."}
{"id": "4041460", "revid": "110157", "url": "https://it.wikipedia.org/wiki?curid=4041460", "title": "Onagawa", "text": " \u00e8 una cittadina giapponese della prefettura di Miyagi.\n\u00c8 stata danneggiata dal terremoto del Giappone del 2011."}
{"id": "4041461", "revid": "1494169", "url": "https://it.wikipedia.org/wiki?curid=4041461", "title": "The Wonder Years", "text": ""}
{"id": "4041462", "revid": "767487", "url": "https://it.wikipedia.org/wiki?curid=4041462", "title": "Postulato di Khazzoom-Brookes", "text": "Negli anni ottanta, gli economisti Daniel Khazzoom e, indipendentemente, Leonard Brookes propongono delle idee su comportamento e consumo energetico, sostenendo che una maggiore efficienza provoca paradossalmente un incremento di energia consumata.\nNel 1992, l'economista statunitense Harry Saunders design\u00f2 questa ipotesi \"postulato di Khazzoom-Brookes\", e ha dimostrato che esso risulta verificato nel modello neoclassico della crescita economica in una vasta gamma di situazioni."}
{"id": "4041463", "revid": "110157", "url": "https://it.wikipedia.org/wiki?curid=4041463", "title": "Kawasaki (Miyagi)", "text": " \u00e8 una cittadina giapponese della prefettura di Miyagi."}
{"id": "4041469", "revid": "767487", "url": "https://it.wikipedia.org/wiki?curid=4041469", "title": "Sotirios Sotiropoulos", "text": "Dopo aver studiato giurisprudenza ed essere stato membro della Convenzione costituzionale, nel 1864 viene nominato Ministro dell'Economia, carica che ricopre per vari mandati durante i governi di Alexandros Koumoundouros.\nNel 1893 viene incaricato da re Giorgio I di forma un governo ma pochi mesi dopo non ottiene la fiducia del Parlamento.\nSuccessivamente Sotiropoulos venne rapito, nei pressi di Calamata, dal brigante Lafazanis e sar\u00e0 rilasciato 31 giorni dopo.\nMuore ad Atene nel 1898."}
{"id": "4041470", "revid": "63756", "url": "https://it.wikipedia.org/wiki?curid=4041470", "title": "Edward Simmons", "text": "Appartenne al gruppo dei Dieci (Ten American Painters).\nBiografia.\nFiglio di un ministro della Chiesa Unitaria, Simmons studi\u00f2 e si diplom\u00f2 all'Harvard College nel 1874. Si rec\u00f2 quindi a Parigi per perfezionarsi nella pittura e si iscrisse all'Acad\u00e9mie Julian, dove fu allievo di Jules Joseph Lefebvre e di Gustave Boulanger. Ottenne dall'Accademia una medaglia d'oro.\nRientrato in America si dedic\u00f2 in prevalenza all'affresco e, in genere, alle pitture e alle decorazioni murali.\nNel 1894 dipinse una serie di affreschi (\"\"Justice\", \"The Fates\", \"The Rights of Man\") nel Palazzo della Corte Criminale di New York. Per questo lavoro la Commissione della \"Municipal Art Society\" lo premi\u00f2. In seguito Simmons affresc\u00f2 l'Hotel Waldorf Astoria, sempre a New York, la Biblioteca del Congresso a Washington e il Campidoglio di Saint Paul nel Minnesota.\nNel 1914 si rec\u00f2 in California assieme a Childe Hassam, per vedere dei quadri del deserto dell'Arizona dipinti da Xavier Martinez.\nSimmons \u00e8 ricordato per essere stato uno dei dieci pittori dissidenti della \"Societ\u00e0 degli artisti americani\", i Ten American Painters, nonch\u00e9 per aver fatto parte del movimento dell'American Renaissance che, dopo la Guerra civile, sosteneva l'importanza di stretti rapporti estetici fra pittura, scultura, architettura e decorazione.\nNel 1922 Simmons scrisse e pubblic\u00f2 la propria autobiografia. Mor\u00ec nel 1931."}
{"id": "4041471", "revid": "36426", "url": "https://it.wikipedia.org/wiki?curid=4041471", "title": "Esobarbital", "text": "L'esobarbital, commercializzato in forma di acido e sale sodico come Citopan, Evipan o Tobinal, \u00e8 un barbiturico con effetto ipnotico a rapida insorgenza e durata d'azione piuttosto breve. Il suo utilizzo in anestesia \u00e8 gravato da complicazioni respiratorie e circolatorie relativamente frequenti e gravi. In considerazione della difficolt\u00e0 nel controllo della profondit\u00e0 dell'anestesia, che rende il composto molto pericoloso, il suo uso divenne di difficile giustificazione, soprattutto vista la presenza di altre sostanze (ad esempio il tiopental sodico) altrettanto valide e molto pi\u00f9 sicure e tollerate.\nStoria.\nL'esobarbital fu introdotto in terapia nel 1931. Per via endovenosa venne utilizzato come agente anestetico generale e per via orale come ipnotico nel trattamento dell'insonnia.&lt;br&gt;Il farmaco conobbe inoltre un ampio utilizzo come substrato per la valutazione dei cambiamenti nella attivit\u00e0 della mono-ossigenasi sia negli animali che nell'uomo.\nFarmacocinetica.\nL'esobarbital \u00e8 rapidamente assorbito dopo somministrazione orale.&lt;br&gt;Un'ora dopo somministrazione orale di 500\u00a0mg si raggiungono livelli ematici di 5-10\u00a0\u00b5g/ml.&lt;br&gt;L'esobarbital viene inattivato nel fegato per N-demetilazione e ossidazione.&lt;br&gt;Il 32% circa di una dose viene escreto nelle urine entro 24 ore come 3'-ossoesobarbitone, il 5% come 3'-idrossiesobarbitone e il 18% come acido 1,5-dimetilbarbiturico. Meno dell'1% del farmaco \u00e8 escreto in forma immodificata. Le concentrazioni plasmatiche terapeutiche oscillano tra 1 e 5\u00a0\u00b5g/ml.&lt;br&gt;L'emivita plasmatica \u00e8 compresa fra 3 e 7 ore, ma si prolunga significativamente (6-10 ore) nei pazienti affetti da epatite acuta. Il volume di distribuzione \u00e8 approssimativamente di 1 l/kg.&lt;br&gt;La clearance plasmatica \u00e8 di 3,5 ml/min/kg circa. Il legame con le proteine plasmatiche \u00e8 del 42-52%.\nTossicologia.\nNell'uomo la dose letale minima \u00e8 di 2\u00a0g. A concentrazioni plasmatiche superiori a 8\u00a0\u00b5g/ml il farmaco presenta effetti tossici.\nUsi clinici.\nL'esobarbital \u00e8 stato impiegato come ipnotico e sedativo.\nDosi terapeutiche.\nL'esobarbital al dosaggio di 200\u2013500\u00a0mg, veniva somministrato per via orale alla sera prima di coricarsi o alle prime ore del mattino in caso di risveglio precoce.&lt;br&gt;Il suo sale sodico, somministrato per via endovenosa, era impiegato per l'induzione dell'anestesia. Il suo utilizzo \u00e8 ormai obsoleto."}
{"id": "4041473", "revid": "110157", "url": "https://it.wikipedia.org/wiki?curid=4041473", "title": "Murata (Giappone)", "text": " \u00e8 una cittadina giapponese della prefettura di Miyagi.\nGeografia fisica.\nMurata si trova nella parte centro-meridionale delle prefettura di Miyagi. Il fiume Shiroishi attraversa la citt\u00e0.\nComuni confinanti:\nStoria.\nL'area dove oggi si trova Murata faceva parte dell'antica provincia di Mutsu. Il villaggio di Murata divenne \"comune\" il primo aprile 1889 e fu elevato allo stato di \"citt\u00e0\" il 31 ottobre 1895. La citt\u00e0 si fuse poi con i centri confinanti di Tomioka e Numabe il 20 aprile 1955.\nEconomia.\nL'economia di Murata si basa in larga misura sull'agricoltura.\nIstruzione.\nMurata ha due scuole elementari, due medie e una scuola superiore."}
{"id": "4041474", "revid": "1543377", "url": "https://it.wikipedia.org/wiki?curid=4041474", "title": "Ado Furlan", "text": "Biografia.\nDiplomatosi nel 1930 all'Accademia di belle arti di Venezia, Ado Furlan partecipa alla V Triennale di Milano nel 1933 e alla II Quadriennale di Roma del 1935. Nel 1939 vince la borsa di studio Marangoni che gli permette di continuare la sua carriera a Roma. Nella capitale diviene amico di alcuni esponenti della seconda Scuola romana e di Pericle Fazzini, Luigi Montanarini, Angelo Savelli, dai quali \u00e8 rimasta una raccolta di lettere che contiene dettagli della vita dei tre artisti romani. Chiamato alle armi nel 1942 il Furlan prosegue la sua carriera dopo la guerra principalmente nella sua provincia di origine.\nAdo Furlan ha lasciato varie sculture monumentali, tra le altre quelle realizzate su commissione dell'architetto Luigi Moretti per le fontane del Foro Mussolini (fontana del Chinghiale e fontana dei Lupi) e quelle esposte all'Esposizione Universale di Roma (\"Esposizione 1942\", E42) (fontana della Fauna e della Flora dell'Impero). Ha anche realizzato dei bronzetti di figura, dei ritratti e dei bassorilievi ed elementi decorativi per varie case ufficiali di Pordenone (Casa del Balilla, Casa del Mutilato, Casa del Fascio, palazzina Consorzio Cellina-Meduna).\nDalla corrispondenza tra Ado Furlan ed Ester Scaini, sua moglie, sono giunte le lettere scritte nel 1931 e tra il 1936 e il 1942. Anche queste lettere costituiscono una testimonianza del clima culturale nel seno della Scuola romana."}
{"id": "4041477", "revid": "110157", "url": "https://it.wikipedia.org/wiki?curid=4041477", "title": "\u014cgawara", "text": " \u00e8 una cittadina giapponese della prefettura di Miyagi."}
{"id": "4041479", "revid": "110157", "url": "https://it.wikipedia.org/wiki?curid=4041479", "title": "Shibata (Miyagi)", "text": " \u00e8 una cittadina giapponese della prefettura di Miyagi."}
{"id": "4041482", "revid": "110157", "url": "https://it.wikipedia.org/wiki?curid=4041482", "title": "Misato (Miyagi)", "text": " \u00e8 una cittadina giapponese della prefettura di Miyagi."}
{"id": "4041483", "revid": "1865216", "url": "https://it.wikipedia.org/wiki?curid=4041483", "title": "Wakuya", "text": " \u00e8 una cittadina giapponese della prefettura di Miyagi."}
{"id": "4041485", "revid": "767487", "url": "https://it.wikipedia.org/wiki?curid=4041485", "title": "Wolf Children - Ame e Yuki i bambini lupo", "text": " \u00e8 un film d'animazione del 2012 diretto da Mamoru Hosoda.\nIn Italia, l'anime \u00e8 stato pubblicato dalla Dynit, il 13 novembre 2013.\nTrama.\nHana \u00e8 una studentessa di diciannove anni che all'universit\u00e0 incontra un ragazzo di cui si innamora. Questi le rivela di essere un uomo lupo, l'ultimo discendente dell'ormai estinto lupo giapponese. Ciononostante, i due si mettono insieme, e quando Hana scopre di essere incinta, non si fa visitare per la paura che il bambino nasca lupo. Nove mesi dopo nasce Yuki (\"neve\") in una giornata nevosa, e un anno dopo ancora viene alla luce il fratellino Ame (\"pioggia\") in una giornata piovosa. Poco dopo la nascita del figlio, il padre scompare: alla sua ricerca, Hana scopre della sua morte accidentale durante una battuta di caccia per procurare prede per i piccoli. Nonostante il dolore, la ragazza decide di crescere da sola i bambini, compito tutt'altro che facile per una donna sola, soprattutto considerando che questi bambini possono trasformarsi in lupi. Dopo che la padrona del condominio dove vivono minaccia di sfrattarli perch\u00e9 sospetta la presenza di animali (vietati dal regolamento condominiale) e che degli assistenti sociali vengono a fare domande sui bambini che non sono stati sottoposti alle vaccinazioni programmate, Hana decide di trasferirsi in campagna per permettere ai figli di crescere senza problemi e di decidere se vivere da esseri umani o da lupi.\nLa nuova casa \u00e8 in uno stato pietoso, ma la famiglia riesce a cavarsela grazie all'aiuto dei vicini, che insegnano a Hana come coltivare la terra, mentre Yuki incomincia a desiderare di conoscere altri bambini della sua et\u00e0. Intanto Ame, che era sempre debole e malaticcio, inizia ad acquisire confidenza in se stesso dopo aver tentato di catturare un martin pescatore. Yuki riesce a convincere la madre a lasciarla andare a scuola, a patto che non si trasformi in lupo in mezzo alla gente. A tal scopo, Hana le insegna una frase di scongiuro (\"se promessa infrangerai saranno guai\"), e Yuki riesce ad ambientarsi benissimo, specie dopo che decide di diventare pi\u00f9 \"femminile\" quando capisce che le bambine non catturano serpenti e non mettono carcasse di rettili nel proprio scrigno del tesoro. Invece Ame non \u00e8 molto entusiasta della scuola, tanto che sua sorella deve spesso salvarlo dai prepotenti e lui preferisce accompagnare la madre al lavoro, dato che lei lavora come assistente in una riserva naturale. Qui Ame incontra un lupo adulto solo per scoprire che questi non \u00e8 selvatico, ma incomincia a desiderare di vivere da lupo.\nNella classe di Yuki arriva un nuovo compagno, Souhei, il quale le chiede se abbia un cane, dato che ne sente l'odore. La bambina, spaventata dalla possibilit\u00e0 che il suo segreto possa essere svelato, evita Souhei, ma questi cerca di fare amicizia con lei iniziando a molestarla, e alla fine Yuki lo ferisce all'orecchio con un artiglio. Oppressa dai sensi di colpa, Yuki si rifugia molti giorni a casa evitando la scuola, ma la perseveranza di Souhei nel portarle i compiti e a convincerla a tornare a lezione le permettono di superare il trauma. Intanto Hana scopre che Ame ha trovato una vecchia volpe che gli fa da maestro e gli insegna a vivere nella foresta. Yuki non \u00e8 contenta del comportamento di Ame e gli dice di tornare a scuola, ma lui rifiuta e la discussione si fa talmente accesa che i due si trasformano in lupi e azzuffandosi violentemente devastano la casa.\nUn giorno arriva un tifone, e mentre Yuki aspetta che la madre venga a prenderla a scuola, Ame sparisce nella foresta dopo aver detto a Hana che il suo maestro \u00e8 ormai moribondo e deve essere rimpiazzato. La madre insegue il figlio sfiancandosi nei boschi, ma perde le sue tracce e sviene dopo essere caduta. Nel frattempo, Yuki e Souhei sono gli unici studenti rimasti a scuola. Quando Souhei rivela che sua madre sta per sposarsi e quindi non si preoccuper\u00e0 pi\u00f9 per suo figlio, Yuki si fa coraggio e apre la finestra per rivelare all'amico chi era il \"lupo\" che lo aveva ferito all'orecchio. Souhei che aveva capito tutto da quando era stato ferito la rassicura dicendo che non riveler\u00e0 mai il suo segreto e le chiede di non piangere, al che Yuki lo ringrazia. Hana, svenuta, ha una visione del suo amato che le rivela di essere molto fiero di lei e che Ame ha finalmente trovato un mondo a cui appartiene.\nIntanto il ragazzo-lupo l'ha trovata: la soccorre e la porta in un parcheggio appena fuori dal bosco. La madre si sveglia in tempo per vedere il figlio trasformarsi in un lupo adulto e andare via. Un anno dopo Yuki si trasferisce nel dormitorio della scuola media con Hana che ride al pensiero di aver cresciuto i suoi bambini lupo per dodici anni, dicendo che le \u00e8 sembrato un bellissimo sogno mentre un ululato si diffonde nella vallata.\nProduzione.\nPer realizzare il film, il regista Mamoru Hosoda ha fondato lo studio d'animazione Studio Chizu, che coprodurr\u00e0 pellicole insieme allo studio Madhouse.\nYoshiyuki Sadamoto, divenuto celebre con \"Neon Genesis Evangelion\" ha curato il character design del film.\nDistribuzione.\nIl film \u00e8 stato proiettato nei cinema italiani il 13 novembre 2013 (per un solo giorno) grazie al progetto di Dynit e Nexo Digital.\nIl DVD e il Blu-ray sono usciti il 29 gennaio 2014.\nManga.\nIl film ha avuto una trasposizione a fumetti, disegnata da Y\u016b su testi di Hosoda e serializzata dalla Kadokawa Shoten su Comic Ace. La serie \u00e8 stata raccolta in 3 Tank\u014dbon.\nLa versione in italiano \u00e8 stata pubblicata dalla Planet Manga originariamente in 3 uscite, corrispondenti ai volumetti originali. Nel 2018, per ricordare la disegnatrice scomparsa l'anno prima, \u00e8 stata pubblicata una seconda edizione (chiamata \"Wolf Children Omnibus\") in un volume unico."}
{"id": "4041486", "revid": "110157", "url": "https://it.wikipedia.org/wiki?curid=4041486", "title": "Watari", "text": " \u00e8 una cittadina giapponese della prefettura di Miyagi."}
{"id": "4041488", "revid": "110157", "url": "https://it.wikipedia.org/wiki?curid=4041488", "title": "Yamamoto (Giappone)", "text": " \u00e8 una cittadina giapponese della prefettura di Miyagi."}
{"id": "4041489", "revid": "834", "url": "https://it.wikipedia.org/wiki?curid=4041489", "title": "Memoria del fuego", "text": ""}
{"id": "4041490", "revid": "834", "url": "https://it.wikipedia.org/wiki?curid=4041490", "title": "Mud City", "text": ""}
{"id": "4041492", "revid": "287204", "url": "https://it.wikipedia.org/wiki?curid=4041492", "title": "Esilresorcinolo", "text": "Lesilresorcinolo \u00e8 un composto organico con propriet\u00e0 anestetiche, antisettiche e antielmintiche utilizzato topicamente per le infezioni della cute e come sciroppo per la faringite.\n\u00c8 stato studiato come adiuvante del cisplatino nel trattamento antitumorale, dimostrando una maggior efficacia dell'antitumorale somministrato da solo\n\u00c8 stato valutato anche come antisettico nell'impianto di protesi dentarie.\nUno studio del 2009 ha mostrato che l'esilresorcinolo utilizzato come additivo alimentare (E-586) ha attivit\u00e0 estrogeniche simili agli ormoni sessuali femminili."}
{"id": "4041493", "revid": "834", "url": "https://it.wikipedia.org/wiki?curid=4041493", "title": "The Breadwinner", "text": ""}
{"id": "4041494", "revid": "834", "url": "https://it.wikipedia.org/wiki?curid=4041494", "title": "Parvana's Journey", "text": ""}
{"id": "4041496", "revid": "834", "url": "https://it.wikipedia.org/wiki?curid=4041496", "title": "The Heaven Shop", "text": ""}
{"id": "4041497", "revid": "1305772", "url": "https://it.wikipedia.org/wiki?curid=4041497", "title": "Household Saints", "text": ""}
{"id": "4041498", "revid": "697352", "url": "https://it.wikipedia.org/wiki?curid=4041498", "title": "Terremoto dell'Emilia del 2012", "text": "Il terremoto dell'Emilia del 2012 \u00e8 stato un evento sismico costituito da una serie di scosse localizzate nel distretto sismico della Pianura Padana emiliana, prevalentemente nelle province di Modena, Ferrara, Mantova, Reggio Emilia, Bologna e Rovigo, ma avvertite anche in un'area molto vasta comprendente tutta l'Italia Centro-Settentrionale e parte della Svizzera, della Slovenia, della Croazia, dell'Austria, della Francia sud-orientale e della Germania meridionale. Gi\u00e0 tra il 25 e il 27 gennaio 2012 si ebbero in zona fenomeni significativi, ma la prima scossa pi\u00f9 forte, di magnitudo 5.9 \u00e8 stata registrata il 20 maggio 2012 alle ore 04:03:52 ora italiana (02:03:52 UTC), con epicentro nel territorio comunale di Finale Emilia (MO), con ipocentro a una profondit\u00e0 di .\nIl 29 maggio 2012 alle ore 09:00:03 ora italiana (07:00:03 UTC), una nuova scossa molto forte di magnitudo 5.8 \u00e8 stata avvertita in tutta l'Italia settentrionale, creando panico e disagi in molte citt\u00e0 come Ferrara, Modena, Reggio Emilia, Bologna, Mantova e Rovigo; l'epicentro \u00e8 situato nella zona compresa fra Mirandola, Medolla e San Felice sul Panaro. A quella delle 9:00 sono seguite altre tre scosse rilevanti: una alle 12:55 di magnitudo 5.5, una alle 13:00 di magnitudo 5.0 e un'ulteriore scossa alla stessa ora di magnitudo 4.9. Il 31 maggio 2012 alle 16:58 una scossa di magnitudo 4.0 con epicentro a Rolo e Novi di Modena, ha colpito la zona della bassa reggiana e dell'oltrep\u00f2 mantovano, gi\u00e0 molto provate dalle scosse dei giorni precedenti che avevano avuto come epicentro la vicina area della bassa modenese. Sempre la sera del 31 maggio alle ore 21:04 si \u00e8 verificata una scossa di magnitudo 4.2 con epicentro a San Possidonio.\nQueste scosse sono state seguite da uno sciame sismico con scosse di magnitudo variabile di minore entit\u00e0 scala Richter. Un'altra scossa di magnitudo 5.1 \u00e8 stata avvertita in tutto il Nord Italia il 3 giugno 2012 alle ore 21:20:43 ora italiana (19:20:43 UTC), con epicentro in Novi di Modena.\nLe accelerazioni di picco registrate dall'accelerometro di Mirandola durante le scosse pi\u00f9 forti del 20 maggio e del 29 maggio sono state rispettivamente di 0,31 g e di 0,29 g, valori che in base alla carte vigenti di pericolosit\u00e0 sismica renderebbero stimabile in circa 2500 anni il tempo di ritorno di ciascun evento nella medesima area.\nI due eventi sismici principali hanno causato un totale di 27 vittime (22 nei crolli, tre per infarto o malore e due per le ferite riportate), in maggioranza dipendenti di aziende distrutte. Il 4 giugno 2012 \u00e8 stato proclamato giornata di lutto nazionale per le vittime del terremoto.\nL'intensit\u00e0 massima dei terremoti, stimata come cumulo degli effetti della sequenza, \u00e8 stata pari a VIII, secondo la Scala macrosismica europea (EMS-98).\nSismicit\u00e0 storica.\nNel territorio interessato dalla sequenza sismica del 2012 si sono verificati in passato diversi forti terremoti. Documenti storici registrano infatti terremoti di magnitudo stimata di 5.5 che si verificarono vicino a Ferrara nel 1346, 1561 e 1570, mentre nelle zone di Finale Emilia e Bondeno avvennero nel 1574, 1639, il 15 dicembre 1761 (causando danni anche a Mirandola), 1908 e 1986. Altri terremoti avvennero a Mantova nel 1901 e Cento nel 1922.\nL'attivit\u00e0 sismica pi\u00f9 rilevante fu il terremoto di Ferrara del 1570, che culmin\u00f2 in una scossa di magnitudo 5.4, mentre la sequenza sismica dur\u00f2 quattro anni, causando gravi danni alla citt\u00e0 di Ferrara e dintorni. Nel 1639 si registr\u00f2 un terremoto del VII-VIII grado della scala mercalli nei pressi di Finale Emilia.\nL'ultimo evento con media energia (Mw 5.4) avvenne invece il 15 ottobre 1996 con il terremoto di Reggio Emilia del 1996, che caus\u00f2 danni moderati alle murature non rinforzate di Reggio Emilia e altre piccole citt\u00e0 della Pianura Padana. La sismicit\u00e0 pi\u00f9 significativa e recente precedente al 2012 si verific\u00f2 nei mesi di aprile-giugno 1987 in tutta la struttura geologica del Cavone-Mirandola, con una sequenza di eventi di bassa magnitudo (a una profondit\u00e0 di meno di 4\u00a0km). Questa sequenza di terremoti superficiali bassa energia \u00e8 stata caratterizzata da meccanismi di fagliazione normale.\nIl 17 luglio 2011 si verific\u00f2 una scossa di magnitudo 4.8 con epicentro vicino a Sermide. Il 25 e 27 gennaio 2012 si verificarono due sismi, rispettivamente di M 4.9 a Poviglio (Reggio Emilia) e di M 5.4 tra Berceto e Corniglio (Parma). A seguito di ci\u00f2, la Commissione Grandi Rischi eman\u00f2 un comunicato stampa in cui rilevava un \"significativo aumento\" dell'attivit\u00e0 sismica negli otto mesi precedenti, ipotizzando che sarebbero potute avvenire nelle stesse zone della pianura padana anche scosse \"a profondit\u00e0 pi\u00f9 superficiali\" e con \"danni potenziali pi\u00f9 gravi\", raccomandando pertanto la Regione Emilia-Romagna di continuare le verifiche strutturali sugli edifici e di sensibilizzare le associazioni di categoria e i cittadini, incrementando anche le esercitazioni della Protezione Civile.\nEventi sismici.\nLe scosse del 20 maggio.\nAlle ore 04:03:52 un forte sisma della durata di 136 secondi con magnitudo 5.9, preceduto qualche ora prima (esattamente alle 01:13 e alle 01:42) da due scosse di Mw 4.3 e 2.2, si \u00e8 fatto sentire in tutto il Nord e parte del Centro Italia, facendo risvegliare la maggior parte delle persone, con epicentro a Finale Emilia a 6,3\u00a0km di profondit\u00e0 (distretto sismico: Pianura Padana emiliana).\nIl terremoto \u00e8 stato avvertito dai sismografi di tutta Italia, ma le regioni in cui \u00e8 stato avvertito dalla popolazione sono: Emilia-Romagna, Veneto, Lombardia, Liguria, Piemonte, Valle d'Aosta, Trentino-Alto Adige, Friuli-Venezia Giulia, Toscana, Marche, Umbria.\nIl sisma ha provocato 7 morti accertati, circa 50 feriti, 5000 sfollati e ingenti danni al patrimonio culturale a causa dei molti crolli di palazzi storici, aziende agricole e fabbriche. Il sisma ha provocato fenomeni diffusi di liquefazione delle sabbie, che hanno interessato ampie aree a San Carlo di Sant'Agostino, Mirabello, Finale Emilia e San Felice sul Panaro. Tali fenomeni si sono verificati anche a seguito delle scosse del 29 maggio nelle aree di Cavezzo e Moglia, causando il crollo di alcuni edifici anche di recente costruzione.\nSuccessivamente ci sono state nuove scosse: due di 5.0 (alle 04:06, a 14 secondi di distanza l'una dall'altra con epicentro a Finale Emilia), di 5.1 (alle 04:07, epicentro: Bondeno), di 4.4 (alle 04:11 e alle 04:12, epicentri: Bondeno e Finale Emilia), di 4.3 e 4.1 (alle 04:35 e alle 04:39, epicentri: Vigarano Mainarda e Finale Emilia). Una nuova forte scossa tellurica di 5.0 \u00e8 stata avvertita a partire da San Felice sul Panaro alle ore 05:02 (ora italiana).\nAltre scosse di notevole intensit\u00e0 si sono avvertite alle ore 11:13, 15:18 e 15:21 rispettivamente di 4.3, 5.2 e 4.2 a Finale Emilia, Vigarano Mainarda e Bondeno. Alle 19:37 dello stesso giorno si \u00e8 verificata inoltre una nuova scossa di magnitudo 4,5 con epicentro nei pressi di Bondeno. Un'altra scossa di 4.5 si \u00e8 fatta sentire il 21 maggio alle 19:37 con epicentro in Finale Emilia, seguita un minuto dopo da un'altra di magnitudo 4.6. Il 23 maggio alle 23:41 un'altra scossa moderata di magnitudo 4.1 fa tornare il panico tra la gente. Il 25 maggio alle 15:14 un'altra scossa pi\u00f9 debole, di 4.0 gradi della scala Richter \u00e8 stata avvertita dalla popolazione.\nLe scosse del 29 maggio.\nUna forte scossa della durata di 18 secondi, di magnitudo 5.9 e definita superficiale (profondit\u00e0 ipocentro: 8.1\u00a0km) \u00e8 stata registrata alle 09:00:03 del 29 maggio 2012. L'epicentro \u00e8 nella zona di Medolla e Cavezzo in provincia di Modena.\nUn primo bilancio provvisorio riporta crolli in edifici anche di interesse storico-artistico, tra quelli gi\u00e0 danneggiati dall'evento sismico del 20 maggio, 20 vittime (due decessi avvenuti in data 5 giugno ed uno il 12 giugno) e almeno 350 feriti. Gli sfollati salgono a circa 15.000.\nSuccessivamente alla scossa delle 09:00 si sono verificate altre due scosse di entit\u00e0 rilevante: alle 12:55 di intensit\u00e0 5.5 e alle 13:00 di intensit\u00e0 5.0 con la durata di 30 secondi Queste due scosse hanno provocato i danni pi\u00f9 ingenti nelle zone comprese tra Carpi, Rovereto sul Secchia, Novi di Modena e Moglia.. A Mantova \u00e8 stato chiuso il Palazzo Ducale e a Pisa \u00e8 stato chiuso per inagibilit\u00e0 il Palazzo della Sapienza. Successivamente, una sessantina di scosse si sono registrate nella notte fra il 29 e il 30 maggio. Il terremoto \u00e8 stato avvertito in quasi tutta la Slovenia, in particolare nelle regioni occidentali del Paese, in Svizzera nel Canton Ticino e nell'Istria, in Croazia, ma senza provocare n\u00e9 feriti, n\u00e9 danni, come riferito dai media sloveni.\nLa scossa del 3 giugno.\nUna nuova forte scossa di magnitudo 4.9 alle 21:20 del 3 giugno 2012 con epicentro a Novi di Modena e avvertita in tutto il nord Italia ha nuovamente colpito tutta la zona della bassa modenese e dell'oltrep\u00f2 mantovano. La torre dell'orologio di Novi di Modena \u00e8 crollata durante la scossa.\nAnalisi geosismologica.\nL'area interessata dall'innesco del sisma \u00e8 una delle tante aree sismogeniche prossime alle zone dell'Appennino, classificata a livello 3 della scala di riferimento del rischio sismico.\nIl complesso sistema di faglie che si diramano nella bassa pianura emiliana \u00e8 quello della dorsale di Ferrara, che si raccorda a ovest con quella di Mirandola.\nL'Istituto Nazionale di Geofisica e Vulcanologia (INGV) non ha escluso che la seconda scossa di magnitudo 5.9 del 29 maggio, avvenuta a distanza di nove giorni dal primo evento che fu di magnitudo 6.1, possa essere scaturita dall'apertura di una nuova faglia. Secondo questa ipotesi non si tratterebbe di una forte scossa di assestamento del primo terremoto, bens\u00ec di un secondo terremoto.\nDa un'analisi del meccanismo focale delle scosse di terremoto, risulterebbe che i processi cinematici di tutte le scosse registrate siano concordanti e che non ci siano state attivazioni di faglie discordi. I terremoti sono avvenuti lungo piani di faglia orientati all'incirca in direzione Est-Ovest e con movimento compressivo con una significativa componente trascorrente in direzione Nord-Sud. Tale orientazione \u00e8 concordante con le strutture regionali di tipo appenninico aventi, in questo settore di catena, un senso di trasporto con vergenza NNE. In particolare la sismicit\u00e0 della sequenza dei terremoti dell'Emilia ha interessato i fronti compressivi pi\u00f9 esterni, quali il Fronte Ferrarese ed il Fronte di Mirandola. Quest'ultimo \u00e8 caratterizzato dalla presenza di una struttura anticlinale, detta appunto anticlinale di Mirandola.\nIl movimento delle faglie durante il terremoto ha provocato l'accavallamento delle falde appenniniche sepolte, al di sopra della placca adriatica, causando sollevamento del terreno e raccorciamento crostale. Grazie alle immagini radar acquisite e utilizzando l'interferometria differenziale, \u00e8 stato possibile valutare la deformazione del terreno dopo le scosse del 29 maggio. Con questi dati \u00e8 stato possibile misurare che il suolo si \u00e8 sollevato di massimo 12 centimetri nell'area epicentrale, mentre si \u00e8 abbassato di circa 2-3 centimetri nella zona di Finale Emilia. Queste ultime deformazioni sono probabilmente imputabili a movimenti superficiali di acqua nel sottosuolo.\nPer lo studio delle sorgenti sismogenetiche i geologi dell'INGV hanno utilizzato dati geomorfologici e geologico-geofisici con particolare attenzione allo studio dell'idrografia della regione, quest'ultima in quanto elemento sensibile ai pi\u00f9 piccoli cambiamenti indotti dall'attivit\u00e0 tettonica. Attraverso lo studio del reticolo idrografico sono state rilevate anomalie del drenaggio di origine certamente non antropica. Tali anomalie, confrontate con le strutture delle anticlinali sepolte note dalla letteratura geologica, hanno reso possibile di ipotizzare l'origine di parte di esse e di identificare le strutture attive nel sottosuolo. Dall'ulteriore confronto con le serie storiche relative ai terremoti avvenuti nell'area interessata si pu\u00f2 concludere che queste strutture sono sismogenetiche, ossia capaci di generare terremoti. In diversi casi \u00e8 stato possibile osservare la coincidenza tra la posizione di una anomalia del drenaggio, la presenza di una anticlinale sepolta e la localizzazione di alcuni terremoti riportati nei cataloghi.\nUna notevole anomalia del drenaggio nei pressi di Mirandola fu messa in evidenza gi\u00e0 dal 2000 rilevandone la correlazione con una importante faglia attiva sepolta. La sequenza sismica con i forti terremoti del 20 e del 29 maggio 2012 ha riattivato porzioni delle sorgenti identificate come ITCS050-Poggio Rusco-Migliarino e ITCS051-Novi-Poggio Renatico. Si ipotizza che queste sorgenti siano all'origine dei terremoti e che siano state la causa in passato del sollevamento delle dorsali di Ferrara e Mirandola che in passato causarono lo spostamento del corso dei fiumi Po, Reno, Secchia e Panaro. In particolare i geologi dell'INGV ipotizzano che la scossa del 29 maggio sia stata originata dalla sorgente ITIS107-Mirandola.\nTutti i sette terremoti con magnitudo superiore a 5 hanno avuto epicentro posizionato lungo l'asse mediano della struttura tettonica attiva dal punto di vista sismico.\nSequenza delle scosse.\nDi seguito, la lista dettagliata delle scosse telluriche registrate dal 20 maggio 2012, escludendo quelle di magnitudo inferiore a 4.0; le scosse pi\u00f9 forti (di magnitudo maggiore o uguale a 5.0) sono evidenziate in blu. Nei primi due mesi dall'inizio dell'attivit\u00e0 sismica sono stati oltre 2300 i terremoti registrati dalla Rete Sismica Nazionale dell'INGV. Di questi circa 2.000 sono avvenuti nel primo mese e quasi 300 (tutti con magnitudo modeste) nei successivi 30 giorni. Quasi tutte le repliche registrate hanno avuto localizzazione ipocentrale nei primi 15\u00a0km di profondit\u00e0 e solo una minima parte a profondit\u00e0 maggiore. A partire dalla seconda met\u00e0 del mese di giugno si \u00e8 registrato un sensibile decadimento dell'attivit\u00e0 sismica, con andamento conforme alla legge di Omori.\nRispetto a quanto accaduto per il terremoto dell'Aquila, nei primi 30 giorni di attivit\u00e0 sismica, sono state registrate 1.499 scosse (contro le 9.312 del terremoto dell'Aquila) di cui 216 con magnitudo superiore a 2.0 (contro 220).\nFonte: http://www.ingv.it/it/\nDi seguito si riporta la distribuzione degli eventi dall'inizio della sequenza, con evidenza dei terremoti che hanno preceduto l'evento principale nei cinque mesi antecedenti.\nSismicit\u00e0 storica.\nNella tabella che segue \u00e8 rappresentata la sismicit\u00e0 storica registrata per l'area interessata dal terremoto nel periodo 2005 - 2011. I dati sono stati estrapolati dal Bollettino Sismico Italiano e si riferiscono agli eventi sismici registrati con epicentro compreso entro 30\u00a0km dalla citt\u00e0 di Mirandola.\nLa scossa del 6 giugno al largo di Ravenna.\nIn data 6 giugno 2012 \u00e8 stata avvertita una scossa, di magnitudo 4,5, con epicentro al largo di Ravenna, in Romagna; tuttavia i sismologi hanno dichiarato che tale evento non \u00e8 correlato con la sequenza sismica del 20 maggio e 29 maggio, in quanto i meccanismi focali sono diversi.\nDanni e vittime.\nI terremoti del 20 maggio e 29 maggio hanno causato pesanti danni alle costruzioni rurali e industriali, alle opere di canalizzazione delle acque, nonch\u00e9 agli edifici e ai monumenti storici e agli edifici civili di vecchia costruzione in pietra o ciottoli. In particolare sono risultati seriamente danneggiati o parzialmente crollati gran parte dei monumenti e dei luoghi di interesse artistico compresi in un'ampia area, da Mantova a Modena a Ferrara ad alcuni comuni della provincia di Bologna, le cui rispettive province sono risultate essere le pi\u00f9 gravemente colpite e danneggiate dagli eventi sismici. In alcuni casi sono stati danneggiati anche edifici a uso abitativo di recente costruzione; tali danni sono spesso ascrivibili ai diffusi episodi di liquefazione delle sabbie.\nI danni del sisma sono stati stimati (relazione inviata alla Commissione UE) in 13 miliardi e 273 milioni di euro. In Emilia-Romagna la stima \u00e8 di 12 miliardi e 202 milioni di euro: 676 milioni per i provvedimenti di emergenza; 3 miliardi e 285 milioni di danni all'edilizia residenziale; 5 miliardi e 237 milioni di danni alle attivit\u00e0 produttive; 2 miliardi e 75 milioni di danni ai beni storico-culturali e agli edifici religiosi; la quota restante \u00e8 suddivisa fra edifici e servizi pubblici e infrastrutture.\nProvincia di Modena.\nIl territorio colpito dal sisma comprende un'area di 967 chilometri quadrati, pari al 36% dell'intero territorio provinciale, al cui interno vivono oltre 227.000 persone. I terremoti hanno duramente colpito tutta la zona della bassa modenese: Camposanto, Carpi, Cavezzo, Concordia sulla Secchia, Finale Emilia, Medolla, Mirandola, Novi di Modena, San Felice sul Panaro, San Possidonio e San Prospero hanno subito ingentissimi danni. Colpiti duramente i centri storici, i vecchi edifici in pietra, gli edifici rurali e i capannoni nelle aree commerciali, artigianali e industriali. Colpiti diffusamente su tutto il territorio anche gli edifici pubblici, fra i quali scuole e ospedali. Buona \u00e8 stata invece la risposta degli edifici di recente costruzione in calcestruzzo, per i quali sono stati registrati sporadici casi di danni strutturali, soprattutto nei comuni prossimi all'epicentro e localmente nelle zone interessate dai fenomeni di liquefazione. La prima scossa del 20 maggio ha colpito duramente soprattutto le aree di San Felice sul Panaro, Finale Emilia e Canaletto (frazione di Finale Emilia). In queste localit\u00e0, l'intensit\u00e0 macrosismica rilevata \u00e8 stata pari a 7.\nIntensit\u00e0 macrosismiche superiori a 6 sono state rilevate anche a Cavezzo e Mirandola. Le forti scosse del 29 maggio si sono aggiunte a una situazione gi\u00e0 drammatica. Anche stavolta l'edilizia industriale e storica, insieme a quella rurale \u00e8 stata la pi\u00f9 colpita, venendo distrutti altri capannoni ed edifici storici. A Mirandola si sono avuti danni gravissimi al Castello dei Pico, al palazzo comunale, al duomo e alla chiesa di San Francesco, oltre agli ingentissimi danni subiti dal distretto biomedicale. A Finale Emilia si sono verificati crolli e lesioni serie alla Rocca Estense, al duomo ed alla torre dell'orologio, mentre a Camposanto si sono verificati danni gravi. Si sono invece registrati danni lievi, senza alcun crollo, a Castelfranco Emilia, dove, dopo la scossa del 29, la chiesa principale \u00e8 rimasta chiusa per alcuni mesi.\nConseguenze pesantissime si sono avute anche a Medolla, dove si sono verificati i crolli di diversi capannoni industriali, e a Cavezzo, dove sono rimasti seriamente danneggiati tre quarti degli edifici del centro storico. Gravi danni alle chiese e agli edifici del centro storico sia a San Possidonio che a San Prospero. A Soliera (13\u00a0km circa da Modena) il sisma del 29 maggio ha reso inagibili le due scuole principali del comune, sia la media che l'elementare; il castello della citt\u00e0, abbastanza conosciuto, ha sub\u00ecto danni ingenti all'interno, dove ospitava la biblioteca comunale e diverse altre sale. A Concordia sulla Secchia \u00e8 crollata la quasi totalit\u00e0 del centro storico, mentre a Novi di Modena \u00e8 crollata la torre dell'orologio. Nella provincia di Modena si sono avute il maggior numero di vittime, in totale 17.\nIl terremoto distrusse anche gli studi dell'emittente Radio Pico e le trasmissioni continuarono utilizzando alcuni container.\nProvincia di Ferrara.\nIl territorio colpito dal sisma comprende un'area di 818 chilometri quadrati, pari al 31% dell'intero territorio provinciale, al cui interno vivono circa 214.000 persone (il 59% del totale provinciale di 360.000). La zona occidentale della provincia di Ferrara \u00e8 stata duramente colpita soprattutto dal sisma del 20 maggio. Si sono verificate numerose lesioni e crolli parziali alla maggior parte degli edifici storici e crolli in vari edifici industriali, civili ed agricoli. Nei sismi successivi a quello del 20 maggio la zona \u00e8 risultata meno coinvolta. I comuni in cui si sono verificati i danni pi\u00f9 gravi sono stati Bondeno, Cento, Mirabello, Poggio Renatico e Sant'Agostino. Le vittime dei terremoti in provincia di Ferrara sono state sei, delle quali due operai morti nel crollo della fabbrica di ceramica di Sant'Agostino, ed un operaio morto nell'industria plastica URSA di Stellata (frazione di Bondeno). I danni pi\u00f9 gravi al patrimonio storico e artistico si sono avuti con il crollo e il grave danneggiamento della chiesa di San Paolo a Mirabello, il crollo della torre dell'orologio del Castello Lambertini a Poggio Renatico, e il crollo di parte del Palazzo Mosti a Pilastri di Bondeno. Gravi danni anche a chiese e municipi: a Sant'Agostino parte del municipio \u00e8 crollato in diretta tv, mentre a Bondeno le chiese delle frazioni di Gavello e Stellata, ma soprattutto quelle di Burana e Pilastri sono state fra le pi\u00f9 danneggiate della zona, uscendo semidistrutte dal sisma del 20 maggio.\nA Cento gravi danni al Municipio, al Teatro, alla Pinacoteca oltre a tutte le chiese e campanili, tra cui l'Oratorio della Crocetta e quelle delle frazioni di Buonacompra, crollata in diretta TV, di Alberone di Cento e di Casumaro. L'Oratorio della Crocetta \u00e8 stato restaurato, riportato al suo splendore e riaperto il 14 settembre 2014. Danneggiati irrecuperabilmente l'80% degli edifici scolastici del comune e delle sue frazioni, oltre a numerosissime abitazioni.\nSeri danni anche alla citt\u00e0 di Ferrara dove risultano gravemente danneggiati o inagibili numerosi edifici pubblici, danni seri al patrimonio artistico e religioso, agli edifici scolastici, all'universit\u00e0 ed all'ospedale. Circa ottomila abitazioni private gravemente danneggiate, dei quali la met\u00e0 parzialmente o completamente inagibili, tanto da avere nel comune capoluogo 1135 sfollati.\nProvincia di Mantova.\nAnche la provincia di Mantova \u00e8 stata duramente colpita dal sisma che si \u00e8 verificato in Emilia venendo colpito un territorio di 461 chilometri quadrati comprendente i comuni appartenenti al cosiddetto \"cratere sismico\" costituito da 14 comuni dell'Oltrep\u00f2 mantovano. I comuni maggiormente distrutti all'interno del cratere sismico risultano essere in particolare Moglia, San Giacomo delle Segnate, Poggio Rusco, Quistello, Gonzaga, Pegognaga e San Giovanni del Dosso. In questi comuni si sono avuti danni ingentissimi a edifici pubblici e religiosi, che in molti casi sono stati distrutti, ma anche all'edilizia residenziale e industriale. Nella fase successiva all'emergenza risultavano essere 3000 gli sfollati nella provincia. 21 campi sfollati sono stati aperti in 14 comuni dei quali i pi\u00f9 grandi erano quelli di Poggio Rusco (in cui erano presenti due tendopoli e una struttura coperta per un totale di 350 posti) che ospitarono circa 400 persone; Moglia in cui venne allestito un campo gestito dalla protezione civile regionale che ospit\u00f2 un massimo di 360 persone; Pegognaga che ospit\u00f2 un massimo di 350 persone; San Giacomo delle Segnate dove nel campo gestito dalla Protezione civile sono state ospitate 300 persone.\nIl patrimonio artistico e monumentale dei comuni colpiti ha subito danni ingentissimi; secondo la sovrintendenza sono 129 le chiese danneggiate e 83 quelle inagibili. I casi pi\u00f9 gravi di chiese a codice rosso riguardano le chiese di Moglia e di Quistello e le parrocchiali di Poggio Rusco, San Giovanni del Dosso, San Giacomo delle Segnate e Bondeno di Gonzaga. Il complesso monastico di San Benedetto Po ha subito ingenti danni. I centri storici di Moglia, Bondeno di Gonzaga, Quistello, Poggio Rusco e San Giacomo delle Segnate, esattamente come in Emilia, si sono trasformati in zone rosse con gravi danni alle attivit\u00e0 commerciali situate in essi.\nPer quanto riguarda l'economia locale, i danni pi\u00f9 ingenti in provincia si sono registrati all'agricoltura mantovana per 270 milioni di euro. Migliaia di forme di Parmigiano-Reggiano e Grana Padano sono cadute dalle scaffalature in particolare nei magazzini di Moglia, Pegognaga, Porto Mantovano e Villa Poma; ingenti danni anche a stalle, fienili e aziende agricole. Il comparto industriale \u00e8 risultato meno colpito rispetto a quello emiliano e i danni maggiori si sono avuti nei comuni di Moglia, Gonzaga, Quistello e Poggio Rusco, comuni che ospitano zone industriali dove numerose aziende, a causa dei capannoni inagibili, sono state costrette a ricorrere alle tensostrutture. Le scosse hanno suscitato ripercussioni anche per quanto riguarda l'edilizia civile; risultano circa 3500 le abitazioni danneggiate in provincia di Mantova di cui le 1500 inagibili risultano essere localizzate nei 7 comuni pi\u00f9 colpiti.\nI comuni con maggior numero di edifici inagibili sono Moglia, Quistello, Gonzaga, San Giacomo delle Segnate, seguiti da Pegognaga, Poggio Rusco e San Giovanni del Dosso. Circa 28 edifici scolastici sono risultati inagibili; i comuni di Pegognaga, San Giacomo delle Segnate, Poggio Rusco e Moglia sono stati costretti a ricorrere all'utilizzo di strutture prefabbricate provvisorie. In questi ultimi due comuni si sono registrati disagi nelle procedure di appalto delle strutture che hanno rischiato di compromettere il regolare svolgimento dell'anno scolastico; tali disagi sono stati prontamente risolti da Regione e amministrazioni comunali. In provincia di Mantova non si sono contati morti.\nProvincia di Reggio Emilia.\nIl territorio colpito dal sisma comprende un'area di 458 chilometri quadrati, pari al 20% dell'intero territorio provinciale, al cui interno vivono oltre 121.000 persone. I danni maggiori si sono avuti a seguito dei terremoti del 29 maggio. I comuni maggiormente danneggiati, secondo il rapporto dell'INGV sono Reggiolo e Rolo. Gli altri comuni appartenenti al cratere sismico delimitato dal Governo sono Fabbrico, Correggio, Campagnola Emilia, Novellara e Rio Saliceto. Circa mille gli sfollati in provincia a seguito delle scosse del 29 maggio di cui 550 a Reggiolo, 100 a Rolo e gli altri divisi tra i comuni di Correggio, Fabbrico, Guastalla, Luzzara e Rio Saliceto. Due campi della Protezione civile sono stati attivati a Reggiolo e Rolo mentre anche in altri comuni sono stati allestiti campi gestiti direttamente dalle amministrazioni comunali. Ingentissimi i danni agli edifici pubblici soprattutto a chiese e scuole. la situazione pi\u00f9 critica per quanto riguarda le scuole \u00e8 nei comuni di Rolo e Reggiolo che ospiteranno gli studenti in prefabbricati provvisori in attesa della costruzione di nuove scuole definitive; danni anche a Luzzara, Guastalla, Correggio e Fabbrico. I danni all'economia si sono registrati in particolare per quanto riguarda l'agricoltura: sono 70 milioni i danni all'agricoltura reggiana subiti in particolare a seguito del crollo di circa forme di Parmigiano-Reggiano. Danneggiato in misura minore il comparto industriale.\nProvincia di Bologna.\nIl territorio colpito dal sisma comprende un'area di 930 chilometri quadrati, pari al 25% dell'intero territorio provinciale, al cui interno vivono oltre 207.000 persone. Gravissimi danni sono stati registrati in provincia di Bologna sia dopo il sisma del 20 maggio sia dopo le scosse del 29 maggio. La zona maggiormente colpita risulta essere la zona nord della provincia al confine con le provincie di Modena e Ferrara; i comuni pi\u00f9 danneggiati sono Crevalcore e Pieve di Cento.\nI danni maggiori si sono avuti agli edifici pubblici e residenziali, minori al comparto agricolo e industriale: a Crevalcore il centro storico \u00e8 stato dichiarato zona rossa a seguito di numerosi crolli e sono stati danneggiati anche il Castello di Galeazza e il Castello Ronchi oltre a tutte le chiese delle frazioni e a Pieve di Cento \u00e8 crollato il tetto della pieve. Centinaia le abitazioni dichiarate inagibili e migliaia gli sfollati in tutta la provincia in particolare a Crevalcore che nello stato maggiore dell'emergenza presentava circa 3000 sfollati quasi tutti evacuati dal centro storico e a Pieve di Cento erano circa 400 gli sfollati. Sono stati quindi attivati centri di pernottamento e tendopoli a Crevalcore, Pieve di Cento, San Pietro in Casale, San Giovanni in Persiceto e Galliera. Per quanto riguarda le scuole i comuni che hanno risentito i danni maggiori sono Crevalcore e San Giovanni in Persiceto che hanno dovuto optare per l'acquisto di strutture provvisorie per ospitare gli studenti delle elementari in attesa della costruzione degli edifici definitivi. A San Pietro in Casale una persona \u00e8 deceduta per infarto a seguito della scossa del 20 maggio.\nProvincia di Rovigo.\nLa provincia di Rovigo, anche se colpita dagli eventi sismici di maggio, \u00e8 risultata la meno danneggiata rispetto alle altre provincie definite terremotate nel decreto legge 74 del 6 giugno emanato dal Governo. I danni maggiori si sono avuti nei comuni che si affacciano in prossimit\u00e0 del fiume Po dove questo traccia il confine con le province di Mantova e Ferrara. Tra i comuni pi\u00f9 colpiti vi sono Ficarolo, Gaiba, Calto, Castelmassa, Ceneselli, Salara, Stienta e Fiesso Umbertiano. I danni interessano nella quasi totalit\u00e0 dei casi edifici pubblici o edifici residenziali di pi\u00f9 antica costruzione e quindi gi\u00e0 in situazioni non ottimali. Le chiese maggiormente danneggiate dal sisma sono quelle di Sant'Antonino Martire a Ficarolo, San Giuseppe a Gaiba, Nativit\u00e0 della Beata Vergine Maria a Fiesso Umbertiano, San Lorenzo a Occhiobello e San Rocco a Calto. Scuole danneggiate a Stienta, Castelmassa e Lendinara. Alcuni sfollati ospitati in strutture coperte.\nZone lontane dagli epicentri.\nA Milano sono stati fatti evacuare numerosi palazzi del centro, compresa la sede della Regione Lombardia, il Pirellone e molte scuole, per ragioni di sicurezza poco dopo la scossa. Nel capoluogo lombardo, comunque, non si \u00e8 segnalato alcun danno. A Venezia, invece, \u00e8 crollata una statua nei giardini Papadopoli, sfiorando una donna. A Padova \u00e8 stata lievemente danneggiata la basilica di Sant'Antonio. A Genova si sono prodotte alcune crepe nel palazzo San Giorgio. La situazione \u00e8 molto diversa a Mantova, in quanto ci sono stati dei danni alla basilica Palatina di Santa Barbara, palazzo Te, palazzo Ducale e altri edifici del centro storico, e in provincia si sono verificati alcuni crolli. Mentre i danni all'edilizia abitativa sono per fortuna scarsi, pesantissimi sono stati quelli subiti dalle costruzioni ad uso agricolo, con il settore gi\u00e0 in crisi reputato in ginocchio. In provincia di Massa e Carrara la citt\u00e0 di Aulla, gi\u00e0 duramente provata dall'alluvione dell'ottobre 2011, ha riportato danni al palazzo Centurione, edificio storico nonch\u00e9 sede del liceo cittadino e sede provvisoria della scuola elementare. A Pisa \u00e8 stato chiuso per motivi precauzionali il gi\u00e0 lesionato palazzo della Sapienza, sede della Biblioteca Universitaria di Pisa e della facolt\u00e0 di giurisprudenza, ma la perizia, commissionata dall'Universit\u00e0 di Pisa, ha dimostrato che i danni del palazzo non dipendono affatto dal terremoto.\nLista dei comuni maggiormente colpiti.\nNelle tabelle in basso si riportano gli effetti ed i danni prodotti dal terremoto nei comuni colpiti. In tale lista sono inseriti i comuni oggetto del rapporto macrosismico redatto dall'INGV e i comuni qualificati come \"terremotati\" nel decreto legge 74 emanato il 6 giugno 2012 dal Governo. Nella colonna \"intensit\u00e0\" \u00e8 riportata l'intensit\u00e0 dei terremoti determinata secondo la Scala Macrosismica Europea (EMS-98). I dati sono estrapolati dal rapporto macrosismico definitivo elaborato dal QUEST (\"Quick Earthquake Survey Team\") dell'INGV.\nPer il sisma del 20 maggio l'intensit\u00e0 epicentrale Io=7 indica una generale buona risposta dell'edilizia residenziale. Le scosse del 29 maggio hanno causato i maggiori danni all'edilizia civile, probabilmente per la maggiore vicinanza dell'epicentro ad aree a maggiore densit\u00e0 abitativa. L'intensit\u00e0 epicentrale per l'intera sequenza \u00e8 stata stimata Io=7-8.\nSia per la scossa del 20 maggio che per quelle del 29 maggio si osserva un'attenuazione molto decisa degli effetti soprattutto in direzione N-S.\nNella tabella seguente sono indicati i comuni maggiormente colpiti dal sisma in Emilia. Tali comuni possono essere definiti come tali in quanto hanno presentato una serie di crolli totali e soprattutto parziali di edifici sia diffusamente (per quanto riguarda i comuni con intensit\u00e0 maggiore di 7) sia sporadicamente (per quanto riguarda i comuni con intensit\u00e0 uguale a 7) sul territorio e che in alcuni casi hanno riguardato anche edifici di recente costruzione ed edifici in cemento armato. Ad essi \u00e8 stata attribuita intensit\u00e0 maggiore o uguale a 7 con un massimo di intensit\u00e0 8. A Cavezzo \u00e8 stata attribuita intensit\u00e0 8 in quanto si sono verificati numerosi crolli, totali e parziali, oltre che nel centro storico, di edifici di recente costruzione alcuni dei quali in cemento armato.\nNumerosi crolli parziali e raramente totali si sono verificati, nei comuni con intensit\u00e0 7-8, soprattutto nei centri storici e soprattutto a livello di edifici in muratura. Danni medio-gravi sono stati registrati in maniera diffusa in tutto il territorio comunale dei comuni compresi in tali livelli di intensit\u00e0. Intensit\u00e0 pari a 7 \u00e8 stata attribuita a tutti quei comuni in cui si sono registrati danni medio gravi e moderati soprattutto a edifici in muratura abbastanza diffusamente nel territorio comunale. Raramente sono stati registrati crolli totali o parziali di edifici che nella quasi totalit\u00e0 dei casi hanno riguardato l'edilizia urbana e rurale pi\u00f9 antica e quella monumentale.\nIntensit\u00e0 pari a 6-7 e 6 \u00e8 stata attribuita a tutti quei comuni in cui si sono verificati danni gravi ma meno diffusamente sul territorio comunale rispetto ai comuni che hanno registrato intensit\u00e0 maggiore. I danni pi\u00f9 rilevanti hanno riguardato l'edilizia pi\u00f9 antica e quindi pi\u00f9 vulnerabile, sia essa monumentale urbana o rurale, mentre lesioni gravi a edifici di moderna costruzione sono stati rilevati solo raramente.\nLista degli altri comuni danneggiati.\nNella tabella seguente sono indicati tutti gli altri comuni danneggiati dal sisma. Tali comuni possono essere definiti danneggiati in quanto hanno subito danni raramente moderati e soprattutto di lieve entit\u00e0 ma, in alcuni casi, diffusi sul territorio comunale; in questi casi, il sisma ha comportato, proprio per la diffusione dei danni, un ammontare degli stessi pari a diversi milioni di euro. Inoltre in molti di essi i danni non sono lontanamente assimilabili a quelli registrati nei comuni compresi nelle tabelle precedenti. Analizzando nel dettaglio \u00e8 stata attribuita intensit\u00e0 del danno pari a 5-6 e 5 a tutti quei comuni che hanno subito danni ma che in molti casi sono risultati di lieve entit\u00e0 e talvolta trascurabili. I danni maggiori si sono registrati in particolare agli edifici pubblici e rurali e meno diffusamente all'edilizia residenziale. I comuni con dicitura n.o.c. sono quei comuni qualificati come terremotati nel decreto legge 74 del 6 giugno emanato dal Governo ma non oggetto di classificazione del rapporto macrosismico dell'INGV.\nFasi dell'emergenza.\nMisure immediate.\nImmediatamente dopo l'evento sismico del 20 maggio 2012, il Dipartimento Nazionale della Protezione Civile attiva la propria unit\u00e0 di crisi, con tutte le funzioni di supporto necessarie, per garantire l'organizzazione ed il coordinamento dei primi soccorsi, di concerto con le strutture regionali interessate. Negli stessi minuti il capo dipartimento della protezione civile dispone la convocazione del comitato operativo della protezione civile, che rimarr\u00e0 attivo ininterrottamente fino al 23 maggio. La portata dell'evento ha determinato, fin dai primi momenti, l'attivazione delle strutture operative del sistema nazionale della protezione civile e quindi, fra le altre cose, un dispiegamento notevole di forze di polizia, mezzi di soccorso aerei e terrestri di vigili del fuoco, organizzazioni di volontariato di Protezione Civile ed esercito. Per quanto accaduto \u00e8 stato dichiarato il lutto nazionale per il 4 giugno 2012.\nDiffusione mediatica.\nI media hanno offerto un'ampia copertura dell'accaduto con le reti televisive nazionali e locali che hanno presentato in diretta gli avvenimenti poco dopo le varie scosse. Insieme al terremoto dell'Aquila del 2009 e al terremoto del Centro Italia del 2016, il terremoto dell'Emilia del 2012 rappresenta uno degli eventi sismici maggiormente seguiti e documentati in Italia, a fronte dell'ampia diffusione di notizie, filmati, interviste, report fotografici sul web.\nEffetti economici.\nOltre ai danni materiali su edifici pubblici, privati e storico-artistico, si aggiungono danni rilevanti di natura economica all'impianto produttivo regionale, \"in primis\" riguardo alla produzione del Parmigiano-Reggiano. Il 30 maggio 2012 il Consiglio dei ministri ha varato le misure d'emergenza: rinvio a settembre dei versamenti fiscali, aumento di 2 centesimi di euro dell'accisa sulla benzina, deroga al patto di stabilit\u00e0 per i Comuni.\nLa conta dei danni riporta all'ordine del giorno il tema della prevenzione. Secondo la Protezione civile prevenire avrebbe un impatto economico decisamente meno oneroso rispetto al costo della riparazione dei danni. In totale sono stati stimati danni per pi\u00f9 di 13,2 miliardi di euro di cui 11,5 miliardi nella sola regione Emilia-Romagna (in particolare nelle provincie di Modena e Ferrara), 980 milioni in provincia di Mantova e 51 milioni in provincia di Rovigo.\nSciacallaggio.\nNei giorni successivi al disastro si sono verificati alcuni episodi di sciacallaggio: alcune persone si sono finte membri della protezione civile per potersi introdurre nelle abitazioni.\nGestione dell'emergenza abitativa.\nLa protezione civile e altre associazioni di volontariato hanno attrezzato alcuni centri di accoglienza per gli sfollati nei comuni prossimi all'epicentro del sisma sia nelle provincie colpite dell'Emilia che in provincia di Mantova mentre svariate strutture alberghiere hanno offerto la disponibilit\u00e0 ad ospitare gratuitamente gli sfollati.Dopo lo smantellamento dei campi di accoglienza numerosi comuni hanno risolto il problema dell'emergenza abitativa trovando, per gli sfollati, soluzioni in abitazioni sfitte. I comuni che sono ricorsi all'utilizzo dei Moduli Abitativi Provvisori sono:\nGestione dell'emergenza scolastica.\nPer inquadrare i tipi di interventi effettuati occorre distinguere tra Regione Emilia-Romagna e Regione Lombardia. Per quanto riguarda la Regione Emilia-Romagna l'emergenza scolastica \u00e8 stata risolta secondo due linee principali di intervento: gli Edifici Scolastici Temporanei e i Prefabbricati Modulari Scolastici. Per le scuole pi\u00f9 gravemente danneggiate e inagibili (ossia quegli edifici che prevedevano lunghi tempi di ripristino) sono stati costruiti in tempi medio-brevi gli \"Edifici Scolastici Temporanei\" (EST).\nTale progetto ha riguardato 28 istituti scolastici del Cratere Emiliano siti nei comuni di Bondeno, Mirabello, Poggio Renatico in provincia di Ferrara; Fabbrico, Reggiolo, Rolo in provincia di Reggio Emilia; Galliera, Pieve di Cento, San Giovanni in Persiceto in provincia di Bologna; Camposanto, Castelfranco Emilia, Cavezzo, Concordia sulla Secchia, Finale Emilia, Mirandola, Novi di Modena, San Felice sul Panaro, San Possidonio, Soliera in provincia di Modena. Per quegli edifici scolastici per i quali si prevedono tempi brevi di recupero e messa sicurezza sono invece stati adottati i prefabbricati modulari scolastici. La Regione in questo caso ha dunque noleggiato moduli provvisori per consentire il regolare svolgimento dell'anno scolastico in attesa della messa in sicurezza e del ripristino di tali istituti. Essi sono stati utilizzati in sostituzione di 30 edifici scolastici nei comuni di Sant'Agostino, Ferrara, Vigarano Mainarda, Cento in provincia di Ferrara; Crevalcore, San Giovanni in Persiceto, Budrio in provincia di Bologna; Carpi, Mirandola, Finale Emilia, San Prospero, Cavezzo, Bomporto, San Felice, Medolla, San Possidonio in provincia di Modena; Guastalla e Reggiolo in provincia di Reggio Emilia.\nDiversa \u00e8 invece la gestione dell'emergenza scolastica attuata dalla Regione Lombardia in provincia di Mantova. Per quanto riguarda i comuni con edifici scolastici inagibili ma ripristinabili entro la data di inizio dell'anno scolastico la Regione ha finanziato una serie di interventi di messa in sicurezza e ripristino che hanno consentito agli studenti il regolare ritorno negli edifici scolastici entro la data di regolare inizio dell'anno scolastico. Tali interventi sono stati realizzati nei comuni di Felonica, Marcaria, Poggio Rusco, Quingentole, Quistello, Revere, San Giacomo delle Segnate, Schivenoglia, Serravalle a Po, Villimpenta, Mantova, Dosolo, Sermide, Pegognaga, Suzzara, San Giovanni del Dosso, Pomponesco, Viadana. In alcuni comuni, invece, gli edifici scolastici, essendo gravemente inagibili, richiedevano tempi lunghi di ripristino e in alcuni casi gli interventi di ripristino sarebbero stati troppo dispendiosi per le amministrazioni comunali rischiando inoltre di non ottenere risultati ottimali dal punto di vista della sicurezza. Tale situazione riguarda i comuni di Pegognaga, Poggio Rusco, Moglia, Gonzaga e San Giacomo delle Segnate.\nLa ricostruzione in Emilia.\nA poche settimane dalla prima scossa sono iniziati i primi interventi di ricostruzione. In particolare sono stati realizzati interventi di messa in sicurezza su edifici pubblici e privati soprattutto nei centri storici in modo tale da evitare pericoli alla pubblica incolumit\u00e0 e per prevenire ulteriori crolli e danni negli edifici qualora ulteriori scosse avessero interessato i comuni in questione. Per gli edifici in condizioni pi\u00f9 critiche si \u00e8 provveduto alla demolizione in quanto gli stessi difficilmente sarebbero potuti essere recuperati. Al termine degli interventi provvisionali la Giunta regionale dell'Emilia-Romagna, su impulso del Presidente Errani in qualit\u00e0 di Commissario delegato per l'emergenza sisma in Emilia-Romagna, ha approvato il Programma delle opere pubbliche e dei beni culturali che prevede 1509 interventi per un importo superiore a 1 miliardo e 330 milioni di euro situati in particolare dei 33 comuni del cratere sismico. Tali interventi verranno realizzati secondo un ordine determinato individuando specifici piani annuali riguardanti edifici culturali, edilizia scolastica e Universit\u00e0 e altre opere pubbliche.\nIl primo piano riguarda il periodo 2013-2014 e concerne 653 interventi prioritari e urgenti per un importo di euro 521 milioni (nello specifico 282 milioni di euro per beni culturali, 105 milioni di euro per edilizia scolastica e universit\u00e0 e 134 milioni di euro per altre opere pubbliche). All'interno del cratere sismico comprendente i comuni pi\u00f9 colpiti, il maggior numero di interventi riguarda i comuni di Mirandola, Bondeno, Finale Emilia, Carpi, San Felice sul Panaro, Cento, Concordia sulla Secchia, Novi di Modena, Crevalcore, Reggiolo, Cavezzo, Sant'Agostino, Medolla, San Giovanni in Persiceto e Mirabello. Questi rappresentano dunque i comuni maggiormente colpiti dal punto di vista pubblico e che beneficeranno delle maggiori risorse per sopperire al maggior danno subito.\nIn particolare i dieci progetti pi\u00f9 consistenti riguardano la costruzione di un nuovo impianto irriguo nel comune di Bondeno per un importo di oltre 17 milioni di euro accanto alle opere di ricostruzione dell'ospedale civile per oltre 8 milioni di euro sempre nello stesso comune; la ricostruzione del Duomo di San Felice sul Panaro per euro 15 milioni e della Chiesa Parrocchiale di San Paolo nel comune di Mirabello per 12 milioni di euro; la ricostruzione e restauro di tre edifici storici appartenenti al patrimonio culturale del comune di Mirandola (ex Collegio dei Gesuiti, castello dei Pico, chiesa di San Francesco) per un importo di oltre 31 milioni di euro; la ricostruzione e consolidamento del castello Estense di Finale Emilia per 8 milioni di euro e infine la ricostruzione delle chiese parrocchiali di San Martino di Tours a Buonacompra di Cento e di San Possionio Vescovo nel comune di San Possidonio rispettivamente per un importo di 10 e di oltre 8 milioni di euro.\nLa ricostruzione nel Mantovano.\nUn diverso modello di ricostruzione \u00e8 stato invece adottato dal presidente della Regione Lombardia Roberto Maroni per fronteggiare l'emergenza sisma in provincia di Mantova. Per quanto riguarda le fonti di finanziamento \u00e8 possibile individuare tre principali canali:\nNel luglio 2013, dopo mesi di blocco a causa di problemi burocratici, la Corte dei Conti nazionale ha sbloccato i 42 milioni di euro del Fondo di Solidariet\u00e0 UE spettanti alla provincia di Mantova con i quali sono stati realizzati interventi provvisionali e interventi di ricostruzione nei comuni del cratere sismico (fase uno) e negli altri comuni danneggiati dal terremoto (fase due). In questa prima fase della ricostruzione mantovana i comuni che hanno potuto realizzare interventi di ricostruzione sono stati Quistello, Quingentole, Moglia e San Benedetto Po, ma anche Poggio Rusco, San Giovanni del Dosso e San Giacomo delle Segnate hanno ricevuto una quota consistente dei fondi.\nNei mesi precedenti era poi stato istituito il Fondo di Rotazione, valorizzazione e salvaguardia del patrimonio culturale dei comuni lombardi colpiti dal sisma. Grazie a tali contributi potranno essere recuperati edifici appartenenti al patrimonio culturale dei comuni colpiti dal sisma soprattutto per quanto riguarda gli edifici di culto. Tra gli edifici che accederanno ai maggiori fondi in quanto tra i pi\u00f9 danneggiati sono presenti la Chiesa Parrocchiale del Santissimo Nome di Maria a Poggio Rusco (con un costo del progetto pari a un milione e mezzo di euro) e la Chiesa Parrocchiale di San Benedetto Abate nel Comune di Gonzaga (con un costo del progetto pari a un milione di euro). \nSuccessivamente nel mese di dicembre del 2013 \u00e8 stato annunciato dalla Regione Lombardia lo sblocco da parte del Governo dei fondi rientranti nel d.l. 74/2012 che permetterebbero ai comuni mantovani di beneficiare di 37 milioni di euro nell'anno 2014 e di ulteriori 37 milioni di euro nell'anno 2015. La quota dell'anno 2014 servir\u00e0 innanzitutto per la ricostruzione delle scuole e dei municipi (che richiederanno circa 20 milioni di euro) e la parte restante per il recupero di edifici storici come torri, teatri e musei. I comuni beneficiari della maggior parte dei fondi sono Moglia, Pegognaga, Poggio Rusco e Quistello, mentre a Mantova arriver\u00e0 una quota consistente dei restanti fondi per il recupero del patrimonio storico e artistico. Infine nel 2014 verr\u00e0 avviata l'opera di ricostruzione del ponte sul fiume Po nel comune di San Benedetto Po. L'opera della durata di circa tre anni \u00e8 resa possibile grazie a uno stanziamento straordinario di trenta milioni di euro da parte della Regione Lombardia.\nAzioni di solidariet\u00e0.\nIl 22 maggio il governo annuncia lo stanziamento di cinquanta milioni di euro per i danni causati dal terremoto. Con il decreto legge n. 74/2012 il Governo istituisce il \"Fondo per la ricostruzione delle aree colpite dal sisma del 20-29 maggio 2012\" per un importo minimo di 9,26 miliardi, di cui:\nFranco Gabrielli, capo della Protezione Civile, ha annunciato che, dalle ore 19:00 del 29 maggio 2012, \u00e8 attivo un servizio SMS che permette di donare 2 euro, inviando un messaggio al numero 45500. Con gli SMS solidali \u00e8 stato possibile raccogliere la cifra di 15,1 milioni di euro.\nTale somma \u00e8 stata ripartita nel seguente modo:\nPer quanto riguarda la Regione Emilia-Romagna i fondi disponibili individuati nella somma di 14,3 milioni di euro sono stati suddivisi secondo il seguente metodo:\nPer quanto riguarda la Regione Lombardia la somma di circa 680.000 euro destinata alla provincia di Mantova \u00e8 stata indirizzata al comune di San Benedetto Po per la ristrutturazione dell'Abbazia di San Benedetto in Polirone.\nSi prevede, inoltre di impiegare nella ricostruzione i risparmi derivanti dalla riduzione dei contributi pubblici in favore dei partiti politici e dei movimenti politici.\nIl 26 maggio papa Benedetto XVI ha voluto aderire simbolicamente alla raccolta di fondi promossa dalla Caritas Italiana per le popolazioni dell'Emilia con un contributo straordinario di 100.000 euro, ai quali ne ha aggiunti altri 500.000 euro il 3 giugno.\nDomenica 10 giugno, la CEI ha promosso una colletta in tutte le parrocchie italiane, da destinare alla Caritas Italiana per gli aiuti ai terremotati.\nSua Santit\u00e0 il XIV Dalai Lama, Tenzin Gyatso, che aveva gi\u00e0 donato 50.000 dollari alla sezione emiliana della Croce Rossa, durante la visita a Mirandola del 24 giugno 2012 ha annunciato di voler fare un'ulteriore donazione di 50.000 dollari.\nPer il 25 giugno \u00e8 stato organizzato il \"Concerto per l'Emilia\" presso lo stadio Renato Dall'Ara di Bologna, dove sono stati raccolti 1.189.896,18 euro la ricostruzione degli ospedali Bernardino Ramazzini di Carpi e Santa Maria Bianca di Mirandola.\nIl comune di Sal\u00f2 in collaborazione con la Fondazione Gualtiero Marchesi, chef di fama mondiale, ha raccolto 25.000 euro, attraverso un'iniziativa denominata \"Sinfonia di Sapori\", da donare al comune di Poggio Rusco per la ricostruzione della Scuola Primaria gravemente lesionata dalle scosse di Maggio.\nLo Stato d'Israele, in persona del vicepremier e ministro degli Esteri israeliano Avigdor Lieberman, ha donato a Mirandola 50.000 euro e quattro casette mobili destinate a neomamme e ai loro neonati, in attesa del ripristino della struttura dell'ospedale cittadino.\nA Moglia si \u00e8 recata in visita l'ACF Fiorentina che ha donato 20.000 euro per la ricostruzione delle scuole gravemente lesionate dal sisma.\nIl 4 agosto \u00e8 stata posata la prima pietra della Scuola Materna di Medolla, gravemente distrutta dal sisma, la cui ricostruzione \u00e8 stata resa possibile grazie all'associazione \"Rock No War\", fondata dal cantante Paolo Belli, e da due donazioni dei Consigli Regionali di Toscana e Piemonte che hanno donato rispettivamente le somme di 100.000 euro e 150.000 euro. Un'iniziativa promossa dall'associazione riguarda la vendita del singolo \"Noi cantiamo ancora (Com'\u00e8 com'\u00e8)\" scritto da Paolo Belli e cantato dallo stesso al Concerto per l'Emilia insieme a cinque ragazzi provenienti da cinque comuni terremotati (Mirandola, Camposanto, Carpi, Cento e Gonzaga).\nIl comune di Loano, attraverso una serie di iniziative tra cui il concerto tenutosi dal cantante Ron nello stesso comune, \u00e8 riuscito a raccogliere circa 32.000 euro da destinare alla ristrutturazione dell'Asilo Nido del comune di Quistello.\nIl 28 agosto, il ministero delle finanze della Repubblica della Moldavia ha inviato 14.302,50 euro al Comune di Mirandola\nLe societ\u00e0 calcistiche del Bayern Monaco e del Napoli hanno donato rispettivamente 100.000 euro al comune di San Felice sul Panaro.\nL'ex calciatore Michele Paramatti ha aperto il sito \"unamagliaperlemilia.it\" grazie al quale ha venduto maglie di giocatori famosi raccogliendo circa 12.000 euro da devolvere ai terremotati dell'Emilia. Le maglie vendute sono quelle di Javier Zanetti, Paolo Maldini (Centenario Milan), Beppe Bergomi (Inter 1992), Lilian Thuram (Barcellona), Zlatan Ibrahimovi\u0107 (Juventus), Giorgio Chiellini e Alessandro Diamanti (Euro 2012).\nIl 9 settembre si \u00e8 recata in visita a Medolla la Nazionale di calcio dell'Italia che ha svolto un allenamento nel campo sportivo dello stesso comune. L'intenzione della Nazionale, oltre di essere presente fisicamente e di portare sostegno morale in uno dei comuni maggiormente colpiti dal sisma, era quella di effettuare una donazione alle popolazioni emiliane. Tali fondi verranno utilizzati in particolare per la ricostruzione delle palestre nei comuni di San Possidonio e Mirandola.\nIl 16 settembre \u00e8 stato organizzato in Piazzale Te a Mantova il concerto \"Ancora in piedi\" a cui hanno partecipato numerosissimi artisti della scena musicale indipendente tra cui Piotta, Cisco e i Rio. Tutto il ricavato del concerto \u00e8 stato devoluto al comune di Poggio Rusco per l'acquisto dei PC rubati dagli sciacalli nei giorni seguenti le scosse di terremoto del 29 maggio.\nIl 19 settembre, l'Unione europea ha stanziato, su proposta del commissario alla politica regionale Johannes Hahn la somma di 670 milioni di euro, la pi\u00f9 alta mai stanziata dal fondo di solidariet\u00e0 europeo. Le percentuali di attribuzione dei fondi sono state modificate rispetto al riparto previsto per i fondi governativi secondo la seguente ripartizione: il 92% alla regione Emilia-Romagna, il 7.6% alla Regione Lombardia e lo 0.4% alla regione Veneto\nIl 22 settembre al Campovolo di Reggio Emilia, per Italia Loves Emilia, si sono esibiti i pi\u00f9 grandi artisti Emiliani davanti a 150000 persone, con una racconta fondi che ha raggiunto i 4 milioni di euro.\nIl 22 settembre \u00e8 stata posata la prima pietra della nuova scuola media di Sant'Agostino dopo che il vecchio edificio ospitante la secondaria era stato demolito in quanto gravemente lesionato dal sisma del 20 maggio. La ricostruzione della nuova scuola \u00e8 stata possibile grazie alla sottoscrizione promossa da QN Il Resto del Carlino e Mediafriends-TG5 che hanno donato la somma riscossa tramite gli SMS ricevuti al comune terremotato.\nI ricavi delle vendite del brano \"Se il mondo fosse\", interpretato da Emis Killa, Club Dogo, J-Ax e Marracash, sono stati destinati alla ricostruzione dell'Istituto Superiore Galileo Galilei di Mirandola.\nParte dei proventi del singolo L'italiano balla di Fabri Fibra, verranno destinati alla ricostruzione della scuola media di Sant'Agostino (FE)\nIl 20 ottobre il Consorzio di Tutela del Grana Padano ha consegnato a Mirandola l'incasso dell'iniziativa \"Grana Padano Solidale\" consistente in 2 milioni di euro. Ospiti dell'evento sono stati Alex Zanardi e Carolina Kostner. Il ricavato, ottenuto dalla vendita delle forme di Grana Padano danneggiate attraverso i canali della grande distribuzione, \u00e8 stato consegnato ai sindaci dei comuni di Cavezzo, Cento, Concordia sulla Secchia, Correggio, Finale Emilia, Gonzaga, Guastalla, Luzzara, Medolla, Mirandola, Moglia, Pegognaga, Quistello, Reggiolo, San Felice sul Panaro, San Possidonio, San Prospero e Sant'Agostino. Obbiettivo dell'iniziativa \u00e8 la ristrutturazione e la ricostruzione delle scuole nei paesi maggiormente colpiti dal sisma. Inoltre il Consorzio di tutela del Grana Padano in collaborazione con il Consorzio del Prosciutto di San Daniele ha organizzato a San Daniele del Friuli una giornata gastronomica con relativa raccolta fondi per destinare la somma di 50000 euro al comune di Poggio Rusco per la ricostruzione della Scuola Elementare distrutta dal sisma.\nIl partito politico italiano Lega Nord ha donato un assegno da un milione di euro al comune terremotato di Bondeno. Tale cifra \u00e8 stata ottenuta tramite risparmi sui finanziamenti pubblici ai partiti e l'assegno \u00e8 stato consegnato al sindaco di Bondeno Alan Fabbri in data 11 novembre durante una manifestazione tenutasi a Bologna contro il Governo Monti.\nIl 25 novembre \u00e8 stato presentato a Zola Predosa il calendario a scopo benefico per il quale hanno posato varie atlete italiane, partecipanti alle Olimpiadi di Londra 2012, e appartenenti a varie discipline olimpiche. Il ricavato \u00e8 stato devoluto ai comuni terremotati di Poggio Rusco e Finale Emilia. Nel primo comune il ricavato servir\u00e0 per la ricostruzione della Scuola Primaria resa gravemente inagibile dalle scosse di Maggio e nel secondo comune la somma verr\u00e0 devoluta all'Associazione Malati Oncologici.\nIl 19 gennaio 2013 i Sonohra si sono esibiti al Teatro Sociale di Mantova per raccogliere fondi in favore della ricostruzione del comune terremotato di Moglia. Nel mese di Ottobre inoltre avevano registrato il video del loro nuovo singolo \"Si chiama libert\u00e0\" sopra una gru a 41 metri di altezza sul cielo di Moglia.\nIl 15 dicembre 2013 ad opera della Sezione Alpini di Trento \u00e8 stata posta la prima pietra per la costruzione della Casa dello Sport \"Tina Zuccoli\" a Rovereto sulla Secchia. L'intervento, che si concluder\u00e0 a fine luglio 2014, prevede una spesa di circa un milione di euro per un immobile di due piani, per circa 600 metri quadri complessivi, che andr\u00e0 a soddisfare le necessit\u00e0 delle associazioni del sobborgo del Comune di Novi.\nMalgrado il governo non fosse intenzionato a chiedere aiuti all'estero, vi sono state offerte da parte di Francia, Grecia, Ungheria e Svizzera.\nDubbi sollevati sull'origine dei terremoti.\nSubito dopo la prima forte scossa del 20 maggio si sono iniziati a diffondere, tra la popolazione colpita, dubbi sull'origine del terremoto, considerato anche che la zona epicentrale era classificata a basso rischio sismico (e lo \u00e8 tuttora), sulla base delle mappe pubblicate dall'INGV.\nEntro l'area colpita (precisamente nella frazione Rivara di San Felice sul Panaro) \u00e8 da tempo in progetto la realizzazione di un campo di stoccaggio sotterraneo di gas naturale in acquifero, progetto esistente sulla carta e mai fattivamente neppure iniziato. Il sisma del 3 giugno si trova a circa 20\u00a0km a est dei pozzi petroliferi del Centro Olio Cavone di Novi di Modena, tuttora funzionanti.\nL'8 marzo 2012, due mesi e mezzo prima del sisma, \u00e8 stato pubblicato un articolo sul quotidiano locale Gazzetta di Modena, in cui il sindaco di San Possidonio riferiva che nell'ultimo ventennio l'estrazione di petrolio era diminuita, tuttavia si sarebbe puntato ad aumentarla di nuovo.\nL'intera area bassa modenese \u00e8 sfruttata per l'estrazione del gas naturale e del petrolio e continua ad essere oggetto di attivit\u00e0 di prospezione e di ricerca di tali risorse. In particolare, dopo il precedente permesso del Ministero dell'Ambiente, l'opinione pubblica ha sospettato che vi fosse una correlazione tra le attivit\u00e0 di carotaggio e di sperimentazione, propedeutiche alla realizzazione dello stoccaggio di gas naturale (che peraltro non sono mai iniziate).\nSecondo altri, tali sospetti avrebbero trovato un fondamento scientifico a seguito degli studi condotti all'estero sulle tecniche di fratturazione idraulica, che secondo uno studio pubblicato e riportato dalla rivista Scientific American, sarebbero state responsabili negli Stati Uniti d'America di terremoti con ipocentro superficiale anche con magnitudo intorno a 5,0. Tuttavia, nonostante questi sospetti e altri fenomeni insoliti precedenti il terremoto, non sono mai state condotte nella zona attivit\u00e0 di perforazione, n\u00e9 tantomeno prove preliminari per la realizzazione del deposito di gas. Nessuna di queste ricerche o sfruttamenti avrebbe potuto essere svolta di nascosto, perch\u00e9 avrebbe richiesto impianti costosi e visibilissimi.\nCommissione internazionale ICHESE.\nCome riportato nel sito del Ministero dello Sviluppo Economico, la commissione internazionale ICHESE (\"Commissione tecnico-scientifica per la valutazione delle possibili relazioni tra attivit\u00e0 di esplorazione per gli idrocarburi e aumento di attivit\u00e0 sismica nel territorio della regione Emilia-Romagna colpita dal sisma del mese di maggio 2012\") si \u00e8 insediata il 2 maggio 2013 e si \u00e8 riunita a Roma nei giorni 19, 20 e 22 giugno 2013; inoltre, ha effettuato un sopralluogo nei luoghi del terremoto del maggio 2012 e agli impianti di Cavone il giorno 21 giugno 2013.\nLa Commissione ICHESE, composta da Peter Styles (Universit\u00e0 di Keele), Stanis\u0142aw Lasocki (Accademia polacca di scienze) ed Ernst Huenges (Centro tedesco di ricerca per le geoscienze), in aggiunta ai professori Paolo Gasparini (Universit\u00e0 di Napoli Federico II) e Paolo Scandone (Universit\u00e0 di Pisa), competenti nei settori della tettonica, sismologia, tecnologia delle perforazioni, sismicit\u00e0 indotta e attivit\u00e0 di esplorazione e stoccaggio degli idrocarburi, \u00e8 stata incaricata di svolgere gli approfondimenti necessari a rispondere ai seguenti quesiti, relativi specificatamente al territorio colpito dagli eventi sismici del maggio 2012:\nIl 19 giugno 2013 la Commissione, dopo un primo scambio di informazioni in possesso dei membri della Commissione, ha sentito il prof. Domenico Giardini, coordinatore del settore rischio sismico della Commissione Grandi Rischi, il prof. Stefano Gresta e il dott. Claudio Chiarabba, presidente e direttore del settore terremoti dell'INGV, e il prof. Marco Mucciarelli, direttore del Centro Ricerche Sismologiche dell'OGS. Il prof. Giardini, che assiste ai lavori della commissione ICHESE come osservatore esterno, ha ricordato che la Commissione Grandi Rischi utilizzer\u00e0 i risultati finali della Commissione ICHESE per i propri compiti istituzionali.\nIl giorno 20 giugno 2013 sono state sentite le compagnie che hanno operato o operano nel territorio interessato dalla sequenza sismica del maggio 2012, in particolare Gas Plus Italiana, ENI, STOGIT, Societ\u00e0 Padana Energia, prendendo visione dei dati messi a disposizione. \u00c8 stata inoltre sentita la Rivara Gas Storage, che aveva presentato alle autorit\u00e0 competenti un progetto di stoccaggio nel sito di Rivara.\nLa Commissione, inoltre, ha definito gli argomenti da approfondire nei mesi successivi, per poter rispondere nella maniera pi\u00f9 ampia e completa ai quesiti posti, sulla base delle conoscenze e dei dati acquisiti e le modalit\u00e0 di redazione dei documenti finali.\nLa commissione, conscia dell'importanza e della delicatezza del compito assegnatole, e della necessit\u00e0 di evitare qualsiasi fraintendimento, ha deciso di comunicare con i media e con il pubblico, durante l'esecuzione dei lavori, unicamente attraverso comunicati. Il rapporto finale e i relativi allegati, che comprenderanno un sommario esteso contenente le risposte ai quesiti e le principali conclusioni del lavoro svolto, saranno consegnati al Dipartimento della Protezione Civile entro il termine fissato.\nLa commissione internazionale ICHESE si \u00e8 riunita di nuovo a Roma nei giorni 17 e 18 luglio 2013, facendo il punto sulle elaborazioni dei dati sismici e le attivit\u00e0 legate alla produzione degli idrocarburi, ed \u00e8 stato completato il quadro conoscitivo relativo al primo quesito (\u00e8 possibile che la crisi sismica emiliana sia stata innescata dalle ricerche sul sito di Rivara effettuate in tempi recenti, in particolare nel caso siano state effettuate delle indagini conoscitive invasive, quali perforazioni profonde, immissioni di fluidi, ecc.?). La commissione ha discusso le attivit\u00e0 fin qui svolte e ha poi definito le attivit\u00e0 ancora da svolgere, distribuendo al suo interno i compiti secondo le diverse competenze. Per completare il quadro conoscitivo, la commissione ha ritenuto opportuno prendere in considerazione anche le attivit\u00e0 relative all'utilizzazione dei campi geotermici nell'area.\nUna corrispondenza da Roma del giornalista scientifico Edwin Cartlidge pubblicato nell'aprile 2014 sulla rivista Science ha anticipato che \"il comitato internazionale di geologi ha concluso, in un rapporto ancora inedito, che un paio dei terremoti mortali che hanno colpito la regione italiana dell'Emilia-Romagna nel 2012 potrebbe essere stato innescato dall'estrazione del petrolio in un giacimento petrolifero locale. La paura della sismicit\u00e0 provocata dall'uomo ha gi\u00e0 suscitato una forte opposizione contro le nuove iniziative di perforazione del petrolio e del gas in Italia, e alcuni dicono il rapporto potrebbe portare i presidenti delle regioni a rifiutare nuove richieste di esplorazione di giacimenti di combustibili fossili\".Nel dettaglio, secondo l'articolo, il comitato esclude ogni possibile causa connessa al sito di Rivara, mentre non pu\u00f2 essere escluso un effetto da parte dell'attivit\u00e0 del campo petrolifero di Cavone, distante circa 20\u00a0km dall'epicentro del terremoto del 20 maggio; per quanto le variazioni di pressione nel sottosuolo, causate dall'attivit\u00e0 nel campo, da sole non sarebbero state sufficienti a generare un terremoto, ma potrebbero aver innescato il terremoto nel caso in cui la faglia causante il sisma, fosse gi\u00e0 prossima al suo punto di rottura. L'articolo prosegue riportando due opinioni contrastanti di geologi: secondo il primo non possono esservi connessioni tra la produzione del campo di Cavone e il terremoto, causa la relativa elevata distanza del campo dall'area del terremoto, la scarsa produzione dello stesso (500 barili/giorno) e l'assenza di piccoli terremoti direttamente indotti dall'estrazione, secondo un altro geologo queste considerazioni non possono escludere un effetto del campo sul terremoto in quanto vi sono stati due casi di sequenze di terremoti, nel 1967 a Denver e in 2011 in Oklahoma di terremoti con magnitudo 4.5-5 probabilmente attribuibili a pompaggio nel sottosuolo di fluidi. L'articolo si conclude riportando la preoccupazione di parte dei geologi italiani che una discussione razionale sul rapporti sia inficiata dall'azione politica e dall'ignoranza della pubblica opinione e della magistratura sulle incertezze insite nella scienza, timori dovuti alla condanna a sei anni dei sette esperti rei di aver sottovalutato il rischio sismico prima del terremoto aquilano.\nIn risposta alla pubblicazione dell'articolo, il Ministero dello sviluppo economico ha emesso un comunicato stampa in cui riporta che il rapporto \"sottolinea come sia necessario, per escludere o confermare l'ipotesi di un legame causale tra le estrazioni di idrocarburi nella localit\u00e0 Cavone e i fenomeni di sismicit\u00e0 dell'area, approfondire gli studi sviluppando attivit\u00e0 di monitoraggio altamente tecnologiche per l'acquisizione di ulteriori dati necessari alla costruzione di un modello dettagliato del sottosuolo\" e che il protocollo delle linee guida di tale approfondimento \u00e8 in corso di preparazione da parte di un gruppo di esperti e che sar\u00e0 pubblicato congiuntamente al rapporto ICHESE in versione integrale.\nLaboratorio di monitoraggio Cavone.\nDopo il deposito delle conclusioni della Commissione ICHESE, la quale non aveva escluso che le estrazioni petrolifere dell'Area Concessionaria di Mirandola (Centro Olio Cavone) avessero potuto avere un effetto scatenante sul terremoto, venne attivato nell'aprile 2014 il progetto \"Laboratorio di monitoraggio Cavone\", promosso dal Ministero dello sviluppo economico, dalla Regione Emilia-Romagna, dalla Societ\u00e0 Padana Energia (concessionaria del Cavone) e dall'Associazione italiana delle industrie petrolifere e minerarie (Assomineraria).\nLe conclusioni di questo studio, considerate dalle autorit\u00e0 italiane quale verdetto finale relativo alla controversia sull'origine del sisma, sono che il presunto legame tra questo terremoto e le attivit\u00e0 di estrazione di idrocarburi e iniezione di fluidi \u00e8 stato infine definitivamente confutato da analisi e approfondimenti successivi. Tuttavia la mancanza di una corretta campagna di informazione sul tema della sismicit\u00e0 indotta e sulle sue cause ha causato molta confusione in buona parte cittadinanza.\nDubbi sollevati sulla reale intensit\u00e0 dei terremoti.\nCome gi\u00e0 avvenuto con il terremoto dell'Aquila del 2009, subito dopo le scosse (in particolare dopo la seconda, quella cio\u00e8 del 29 maggio, in cui si sono verificati pi\u00f9 morti e danni) si sono iniziati a diffondere, tra la popolazione colpita, dubbi anche sulla reale intensit\u00e0 dei terremoti.\nIn particolare, in una serie di articoli apparsi sui quotidiani locali si dava notizia di due sismografi di un farmacista di Novi di Modena, che avrebbero registrato valori superiori a quelli ufficiali diffusi dall'INGV. Tuttavia, la fondatezza di tali misurazioni \u00e8 stata successivamente smentita dai geofisici dell'Universit\u00e0 di Modena e Reggio Emilia.\nSecondo alcuni sostenitori della tesi del complotto si sarebbe volutamente divulgato un dato inferiore alla magnitudo 6.0, soglia al di sotto del quale lo Stato non risarcirebbe le zone terremotate. Questa leggenda metropolitana tuttavia nasce da un errore giornalistico avvenuto in occasione del terremoto dell'Aquila, in cui il giornalista confuse il valore della magnitudo della scala Richter scambiandolo con quello dell'intensit\u00e0 della scala Mercalli. Come noto viene definito sesto grado Mercalli quello in cui iniziano ad essere visibili i primi lievi danni; per tale motivo la normativa italiana parla di risarcimento dei danni a partire dal 6\u00ba grado della scala Mercalli."}
{"id": "4041500", "revid": "1305772", "url": "https://it.wikipedia.org/wiki?curid=4041500", "title": "La memoria", "text": ""}
{"id": "4041503", "revid": "834", "url": "https://it.wikipedia.org/wiki?curid=4041503", "title": "Giambattista Angioletti", "text": ""}
{"id": "4041504", "revid": "834", "url": "https://it.wikipedia.org/wiki?curid=4041504", "title": "My Life on the Plains", "text": ""}
{"id": "4041505", "revid": "834", "url": "https://it.wikipedia.org/wiki?curid=4041505", "title": "La mia vita nelle pianure", "text": ""}
{"id": "4041507", "revid": "599013", "url": "https://it.wikipedia.org/wiki?curid=4041507", "title": "Ioc", "text": ""}
{"id": "4041511", "revid": "1305772", "url": "https://it.wikipedia.org/wiki?curid=4041511", "title": "No encontr\u00e9 rosas para mi madre", "text": ""}
{"id": "4041512", "revid": "287204", "url": "https://it.wikipedia.org/wiki?curid=4041512", "title": "Fenoverina", "text": "La fenoverina \u00e8 un farmaco ad azione spasmolitica che si esplica soprattutto nei confronti delle fibre muscolari del tubo digerente, delle vie biliari e dell'utero.&lt;br&gt;\nIl farmaco ha un'attivit\u00e0 tre volte superiore a quella della papaverina).\nFarmacocinetica.\nDopo assunzione per via orale di 200 o 500\u00a0mg in soggetti sani, il farmaco viene ben assorbito dal tratto gastrointestinale e la concentrazione media plasmatica di picco (1,19\u00a0mg/l e 7,37\u00a0mg/l) si raggiunge a circa 2 e 3 ore dalla assunzione, rispettivamente.&lt;br&gt;\nL'emivita di eliminazione media \u00e8 intorno alle 5-7 ore. Solo circa lo 0,1% del farmaco viene escreto come immodificato nelle urine entro 24 ore.\nMeccanismo di azione.\nIl meccanismo di azione della fenoverina sembra risiedere principalmente nella modulazione del gradiente degli ioni calcio attraverso la membrana cellulare.&lt;br&gt;\nSebbene alcuni studi sugli animali abbiano indicato che la fenoverina inibisce gli effetti della acetilcolina, essa non presenta le propriet\u00e0 classiche degli anticolinergici e di altri antagonisti dei recettori muscarinici. La fenoverina ha mostrato una lieve attivit\u00e0 antagonista a livello dei recettori degli oppioidi.\nUsi clinici.\nLa fenoverina trova impiego nel trattamento di alcune forme di colonpatie funzionali (colon spastico o sindrome del colon irritabile), di litiasi delle vie biliari, di coliche epatiche, di dismenorrea.\nTossicit\u00e0.\nLa DL50 nel topo \u00e8 di circa 1,50 g/kg per os e di circa 2,50 g/kg per i.p.\nEffetti collaterali ed avversi.\nIn letteratura sono riportati casi (di rara osservazione) di rabdomiolisi, generalmente reversibile, ma che in alcuni casi ha condotto a sviluppare insufficienza renale.&lt;br&gt;\nDato che sembra esistere una sorta di predisposizione individuale a sviluppare rabdomiolisi a seguito di assunzione di fenoverina, la presenza di dolori muscolari di cui non si conosce l'origine richiede l'immediata interruzione del trattamento e la ricerca di un eventuale aumento delle creatinfosfochinasi.\nControindicazioni.\nOltre che nel caso di ipersensibilit\u00e0 individuale la fenoverina \u00e8 controindicata nei soggetti con grave depressione del sistema nervoso centrale, nelle gravi patologie cardiovascolari non compensate, nella depressione del midollo osseo.\nInoltre \u00e8 controindicata nei soggetti affetti da malattia epatica (compresa la cirrosi, epatite acuta, epatite alcolica, cancro epatico, abuso cronico di alcol) e nella insufficienza renale.\nDosi terapeutiche.\nLa fenoverina viene somministrata per via orale. Nell'adulto la dose \u00e8 di 300\u2013600\u00a0mg/die in tre somministrazioni."}
{"id": "4041513", "revid": "37401", "url": "https://it.wikipedia.org/wiki?curid=4041513", "title": "Notas de viaje", "text": ""}
{"id": "4041516", "revid": "1684799", "url": "https://it.wikipedia.org/wiki?curid=4041516", "title": "Ours", "text": ""}
{"id": "4041517", "revid": "834", "url": "https://it.wikipedia.org/wiki?curid=4041517", "title": "Ole Luk\u00f8ie", "text": ""}
{"id": "4041518", "revid": "49758347", "url": "https://it.wikipedia.org/wiki?curid=4041518", "title": "Enrique Martinez-Heredia", "text": ""}
{"id": "4041519", "revid": "834", "url": "https://it.wikipedia.org/wiki?curid=4041519", "title": "Otages volontaires des SS", "text": ""}
{"id": "4041521", "revid": "1573940", "url": "https://it.wikipedia.org/wiki?curid=4041521", "title": "Hemithea aestivaria", "text": "Hemithea aestivaria () \u00e8 un lepidottero appartenente alla famiglia Geometridae, diffuso in Eurasia e America Settentrionale.\nDescrizione.\nTutte le ali dell'insetto adulto sono solitamente di colore verde scuro, con margini a scacchi grigi e bianchi e strette fasce bianche, due sull'ala anteriore, una sull'ala posteriore.\nLa colorazione verde tende a non attenuarsi nel tempo come invece avviene in altre \"emerald\". \nLe ali posteriori hanno un \"termen\" (il margine dell'ala pi\u00f9 distante dal corpo) con angolo netto, dando alla falena una forma molto caratteristica. L'apertura alare \u00e8 di 30-35 mm. \nSfarfalla al crepuscolo e di notte in giugno e luglio (questo vale per le Isole Britanniche; altrove la stagione dello sfarfallamento pu\u00f2 essere diversa).\nLa larva \u00e8 verde, con macchie rossastre-marroni e segni neri a forma di V sul dorso.\nLa giovane larva si nutre di parecchie piante, ma in seguito si nutre solo su alberi e cespugli. La specie trascorre l'inverno allo stadio di larva.\nConfusione con falene simili.\nLa \"H. aestivaria\" pu\u00f2 essere confusa con la \"Campaea margaritata\" (o \"ssp Campaea margaritata\" Kildare), che si distingue per:\nPu\u00f2 essere confusa anche con:\nDistribuzione e habitat.\n\"H. aestivaria\" \u00e8 ubiquitaria nelle regioni neartica e paleartica e nel Vicino Oriente. Nelle Isole Britanniche, non \u00e8 presente in Scozia, ma \u00e8 altrove comune. \nNel 1979 fu introdotta incidentalmente nella Columbia Britannica meridionale.\nPiante nutrici.\nSi riportano i generi di piante per cui \u00e8 accertato che siano piante nutrici per \"H. aestivaria\":"}
{"id": "4041523", "revid": "797136", "url": "https://it.wikipedia.org/wiki?curid=4041523", "title": "Juanan", "text": ""}
{"id": "4041530", "revid": "834", "url": "https://it.wikipedia.org/wiki?curid=4041530", "title": "Pablo Gonz", "text": ""}
{"id": "4041532", "revid": "834", "url": "https://it.wikipedia.org/wiki?curid=4041532", "title": "Pedro y el Capit\u00e1n", "text": ""}
{"id": "4041534", "revid": "3732", "url": "https://it.wikipedia.org/wiki?curid=4041534", "title": "Lino Patruno (giornalista)", "text": "Biografia.\nInizia giovanissimo, all'et\u00e0 di 18 anni, a dedicarsi al giornalismo ed alla scrittura. Poi si laurea in economia, con indirizzo sociologico. \u00c8 sposato e ha una figlia.\nNel 1966 entra nella redazione de \"La Gazzetta del Mezzogiorno\" di Bari.\nIn data 16 maggio 1973 diventa giornalista professionista.\nDal 1991 \u00e8 docente alla facolt\u00e0 di Economia dell'Universit\u00e0 di Bari. Insegna prima \"comunicazione pubblica\" al Dipartimento Universitario di marketing e comunicazione d'impresa e poi \"Economia e tecnica della pubblicit\u00e0\" al Corso di laurea di Marketing e comunicazione d'impresa. Ricopre la carica di editorialista e direttore della Scuola dell'Ordine dei Giornalisti della Puglia.\nAttivit\u00e0 professionale.\nNel 1995 \u00e8 nominato direttore responsabile del quotidiano \"\u201cLa Gazzetta del Mezzogiorno\u201d\".\nPer dieci anni \u00e8 anche coordinatore e direttore della emittente televisiva \"Antenna Sud\" e collaboratore dell'Ufficio stampa della Fiera del Levante.\nNel 2003 \u00e8 docente al master di \"Beni culturali e comunicazione\" all'Universit\u00e0 di Foggia. \nNel 2007 \u00e8 docente di \"Scrittura giornalistica\" al Master di giornalismo Universit\u00e0 di Bari e Ordine dei giornalisti di Puglia (scuola della quale \u00e8 poi nominato Direttore).\nNel 2008 cessa la direzione del quotidiano e diviene editorialista, titolare di una rubrica e autore di critiche cinematografiche sulla stessa testata \"La Gazzetta del Mezzogiorno\".\nPubblicazioni.\nLino Patruno ha dedicato una quindicina di libri sui temi della politica economica, del Sud, in particolare su Puglia e Basilicata (storia, cultura, arte e folclore). Seguono alcuni titoli: "}
{"id": "4041536", "revid": "1305772", "url": "https://it.wikipedia.org/wiki?curid=4041536", "title": "William P. Young", "text": "Biografia.\nYoung \u00e8 il primo di quattro figli, pur essendo nato in un paese dello stato dell'Alberta, in Canada, ha vissuto la maggior parte dei suoi primi dieci anni nella Nuova Guinea Occidentale, in quanto i suoi genitori erano in missione. Crebbe quindi tra gli indigeni del luogo: la popolazione Dani, una popolazione tribale. Questi divennero la sua famiglia e, come primo ragazzo bianco e straniero che parlava la loro lingua, gli venne concessa l'inusuale possibilit\u00e0 di accedere alla loro cultura e ai loro usi. Quando ebbe sei anni ritorn\u00f2 in Canada per la scuola.\nYoung scriveva principalmente come un modo per creare regali speciali per i propri amici finch\u00e9 sua moglie lo spinse a scrivere qualcosa anche per i loro sei figli, al fine di poter mettere per iscritto le sue prospettive ed esperienze sul rapporto con Dio.\nIl risultante libro, che successivamente prese il nome de \"Il rifugio\" (\"The Shack\"), era rivolto solamente ai suoi sei bambini e a una piccola cerchia di amici.\nLo scrittore stamp\u00f2 solamente 15 copie del libro. Due dei suoi amici pi\u00f9 stretti lo incoraggiarono a pubblicarlo e lo aiutarono con alcuni accorgimenti al fine di preparare il manoscritto per la pubblicazione. Inizialmente rifiutato da 26 case editrici, Young ed i suoi compagni pubblicarono il lavoro sotto il nome della loro nuova societ\u00e0, la casa editrice Windblown Media nel 2007.\nSpesero solo 200$ in pubblicit\u00e0; col tempo il passaparola sped\u00ec il libro al primo posto della classifica dei best seller stilata dal \"New York Times\" nel giugno del 2008. \"Il rifugio\" era il racconto pi\u00f9 venduto sia come libro che come audiobook negli Stati Uniti nel 2008.\nL'autore si considera un fan di lunga data dello scrittore C. S. Lewis. Young stimava C.S. Lewis per il suo interesse continuo nel creare personaggi che esplorassero domande difficili e che spesso si incrociavano nella fede in Dio.\nYoung risiede a Happy Valley, nell'Oregon con sua moglie. Ha sei figli, due nuore e tre nipotini.\nIn un'intervista con la giornalista Susan Olasky del \"World Magazine\" lo scrittore, che non fa pi\u00f9 parte della Chiesa, disse \"(L'istituzione chiesa) non lavora per quelli di noi che stanno male e per quelli che sono stati danneggiati... Se Dio \u00e8 un Dio amorevole e c'\u00e8 grazia in questo mondo e non fa niente per quelli che non sono trattati bene, perch\u00e9 lo stiamo facendo noi?\""}
{"id": "4041538", "revid": "1543377", "url": "https://it.wikipedia.org/wiki?curid=4041538", "title": "Capitan Nice", "text": "Capitan Nice (\"Captain Nice\") \u00e8 una serie televisiva statunitense in 15 episodi trasmessi per la prima volta nel corso di una sola stagione nel 1967.\n\u00c8 una sitcom a sfondo fantastico incentrata sulle vicende di Carter Nash, un chimico della polizia che scopre una formula segreta tramite la quale ottiene superpoteri e si trasforma in Capitan Nice.\nTrama.\nCarter Nash, un uomo dal carattere timido spesso sotto il giogo della madre possessiva, lavora come chimico per il dipartimento della polizia della sua citt\u00e0, Big Town, ed \u00e8 romanticamente coinvolto (o almeno lui crede di esserlo) con Candy Kane, sergente della polizia nello stesso dipartimento.\nUn giorno Carter scopre per caso una formula chimica con la quale riesce ad ottenere superpoteri speciali il cui effetto dura, per\u00f2, solo un'ora. Si trasforma cos\u00ec nel supereroe Capitan Nice e, con la calzamaglia cucitagli dalla madre, va in soccorso dei deboli e dei bisognosi. Carter ottiene anche la possibilit\u00e0 di volare ma molto spesso ci rinuncia perch\u00e9 soffre di vertigini. Altro personaggio ricorrente \u00e8 il padre di Carter il cui volto, per\u00f2, non appare mai a schermo essendo il personaggio sempre nascosto dietro al giornale che sta leggendo, e mai particolarmente interessato a ci\u00f2 che gli succede intorno.\nProduzione.\nLa serie, ideata da Buck Henry (co-creatore della fortunata serie \"Get Smart\"), fu prodotta da National Broadcasting Company e girata negli studios della Paramount a Hollywood in California. Le musiche furono composte da Vic Mizzy.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 9 gennaio 1967 al 1\u00ba maggio 1967 sulla rete televisiva NBC. In Italia \u00e8 stata trasmessa sulla Rai con il titolo \"Capitan Nice\". e successivamente sulle TV locali. \u00c8 stata distribuita anche in Francia con il titolo \"Captain Nice\"."}
{"id": "4041539", "revid": "49763781", "url": "https://it.wikipedia.org/wiki?curid=4041539", "title": "We Are the Maffons", "text": ""}
{"id": "4041540", "revid": "46931", "url": "https://it.wikipedia.org/wiki?curid=4041540", "title": "Captain Nice", "text": ""}
{"id": "4041541", "revid": "155634", "url": "https://it.wikipedia.org/wiki?curid=4041541", "title": "Monte Carlo Open 1995 - Doppio", "text": "Il doppio del torneo di tennis Monte Carlo Open 1995, facente parte dell'ATP Tour, ha avuto come vincitori Jacco Eltingh e Paul Haarhuis che hanno battuto in finale Luis Lobo e Javier S\u00e1nchez 6-3, 6-4."}
{"id": "4041542", "revid": "155634", "url": "https://it.wikipedia.org/wiki?curid=4041542", "title": "ATP German Open 1995 - Doppio", "text": "Il doppio del torneo di tennis ATP German Open 1995, facente parte dell'ATP Tour, ha avuto come vincitori Wayne Ferreira e Evgenij Kafel'nikov che hanno battuto in finale Byron Black e Andrej Ol'chovskij 6-1, 7-6."}
{"id": "4041544", "revid": "155634", "url": "https://it.wikipedia.org/wiki?curid=4041544", "title": "Internazionali d'Italia 1995 - Doppio maschile", "text": "Il doppio maschile del torneo di tennis Internazionali d'Italia 1995, facente parte dell'ATP Tour, ha avuto come vincitori Cyril Suk e Daniel Vacek che hanno battuto in finale Jan Apell e Jonas Bj\u00f6rkman 6-3, 6-4."}
{"id": "4041548", "revid": "1573940", "url": "https://it.wikipedia.org/wiki?curid=4041548", "title": "Ta'anit", "text": "Ta'anit, o Taanis, \u00e8 un trattato della Mishnah, della Tosefta e di entrambi i Talmud, nell'Ordine Mo'ed. Per l'ebraismo queste sono le opere principali della letteratura rabbinica.\nIl trattato \"Ta\u2018anit\" esamina principalmente i giorni del digiuno, la loro osservanza e le relative preghiere. Nella maggioranza delle edizioni del Talmud questo trattato \u00e8 il nono nell'ordinamento mishnaico del Seder Mo'ed ed \u00e8 suddiviso in quattro capitoli per un totale di trentaquattro fogli.\nSinossi.\nIl trattato si apre con le regole di quando recitare due brevi preghiere: la \"dichiarazione della potenza di DIO\" - cio\u00e8 \u00abColui che fa soffiar il vento e cader la pioggia\u00bb detta d'inverno - e l\u2018\"invocazione della pioggia\" - \u00abConcedici la pioggia e la rugiada\u00bb detta quando i pellegrini ritornavano da Gerusalemme dopo il ciclo festivo dell'Anno Nuovo. Entrambe le preghiere rimangono correntemente nella liturgia ebraica.\nLa stagione delle piogge in Israele inizia nel tardo autunno. Se non \u00e8 caduta pioggia entro il 17 \u1e24eshvan (fine ottobre/inizi di novembre) i giudici ordinavano di recitare una serie di digiuni progressivamente pi\u00f9 severi durante i quali la popolazione invocava la pioggia. La maggior parte del trattato \"Ta\u2018anit\" si concentra su questi digiuni ed altri per prevenire le calamit\u00e0.\nI primi tre digiuni erano soltanto per gli studiosi; se non cadeva pioggia entro il mese successivo (Kislev) il tribunale ebraico annunciava tre digiuni pubblici che venivano seguiti da altri tre, poi sette, se necessario, nei giorni di luned\u00ec e gioved\u00ec. Certi riferimenti nel trattato, che parlano dei sacerdoti con trombe e altri rituali sacerdotali, suggeriscono che si parli del periodo del Tempio ma altre disquisizioni si riferiscono a tempi posteriori.\nNella Mishnah e nel Talmud babilonese l'ordinamento dei capitoli \u00e8 il seguente:\nAltra letteratura talmudica.\nLa Tosefta di questo trattato contiene numerose elucidazioni e supplementi alla Mishnah. Di speciale importanza sono il resoconto delle origini delle classi sacerdotali (IV. 2), i cambiamenti che si verificarono dopo il ritorno dalla Cattivit\u00e0 e come vennero nuovamente suddivise (II. 1).\nLe due Gemara contengono, oltre alle spiegazioni di mishnayot individuali, un'abbondanza di detti aggadici e anche molti racconti e leggende. I seguenti detti tratti dalla Gemara babilonese possono essere indicativi: \"Perch\u00e9 l'apprendimento \u00e8 paragonato al fuoco? Perch\u00e9, come molti trucioli bruciano meglio insieme che singolarmente, cos\u00ec l'apprendimento viene aumentato quando \u00e8 perseguito da molti studiosi che studiano in compagnia\"; \"Un saggio che si tiene altezzosamente in disparte dagli altri studiosi, deteriora l'apprendimento\"; \"Rabbi Hanina ha detto di aver imparato molto dai suoi insegnanti ma pi\u00f9 dai suoi colleghi e soprattutto dai suoi allievi\"; \"L'apprendimento \u00e8 come l'acqua perch\u00e9 come l'acqua non pu\u00f2 rimanere in posti alti cos\u00ec l'apprendimento non pu\u00f2 essere il possesso di un uomo orgoglioso e altezzoso\" (7a); \"Se un allievo trova difficile studiare, \u00e8 solo perch\u00e9 non ha organizzato sistematicamente il materiale da apprendere\" (8a); \"Se quando Israele \u00e8 colpito da afflizioni, un uomo recide la sua comunione coi fratelli, i due angeli che accompagnano ciascuno di loro lo visiteranno, metteranno le mani sulla sua testa e dirranno: \u00abQuesto uomo non ha voluto soffrire con il suo popolo quindi egli non li vedr\u00e0 quando saranno confortati e proveranno giorni di felicit\u00e0\u00bb\"(11 bis). Tra le narrazioni particolare interesse suscita la storia di Nicodemus ben Gorion (19b-20a) e la leggenda di Honi Hameaggel che dorm\u00ec per settanta anni (23a).\nLa Gemara contiene anche un interessante detto di Rabbi Abbahu, che evidentemente sembra diretto contro il cristianesimo: \"Se un uomo dice \u00abSono Dio\u00bb, egli mente; se dice \u00abSono il figlio dell'uomo\u00bb si deve pentire; e se dice \u00abAndr\u00f2 in cielo\u00bb non lo far\u00e0 n\u00e9 otterr\u00e0 ci\u00f2 che promette\" (ii. 65b). Narra anche di come Bar Kokhba uccise Eleazar di Modi'im, che un samaritano aveva falsamente accusato di tradimento."}
{"id": "4041550", "revid": "339392", "url": "https://it.wikipedia.org/wiki?curid=4041550", "title": "Taanis", "text": ""}
{"id": "4041551", "revid": "1442080", "url": "https://it.wikipedia.org/wiki?curid=4041551", "title": "Mercedes Cup 1995 - Singolare", "text": "Il singolare del torneo di tennis Mercedes Cup 1995, facente parte dell'ATP Tour, ha avuto come vincitore Thomas Muster che ha battuto in finale Jan Apell 6-2, 6-2."}
{"id": "4041552", "revid": "339392", "url": "https://it.wikipedia.org/wiki?curid=4041552", "title": "Taanit (Talmud)", "text": ""}
{"id": "4041553", "revid": "155634", "url": "https://it.wikipedia.org/wiki?curid=4041553", "title": "Mercedes Cup 1995 - Doppio", "text": "Il doppio del torneo di tennis Mercedes Cup 1995, facente parte dell'ATP Tour, ha avuto come vincitori Tom\u00e1s Carbonell e Francisco Roig che hanno battuto in finale Ellis Ferreira e Jan Siemerink 3-6, 6-3, 6-4."}
{"id": "4041557", "revid": "110157", "url": "https://it.wikipedia.org/wiki?curid=4041557", "title": "CEV Champions League 2012-2013 (femminile)", "text": "La CEV Champions League 2012-2013 (pallavolo femminile) \u00e8 stata la 53\u00aa edizione del massimo torneo pallavolistico europeo per squadre di club; iniziata con la fase a gironi il 23 ottobre 2012, si \u00e8 conclusa con la final-four di Istanbul, in Turchia, il 10 marzo 2013. Alla competizione hanno partecipato 24 squadre e la vittoria finale \u00e8 andata per la seconda volta al Vak\u0131fBank Spor Kul\u00fcb\u00fc.\nSistema di qualificazione.\nAll'edizione del 2012-2013 hanno preso parte 24 squadre provenienti dalle 54 federazioni affiliate alla CEV. Per ogni federazione hanno partecipato un certo numero di club a seconda della Ranking List aggiornata annualmente; federazioni con un coefficiente maggiore hanno avuto pi\u00f9 club rispetto a quelle con un punteggio minore. Il massimo di compagini per ogni nazione \u00e8 di tre, privilegio riservato per questa edizione solo alla Russia, anche se grazie alla wild card hanno goduto di tre squadre anche l'Azerbaigian, l'Italia, la Polonia e la Turchia.\nDi seguito \u00e8 riportato lo schema di qualificazione (su base Ranking List 2012):\nLe \"wild cards\" sono state assegnate all'Azerbaigian, alla Germania, all'Italia, alla Polonia, alla Repubblica Ceca, alla Romania, alla Svizzera e alla Turchia.\nFase a gironi.\nIl 29 giugno 2012 si sono tenuti a Vienna i sorteggi dei gironi.\nPlay-off a 12.\nI sorteggi per gli accoppiamenti dei playoff a 12 si sono svolti il 13 gennaio 2012 a Lussemburgo (), alla presenza del comitato esecutivo della CEV. In quest'occasione \u00e8 stata anche scelta la citt\u00e0 turca di Istanbul come organizzatrice della Final Four. Conseguentemente la squadra del Galatasaray Spor Kul\u00fcb\u00fc, vincitrice del girone C, \u00e8 stata qualificata d'ufficio alle semifinali; il suo posto nel sorteggio \u00e8 stato preso dalla migliore terza, il Gruppo Sportivo Oratorio Pallavolo Femminile Villa Cortese, proveniente dal girone B.\nFinal-four.\nLa final-four si \u00e8 disputata ad Istanbul () e gli incontri si sono svolti al Burhan Felek Spor Salonu. Le semifinali si sono giocate sabato 9 marzo, mentre la finale 3\u00ba/4\u00ba posto e la finalissima si sono giocate domenica 10 marzo.Gli accoppiamenti della final-four, stabiliti dal regolamento CEV, prevedono che in caso di qualificazione di due squadre della stessa nazione, queste si incontrino in semifinale: questa eventualit\u00e0 si \u00e8 verificata tra le squadre turche del Galatasaray Spor Kul\u00fcb\u00fc e Vak\u0131fBank Spor Kul\u00fcb\u00fc."}
{"id": "4041558", "revid": "1442080", "url": "https://it.wikipedia.org/wiki?curid=4041558", "title": "Legg Mason Tennis Classic 1995 - Singolare", "text": "Il singolare del torneo di tennis Legg Mason Tennis Classic 1995, facente parte dell'ATP Tour, ha avuto come vincitore Andre Agassi che ha battuto in finale Stefan Edberg 6-4, 2-6, 7-5."}
{"id": "4041559", "revid": "547034", "url": "https://it.wikipedia.org/wiki?curid=4041559", "title": "Australia's Next Top Model (quarta stagione)", "text": "Svolgimento.\nLa quarta stagione di Australia's Next Top Model \u00e8 andata in onda dal 22 aprile al 1\u00ba luglio 2008 sul canale FOX8, condotta nuovamente da Jodhi Meares; insieme a lei, in qualit\u00e0 di giudici, Alex Perry e Charlotte Dawson. Il cast, composto da 13 aspiranti modelle tra i 16 e i 21 anni, ha vissuto in una lussuosa villa dal valore di 8 milioni di dollari situata a Port Hacking, nei pressi di Sydney; la discussa vincitrice, Demelza Reveley ha portato a casa un contratto con la \"Priscilla's Model Management\", un contratto come testimonial per la casa di cosmetici \"Napoleon Perdis\", una Ford Fiesta Zetec, un viaggio pagato a New York e un servizio di otto pagine su Vogue.\nLa finale si \u00e8 tenuta a Sydney e il pubblico \u00e8 stato parte integrante della scelta finale della vincitrice; Demelza \u00e8 stato uno dei personaggi pi\u00f9 \"odiati\" di questa edizione, a causa del suo comportamento poco amorevole nei confronti delle compagne di avventura, spesso sfociato in veri e propri atti di bullismo: in particolare, durante un episodio, Demelza (con l'aiuto di Rebecca ed Alyce) prese fortemente di mira Alamela Rowan, vessandola con gavettoni e secchiate d'acqua per lungo tempo.\nLa vittoria della Raveley port\u00f2 a numerose critiche, in quanto gli affezionati del programma si sentirono offesi nel vedere \"glorificata\" una persona simile.\nConcorrenti.\nPhotoshoots.\nAustralia's Next Top Model"}
{"id": "4041560", "revid": "155634", "url": "https://it.wikipedia.org/wiki?curid=4041560", "title": "Legg Mason Tennis Classic 1995 - Doppio", "text": "Il doppio del torneo di tennis Legg Mason Tennis Classic 1995, facente parte dell'ATP Tour, ha avuto come vincitori Olivier Dela\u00eetre e Jeff Tarango che hanno battuto in finale Petr Korda e Cyril Suk 4-6, 6-3, 6-2."}
{"id": "4041562", "revid": "1543377", "url": "https://it.wikipedia.org/wiki?curid=4041562", "title": "Campionati europei di nuoto 2012 - Staffetta 4x100 metri stile libero maschile", "text": "La staffetta 4x100 m stile libero maschile degli Europei 2012 \u00e8 stata disputata il 21 maggio 2012 e vi hanno partecipato 10 nazionali. Le batterie si sono svolte al mattino e la finale il pomeriggio dello stesso giorno.\nRecord.\nPrima della manifestazione il record del mondo (RM), il record europeo (EU) e il record dei campionati (RC) erano i seguenti."}
{"id": "4041563", "revid": "155634", "url": "https://it.wikipedia.org/wiki?curid=4041563", "title": "Canada Open 1995 - Doppio maschile", "text": "Il doppio maschile del torneo di tennis Canada Open 1995, facente parte dell'ATP Tour, ha avuto come vincitori Evgenij Kafel'nikov e Andrej Ol'chovskij che hanno battuto in finale Brian MacPhie e Sandon Stolle 6-2, 6-2."}
{"id": "4041566", "revid": "1442080", "url": "https://it.wikipedia.org/wiki?curid=4041566", "title": "Austrian Open 1995 - Singolare", "text": "Il singolare del torneo di tennis Austrian Open 1995, facente parte dell'ATP Tour, ha avuto come vincitore Albert Costa che ha battuto in finale Thomas Muster 4-6 6-4 7-6 2-6 6-4."}
{"id": "4041573", "revid": "599013", "url": "https://it.wikipedia.org/wiki?curid=4041573", "title": "Juli\u00e1n V\u00e1squez", "text": ""}
{"id": "4041574", "revid": "155634", "url": "https://it.wikipedia.org/wiki?curid=4041574", "title": "Austrian Open 1995 - Doppio", "text": "Il doppio del torneo di tennis Austrian Open 1995, facente parte dell'ATP Tour 1995, ha avuto come vincitori Francisco Montana e Greg Van Emburgh che hanno battuto in finale Jordi Arrese e Wayne Arthurs 6-7, 6-3, 7-6."}
{"id": "4041579", "revid": "767487", "url": "https://it.wikipedia.org/wiki?curid=4041579", "title": "Edder Delgado", "text": ""}
{"id": "4041581", "revid": "131358", "url": "https://it.wikipedia.org/wiki?curid=4041581", "title": "\u00c9dder Delgado", "text": ""}
{"id": "4041582", "revid": "287204", "url": "https://it.wikipedia.org/wiki?curid=4041582", "title": "Eder Delgado", "text": ""}
{"id": "4041588", "revid": "1573940", "url": "https://it.wikipedia.org/wiki?curid=4041588", "title": "Geometrinae", "text": "Le Geometrinae sono una sottofamiglia di lepidotteri appartenente alla famiglia Geometridae, diffusa in tutti i continenti.\nDescrizione.\nQueste piccole falene sono spesso di colore azzurrognolo-verde, tanto da essere chiamate \"falene smeraldo\" (in inglese \"emerald moths\"), sebbene vi siano alcune specie cos\u00ec chiamate che sono classificate nella trib\u00f9 Campaeini della sottofamiglia Ennominae.\nTassonomia.\nIl taxon comprende circa 2.300 specie (principalmente presenti nelle fasce tropicali), e comprende 18 trib\u00f9, alcune delle quali sono attualmente molto piccole o addirittura monotipiche:\nAlcuni autori ritengono che le seguenti trib\u00f9 debbano essere classificate come sottotrib\u00f9 di un'unica pi\u00f9 ampia trib\u00f9:\nGeneri \"incertae sedis\".\nAlcuni generi della sottofamiglia, tra i quali i seguenti, non sono stati definitivamente assegnati ad alcuna trib\u00f9:"}
{"id": "4041589", "revid": "726373", "url": "https://it.wikipedia.org/wiki?curid=4041589", "title": "IS - Otoko demo onna demo nai sei", "text": " \u00e8 un manga ideato da Chiyo Rokuhana, pubblicato dal 13 novembre 2003 al 3 luglio 2007 sulla rivista \"Kiss\" di K\u014ddansha e in seguito raccolto in nove volumi \"tank\u014dbon\". Ne \u00e8 stato tratto un \"dorama\" in 10 puntate trasmesso nel 2011 su TV Tokyo.\nL'\"IS\" del titolo sta per InterSexual: con questo termine s'intende una persona o un animale nato con un sesso fisicamente ambiguo (di solito nascono difatti con caratteristiche comuni di entrambi i sessi, quindi sia maschile che femminile). La storia segue le dolorose vicende e difficolt\u00e0 che le persone intersessuali attraversano nella loro vita, prima fra tutte quella di farsi accettare per quello che sono, oltre al non poter in alcun modo diventare genitori.\nTrama.\nIl primo volume \u00e8 costituito da una raccolta di racconti concernenti i due diversi caratteri intersessuali, e dei vari problemi che ci\u00f2 viene a causare nella quotidianit\u00e0 della vita: protagonisti sono Hiromi e Ryoma. I volumi seguenti si concentrano invece specificamente su Haru Hoshino, autentico personaggio protagonista dell'intera serie, trattando la sua vita a partire da poco prima della nascita proseguendo fino ad oltre la scuola superiore.\nPersonaggi.\nUn intersessuale che \u00e8 cresciuto come una ragazza e che lavora come impiegata in un ufficio. Lei \u00e8 al centro della 1\u00aa parte del primo volume.\nUn intersessuale ch'\u00e8 stato cresciuto come un ragazzo, ma pi\u00f9 avanti nella storia cambia il suo genere sempre pi\u00f9 verso il femminile. La sua vicenda \u00e8 il fulcro della 2\u00aa parte del primo volume; all'inizio della storia \u00e8 ancora un adolescente.\nUn intersessuale su cui non si \u00e8 intervenuti alla nascita tramite intervento chirurgico per farlo assomigliare pi\u00f9 ad un sesso rispetto che ad un altro. Tuttavia a 10 mesi di et\u00e0 gli vengono rimossi i testicoli a causa d'una patologia medica.\nFin dall'asilo si \u00e8 sempre trovata meglio a giocare assieme ai maschietti della sua et\u00e0, pertanto viene cresciuta come un ragazzo: purtroppo al liceo si scopre che il suo certificato di nascita dimostra chiaramente che \u00e8 una femmina e ci\u00f2 la costringere a vivere i seguenti tre anni di scuola sotto le sembianze d una ragazza.\nInterpreti e personaggi del Dorama.\nProtagonisti.\nUna misteriosa compagna di classe di Haru e che cerca un po' stranamente in tutti i modi di avvicinarsi a lei.\nUno dei membri migliori della squadra di calcio dell'istituto; sembra ad un certo punto che qualche sentimento debba nascere tra lui e Haru."}
{"id": "4041594", "revid": "767487", "url": "https://it.wikipedia.org/wiki?curid=4041594", "title": "Quiarol Arz\u00fa", "text": ""}
{"id": "4041620", "revid": "599013", "url": "https://it.wikipedia.org/wiki?curid=4041620", "title": "Gastone Nordio", "text": "Carriera.\nNella stagione 1949-1950 ha giocato sei partite in Serie A con il . L'esordio arriva l'8 gennaio 1950 in Venezia-Lazio (1-0), mentre l'ultima partita giocata \u00e8 quella del 30 aprile seguente, ovvero Genoa-Venezia (1-0).\nCon i lagunari ha anche disputato due campionati di Serie B e, dopo la retrocessione in Serie C avvenuta al termine della stagione 1951-1952, altri tre campionati di Serie C.\nNel 1955 \u00e8 passato alla Mestrina, sempre in Serie C."}
{"id": "4041621", "revid": "287204", "url": "https://it.wikipedia.org/wiki?curid=4041621", "title": "Kia kaha", "text": "Kia kaha \u00e8 una frase in lingua m\u0101ori di uso comune sia nel popolo M\u0101ori che nel popolo \"P\u0101keh\u0101\" (i bianchi) della Nuova Zelanda, con significato \"sii forte\". Resa famosa grazie all'uso da parte del 28\u00ba battaglione M\u0101ori durante la seconda guerra mondiale, oggi \u00e8 riscontrabile anche in altre forme di comunicazione, come libri e canzoni, nonch\u00e9 come motto.\nDa un punto di vista linguistico, kia kaha \u00e8 composto dalla particella \"kia\", usata come \"un incoraggiamento per il raggiungimento dello stato indicato [a seguito della particella]\", indicato dalla parola \"kaha\", cio\u00e8 \"forza\". \"Kaha\" deriva dal Proto-Polinesiaco \"kafa\", che significa \"forte\" o \"grande\"; \"kafa\" \u00e8 anche il termine utilizzato in Proto-Polinesiaco per indicare una corda sennit, un tipo di corda particolarmente robusto formato da fibre di noci di cocco ed utilizzato per canoe, armi e costruzioni edili.\nUso.\nLa frase pu\u00f2 essere utilizzata in diversi contesti: ad esempio, come parola di conforto (equivalente a \"sii forte - ti sono vicino\"), oppure, anche se meno frequentemente, pu\u00f2 avere una funzione simile a \"kia ora\", frase che indica approvazione durante un discorso. A volte \u00e8 anche usata come saluto finale in un messaggio scritto.\nKia kaha nella cultura di massa.\nNei media.\nLa frase Kia kaha \u00e8 usata prevalentemente nel pi\u00f9 famoso canto militare neozelandese, la Marcia del 28\u00ba battaglione M\u0101ori. Inoltre, \u00e8 stata utilizzata come titolo di una canzone degli Split Enz e di un libro: \"Kia Kaha: New Zealand in the Second World War\" dello storico John Crawford. Un'altra canzone che usa Kia kaha come parte del proprio titolo \u00e8 \"Kia Kaha Nga Iwi\" (Siate forti, o trib\u00f9), di Ngoi Pewhairangi.\nNel marketing.\nKia kaha \u00e8 stata utilizzata come nome da vari produttori, il pi\u00f9 famoso nel campo dell'abbigliamento; inoltre, \u00e8 anche il nome ufficiale della campagna contro il bullismo nelle scuole promossa dalla New Zealand Police.\nCome motto.\nKia Kaha \u00e8 stata incorporata nel motto dello Squadrone 75 della RNZAF: \"Ake ake kia kaha\", in cui \"ake ake\" significa \"sempre sempre\" e \"kia kaha\" significa \"essere forti\".\nNumerose scuole neozelandesi usano Kia kaha come loro motto (o come parte di esso), ad esempio il Te Aute College, di Hawke's Bay (\"Whakatangata kia kaha\"); la Tikipunga High School, di Whangarei (\"Kia kaha, kia maia, kia manawanui\"); la Golden Bay High School, di Takaka (\"Ake ake kia kaha\"); la Rotorua Intermediate School, di Rotorua (\"Kia kaha, kia maia\"); la Rosehill Intermediate School, di Papakura (\"Whaia kia kaha\"); il Te Awamutu College, di Te Awamutu ed il Kingwood Park High school (\"Kia Kaha\").\nKia kaha \u00e8 anche utilizzata nel film \"Forever Strong\", ed il motto della squadra di rugby della Highland High School protagonista del film.\nTerremoto di Christchurch del 2011.\nQuando il 22 febbraio 2011 un terremoto di intensit\u00e0 6,3 colp\u00ec la citt\u00e0 neozelandese di Christchurch, \"Kia Kaha\" divenne la frase utilizzata per dar forze alla citt\u00e0 ed ai suoi abitanti nel momento del bisogno. Il \"New Zealand Herald\" scrisse che l'uso della frase da parte del Principe William durante una celebrazione funebre il 18 marzo 2011 \"suscit\u00f2 applausi e lacrime nelle decine di migliaia di presenti\".\nFu anche creato un video dai neozelandesi viventi a New York imperniato sulla frase \"Kia Kaha\"."}
{"id": "4041638", "revid": "767487", "url": "https://it.wikipedia.org/wiki?curid=4041638", "title": "Rommel Murillo", "text": ""}
{"id": "4041640", "revid": "461603", "url": "https://it.wikipedia.org/wiki?curid=4041640", "title": "Romel Murillo", "text": ""}
{"id": "4041643", "revid": "125491397", "url": "https://it.wikipedia.org/wiki?curid=4041643", "title": "Club Once Deportivo", "text": "Il Club Once Deportivo \u00e8 stata una societ\u00e0 calcistica colombiana di Manizales, fondata il 12 aprile 1948.\nStoria.\nLa societ\u00e0 fu fondata nel 1948, e rappresent\u00f2 la citt\u00e0 di Manizales nella massima serie colombiana, insieme al Deportes Caldas: esord\u00ec nel campionato 1948, primo torneo professionistico colombiano, in qualit\u00e0 di socio fondatore della DIMAYOR. Alla sua prima partecipazione raggiunse il penultimo posto, con 14 punti in 18 gare. Nella stagione successiva arriv\u00f2 9\u00ba su 14 partecipanti, con 20 punti in 26 partite; nel campionato 1950 fu ultimo, 16\u00ba su 16, a pari merito con l'Atl\u00e9tico Municipal. L'ultimo torneo cui partecip\u00f2 fu quello del 1951, al termine del quale ottenne il 9\u00ba posto in classifica: nel 1952 spariscono il Deportes Caldas e l'Once Deportivo, che si fondono lasciando spazio al Deportivo Manizales."}
{"id": "4041648", "revid": "599013", "url": "https://it.wikipedia.org/wiki?curid=4041648", "title": "Eddy Bouwmans", "text": "Professionista dal 1990 al 1997, vinse la Classifica giovani al Tour de France 1992.\nCarriera.\nAdatto soprattutto alle brevi corse a tappe, fra i suoi piazzamenti vi furono il terzo posto nella \u00c9toile de Bess\u00e8ges, il settimo posto al Tour de Suisse e alla Vuelta a Burgos nel 1990, il sesto posto nel Crit\u00e9rium du Dauphin\u00e9 Lib\u00e9r\u00e9 e nel Tour de Suisse nel 1991, il quinto posto nella Setmana Catalana e il decimo nel Tour de Suisse nel 1992, il terzo posto nella Vuelta a Murcia e il sesto nel Tour de Suisse nel 1993, l'ottavo posto nella Vuelta a Mallorca nel 1996, il settimo posto nel Giro d'Austria e la vittoria nel Teleflex Tour nel 1997.\nInoltre ottenne anche alcuni successi di tappa in brevi corse a tappe francese quali il Crit\u00e9rium du Dauphin\u00e9 Lib\u00e9r\u00e9 1993 ed il Crit\u00e9rium International e il Tour du Limousin nel 1994.\nNelle corse in linea, oltre alle vittorie nella Fl\u00e8che Adennaise nel 1989 e nella Classique des Alpes nel 1993, colse il terzo posto nella Cl\u00e1sica San Sebasti\u00e1n, dietro il messicano Ra\u00fal Alcal\u00e1 e l'italiano Claudio Chiappucci nel 1992 e nel 1993 il terzo posto nel Gran Premio di Francoforte, il settimo posto nella Giro di Colonia e nel Troph\u00e9e des Grimpeurs, il decimo posto nella Veenendaal-Veenendaal e il settimo nella Japan Cup nel 1994, il settimo posto nei campionati olandesi in linea nel 1995, il secondo posto nel Trofeo Luis Puig e il quinto posto nel Grand Prix Wallone nel 1996."}
{"id": "4041650", "revid": "767487", "url": "https://it.wikipedia.org/wiki?curid=4041650", "title": "Norgesmesterskapet 1989", "text": "La Norgesmesterskapet 1989 di calcio fu la 84\u00aa edizione del torneo. La squadra vincitrice fu il Viking, che vinse la ripetizione della finale contro il Molde con il punteggio di 2-1."}
{"id": "4041653", "revid": "1543377", "url": "https://it.wikipedia.org/wiki?curid=4041653", "title": "Campionati europei di nuoto 2012 - Staffetta 4x100 metri stile libero femminile", "text": "La staffetta 4x100 m stile libero femminile degli Europei 2012 \u00e8 stata disputata il 21 maggio 2012 e vi hanno partecipato 10 nazionali. Le batterie si sono svolte al mattino e la finale il pomeriggio dello stesso giorno.\nRecord.\nPrima della manifestazione il record del mondo (RM), il record europeo (EU) e il record dei campionati (RC) erano i seguenti."}
{"id": "4041668", "revid": "123234335", "url": "https://it.wikipedia.org/wiki?curid=4041668", "title": "Love to Love You Baby (album)", "text": "Love to Love You Baby \u00e8 il secondo album della cantante statunitense Donna Summer, pubblicato il 27 agosto 1975 dalla Casablanca negli USA, dalla Oasis in Germania e dalla Durium Marche Estere in Italia.\nIl disco.\nNell'estate del 1974, Donna Summer si rivolse a Giorgio Moroder e a Pete Bellotte per scrivere una nuova canzone sulla falsariga di, Je t'aime... moi non plus, di Jane Birkin e Serge Gainsbourg, al tempo tornata nelle parti alte delle classifiche musicali. Una propria canzone \"erotica,\" con il possibile titolo, \"Love to love you, baby\". Moroder in particolare era interessato a sviluppare nuove sonorit\u00e0 del genere disco music, diventate sempre pi\u00f9 popolari. Scelse cos\u00ec l'idea della Summer per trasformare la canzone in una traccia disco dai toni esplicitamenti sessuali. Venne inizialmente pubblicato un singolo originale della durata di tre minuti, brano che non ottenne un gran successo, e, solamente un anno dopo, con la pubblicazione di una versione rimasterizzata e molto pi\u00f9 lunga, divenne una grande \"hit\" internazionale. Moroder ebbe l'idea che la cantante dovesse simulare pi\u00f9 orgasmi, ma Donna inizialmente era riluttante; alla fine acconsent\u00ec a registrare la canzone, una demo, da registrare e pubblicare per altri cantanti. La Summer non era del tutto convinta su certe parti del testo, per cui alcuni passaggi del brano, nel corso della registrazione vennero improvvisati. In seguito la cantante dichiar\u00f2, durante il programma, \"Behind the Music\" dell'emittente VH1, che per meglio simulare l'estasi sessuale si era immaginata bella come Marilyn Monroe. Moroder apprezz\u00f2 cos\u00ec la sua registrazione e insistette nel pubblicarla; bench\u00e9 nuovamente riluttante, la cantante accett\u00f2 e la canzone con titolo \"Love To Love You\", venne pubblicata in Europa, ma con un modesto successo.\nLa canzone tuttavia non era ancora pronta a debuttare nel mercato statunitense: Moroder e Donna Summer la sottoposero all'attenzione della Casablanca Records\u02d0 il presidente dell'etichetta, Neil Bogart acconsent\u00ec a pubblicarla, ma richiese a Moroder una nuova versione di quasi venti minuti. Moroder, la Summer ed il produttore Pete Bellotte tornarono con una registrazione di diciassette minuti, e la Casablanca, dopo aver messo sotto contratto la cantante, pubblic\u00f2 il singolo nel novembre 1975, con il titolo di \"Love to Love You Baby\".\nLove to Love You Baby divenne il primo singolo e la prima \"hit\" di Donna Summer, raggiungendo, nei primi mesi del 1976, il 2\u00ba posto nella classifica Billboard Hot 100, oltre a diventare la prima numero uno nella classifica Hot Dance Club Play. Anche l'album, il cui lato A \u00e8 completamente occupato dalla versione intera della \"title track,\" venne pubblicato a fine 1975, negli Stati Uniti vinse un disco d'oro, raggiungendo la Top 20, sia Negli Usa, che nel Regno Unito.\nGli altri brani dell'album posseggono un ritmo pi\u00f9 soul/R&amp;B. Il lato B consiste di quattro canzoni originali, pi\u00f9 una \"reprise\" di una di queste: due canzoni, \"Full of Emptiness\", estratta dall'album precedente, Lady of the Night, e \"Whispering Waves\", sono ballate, mentre, \"Need-a-Man Blues\" possiede una sfumatura leggermente pi\u00f9 pop/disco, mentre \"Pandora's Box\" \u00e8 pi\u00f9 lento. Le tracce del lato B sono diverse in alcuni Paesi europei: nei Paesi Bassi l'album venne pubblicato con il singolo \"Virgin Mary\" al posto della prima versione di \"Full of Emptiness.\" In alcune pubblicazioni in Germania, \"Whispering Waves\" ed entrambe le versioni di \"Full of Emptiness\" vennero sostituite da \"Lady of the Night\" e \"The Hostage\", prese dall'album Lady of the Night. In Francia \"The Hostage\" venne aggiunta alla fine come \"bonus track\"."}
{"id": "4041673", "revid": "1318658", "url": "https://it.wikipedia.org/wiki?curid=4041673", "title": "Grande Serbia", "text": "Per Grande Serbia (in serbo: \u0412\u0435\u043b\u0438\u043a\u0430 \u0421\u0440\u0431\u0438\u0458\u0430, \"Velika Srbija\") si intende una definizione ideologica, nazionalista e irredentista, dello Stato serbo, che concepisce quest'ultimo come un'entit\u00e0 politica nella quale dovrebbero rientrare tutti i territori in cui l'etnia maggioritaria \u00e8 quella serba.\nLo scopo di questa visione ideologica sarebbe quello di riunire, in un unico Stato, tutti i serbi o, comunque, tutte le regioni storicamente popolate da serbi in Croazia, Bosnia ed Erzegovina, Montenegro e Macedonia.\nL'idea di una Grande Serbia prese forma nell'Ottocento. Secondo alcune visioni pi\u00f9 estreme, che si rifanno ai confini dell'Impero serbo del XIV secolo, la Grande Serbia dovrebbe incorporare anche alcuni territori attualmente sotto la sovranit\u00e0 di Albania, Bulgaria, Ungheria e Romania.\nOrigine.\nIl termine \u201cGrande Serbia\u201d appare per la prima volta in forma pubblica all'interno di un saggio dell'autore socialista serbo Svetozar Markovi\u0107 nel 1872, intitolato appunto \u201c\"Velijka Srbija\"\u201d, Grande Serbia. L'espressione era in questo caso utilizzata per condannare la possibilit\u00e0 di un'espansione della Serbia ai danni dei Paesi vicini.\nIn seguito, il linguista serbo Vuk Karad\u017ei\u0107 sostenne la tesi secondo cui erano da considerarsi serbi tutti gli slavi che parlavano il dialetto stocavo (che \u00e8 la base della lingua serbo-croata). Questa definizione dell'identit\u00e0 nazionale serba, fondata su tali basi linguistiche, si rendeva applicabile anche alle popolazioni della Dalmazia e della Bosnia, che, a differenza dei serbi (in prevalenza cristiani ortodossi), erano invece di religione cattolica e musulmana.\nAll'inizio del 1914 il concetto di \u201cGrande Serbia\u201d inizi\u00f2 ad essere sostituito da quello di \u201cjugoslavismo\u201d, ovvero unione degli slavi del sud (\u201cJugo-slav\u201d), utilizzato dal primo ministro serbo Nikola Pa\u0161i\u0107 nel 1914 all'interno della Dichiarazione di Ni\u0161.\nLa nascita della Jugoslavia.\nCon la fine della prima guerra mondiale e la creazione del Regno di Jugoslavia l'unione degli slavi del sud venne effettivamente realizzata: in un unico Stato convivevano serbi, croati, sloveni, montenegrini, macedoni e le popolazioni musulmane della Bosnia-Erzegovina e di origine albanese."}
{"id": "4041676", "revid": "287204", "url": "https://it.wikipedia.org/wiki?curid=4041676", "title": "Institut d'Egypte", "text": ""}
{"id": "4041679", "revid": "2033069", "url": "https://it.wikipedia.org/wiki?curid=4041679", "title": "Le cinque signore Buchanan", "text": "Le cinque signore Buchanan (\"The 5 Mrs. Buchanans\") \u00e8 una serie televisiva statunitense in 17 episodi trasmessi per la prima volta nel corso di una sola stagione dal 1994 al 1995.\n\u00c8 una sitcom ambientata nella citt\u00e0 fittizia di Mercy, nell'Indiana, e incentrata sulle vicende di quattro cognate, (Alexandria, Delilah, Vivian e Bree) tutte sposate con un Buchanan, che hanno in comune il rapporto non idilliaco con la sarcastica suocera Emma.\nProduzione.\nLa serie, ideata da Marc Cherry e Jamie Wooten, fu prodotta da 20th Century Fox Television e A Wooten &amp; Cherry Production. Le musiche furono composte da Steven Cahill.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 24 settembre 1994 al 25 marzo 1995 sulla rete televisiva CBS. In Italia \u00e8 stata trasmessa con il titolo \"Le cinque signore Buchanan\"."}
{"id": "4041680", "revid": "46931", "url": "https://it.wikipedia.org/wiki?curid=4041680", "title": "The 5 Mrs. Buchanans", "text": ""}
{"id": "4041681", "revid": "287204", "url": "https://it.wikipedia.org/wiki?curid=4041681", "title": "Institut d'\u00c9gypte", "text": "LInstitut d'\u00c9gypte fu un istituto fondato da Napoleone Bonaparte con l'obiettivo di svolgere ricerche durante la campagna d'Egitto.\nPrimi lavori.\nLa prima riunione avvenne il 24 agosto 1798, con Gaspard Monge nel ruolo di presidente, lo stesso Napoleone come vicepresidente, e Joseph Fourier e Louis Costaz come segretari. Contava 48 studiosi che, come nell'Institut de France, erano divisi in sezioni:\nL'istituto capitalizz\u00f2 il lavoro di studiosi e tecnici della Commission des Sciences et des Arts, e favor\u00ec lo sviluppo dell'Egitto al fine di sostenere la spedizione francese. Il 22 novembre 1799 l'istituto prese la decisione di raccogliere e pubblicare i risultati ottenuti col nome di \"Description de l'\u00c9gypte\". L'istituto rimase attivo fino alla 47\u00aa ed ultima riunione, tenutasi il 21 marzo 1801.\nRipresa delle attivit\u00e0.\nLe attivit\u00e0 dell'Institut d'\u00c9gypte ripresero nel 1836 col nome di \"Egyptian Society\". Il lavoro fu svolto da studiosi francesi, tedeschi ed inglesi. Il progetto si trasfer\u00ec ad Alessandria d'Egitto nel 1859, ed il suo nome fu modificato di nuovo , questa volta in \"Institut \u00c9gyptien\". Il nuovo istituto fu sostenuto dal vicer\u00e9 d'Egitto Sa'id Pasci\u00e0, e contava numerosi importanti elementi tra cui il botanico tedesco Georg August Schweinfurth, e gli egittologi Auguste Mariette e Gaston Maspero. In seguito si unirono anche Ahmed Kamal, primo egittologo nativo egiziano, e Ahmad Zaki Pasha, pioniere della filologia.\nL'istituto torno ad Il Cairo nel 1880. Recuper\u00f2 il suo nome precedente per decreto nel 1918, dopodich\u00e9 fu sostenuto dal palazzo reale. Tra i pi\u00f9 recenti membri dell'istituto si conta anche Taha Hussein.\nDistruzione.\nLa sede dell'istituto fu data alle fiamme il 17 dicembre 2011, nel corso della rivoluzione egiziana scoppiata nel gennaio 2011.\nI rivoltosi furono coinvolti in uno scontro all'esterno del vicino edificio del Consiglio di Shura. Una bomba Molotov lanciata da uno di loro attravers\u00f2, accidentalmente o deliberatamente, una finestra dell'istituto. I pompieri giunsero tardi a causa dell'anarchia che regnava nelle strade. Militari e rivoluzionari corsero nell'edificio in fiamme riuscendo a portare in salvo 30000-40000 opere. Tra i documenti persi ci furono i 20 volumi del \"Description de l'\u00c9gypte\" (1809\u201329), l\"Atlas of Lower and Upper Egypt\" (1752), l\"Atlas Handler\" (1842), l\"Atlas of the Old Indian Arts\" e molto altro. Prima dell'incendio l'edificio conteneva oltre 200\u00a0000 testi antichi, molti risalenti all'epoca di Napoleone.\nRestauro.\nLo sceicco Sultan al Qassimi, governatore dell'emirato di Sharjah, promise di pagare il restauro dell'edificio e di donare alcuni dei rari documenti che possedeva. Tra le altre opere che potrebbero tornare disponibili ci sono varie copie del \"Description\" attualmente conservate in altri Stati."}
{"id": "4041685", "revid": "287204", "url": "https://it.wikipedia.org/wiki?curid=4041685", "title": "Solo Show Alive", "text": "SoloShow Alive \u00e8 il terzo disco live di Vinicio Capossela e il secondo con DVD incluso. Il film concerto \u00e8 diretto da Gianfranco Firriolo.\nIl cantante nel concerto \u00e8 accompagnato dal \"Gigante di sapienza\" Marco Cjervetti e dal mago Christopher Wonder. L'autore trae ispirazione dai \"side show\", chiamati cos\u00ec per essere messi di lato ai circhi, tra i quali il Barnum. In questi \"side show\" si mostravano i fenomeni da baraccone.\nQuesto disco live si differenzia dagli altri poich\u00e9 tutte le canzoni, e di conseguenza l'intero video, sono tratti dal concerto incluso nel tour \"SoloShow\" che si \u00e8 svolto al\nTeatro Verdi di Firenze il 5 e il 6 marzo 2009. Nel video, inoltre, si trova un intermezzo Burlesque fatto dal mago Christopher Wonder e la sua compagna Jessica Love."}
{"id": "4041686", "revid": "1543377", "url": "https://it.wikipedia.org/wiki?curid=4041686", "title": "Campionati europei di nuoto 2012 - 400 metri misti femminili", "text": "La gara dei 400 metri misti femminili degli Europei 2012 si \u00e8 svolta il 21 maggio 2012 e vi hanno partecipato 19 atlete. Le batterie si sono svolte al mattino e la finale nel pomeriggio dello stesso giorno.\nRecord.\nPrima della manifestazione il record del mondo (RM), il record europeo (EU) e il record dei campionati (RC) erano i seguenti."}
{"id": "4041687", "revid": "1265541", "url": "https://it.wikipedia.org/wiki?curid=4041687", "title": "Gene reporter", "text": "Un gene reporter \u00e8 un gene la cui attivit\u00e0 \u00e8 facilmente monitorabile mediante istochimica o metodi immunologici; esso codifica per un prodotto genico che pu\u00f2 essere utilizzato per studiare l'attivit\u00e0 di sequenze regolatrici di un altro gene di interesse.\nL'espressione di questi geni \u00e8 facilmente identificabile e quantificabile mediante semplici saggi, per questo motivo sono usati come marcatori selezionabili.\nI geni reporter sono spesso usati come indicatori per valutare il successo della transfezione ovvero mettono in evidenza se un determinato gene \u00e8 stato acquisito dalle cellule prese in considerazione e se il suddetto gene viene espresso correttamente. \u00c8 importante quindi che il gene reporter usato non sia naturalmente espresso nelle cellule d'interesse.\nOltre che l'efficacia della transfezione i geni reporter possono essere usati anche per studiare:\nTipi di geni reporter.\nI geni reporter pi\u00f9 usati sono:\nCAT (cloramfenicolo acetiltransferasi).\n\u00c8 stato il primo reporter usato. In presenza di CAT e di un donatore di acetile (CoA marcato in C14), il cloramfenicolo viene acetilato dall'enzima producendo una miscela di molecole marcate che possono essere rivelate su TLC (cromatografia su strato sottile) o tramite autoradiografia.\nSuccessivamente per evitare l'uso di sostanze radioattive si \u00e8 ricorsi all'uso del gene lacZ di E.coli che codifica per la \u03b2-galattosidasi e poi alla luciferasi.\nGene LacZ (\u03b2-galattosidasi).\nIl gene LacZ codifica per la \u03b2-galattosidasi che \u00e8 un enzima idrolitico che catalizza nei polisaccaridi noti come beta-galattosidi tramite la rottura dei legami beta-glicosidico. Questo enzima provoca la colorazione delle cellule che lo esprimono quando esse si trovano in un terreno contenente X-Gal (X-galattosio) che idrolizzato genera un prodotto di colore blu (tecnica detta di screening bianco - blu).\nDato che CAT e la \u03b2-galattosidasi sono enzimi stabili la cui attivit\u00e0 permane a lungo nelle cellule che li esprimono, qualora si volessero osservare rapidi cambiamenti nell'espressione genica tali reporter non potrebbero essere utilizzati. Si \u00e8 ricorsi, per ci\u00f2, all'uso della luciferasi.\nLuciferasi.\nLa luciferasi \u00e8 un enzima che catalizza l'ossidazione della luciferina una reazione che, in presenza di un eccesso di ATP, ossigeno e ioni magnesio, perde energia (elettroni) sotto forma di radiazione luminosa che pu\u00f2 essere rivelata con un luminometro. Tale reazione ha un'altissima sensibilit\u00e0 e ha un rapido decadimento.\nGFP (Green fluorescent protein).\nLa GFP deriva dalla medusa \"Aequorea victoria\". Data la sua capacit\u00e0 di emettere luce dopo esposizione UV, viene usata come marcatore per individuare la locazione di particolari proteine o per studiare l'espressione genica all'interno delle cellule. La sua struttura \u00e8 organizzata in 11 foglietti \u03b2 con disposizione a barile che circonda il fluoroforo."}
{"id": "4041698", "revid": "1543377", "url": "https://it.wikipedia.org/wiki?curid=4041698", "title": "Brussels Open 2012 - Singolare", "text": "Il singolare del Brussels Open 2012 \u00e8 stato un torneo di tennis facente parte del WTA Tour 2012.\nCaroline Wozniacki \u00e8 la campionessa uscente, ma ha deciso di non partecipare.\nAgnieszka Radwa\u0144ska ha battuto in finale Simona Halep per 7-5, 6-0.\nTeste di serie.\nLe prime 2 teste di serie hanno ricevuto un bye per il 2\u00ba turno"}
{"id": "4041708", "revid": "1305772", "url": "https://it.wikipedia.org/wiki?curid=4041708", "title": "Doraemon Wii", "text": " \u00e8 un videogioco party pubblicato esclusivamente in Giappone dalla SEGA per Wii nel 2007. \u00c8 ispirato al celebre manga \"Doraemon\" di Fujiko F. Fujio.\nModalit\u00e0 di gioco.\nIl gameplay \u00e8 basato sul sugoroku, un gioco da tavolo simile al backgammon occidentale, e vede come obiettivo quello di sfidare altri tre personaggi attraverso vari minigiochi. Lo scopo principale sar\u00e0 quello di attraversare un enorme tabellone tirando i dadi; a seconda del numero uscito ci si potr\u00e0 spostare di altrettante caselle, ad esempio se il dado riporter\u00e0 due, allora il personaggio scelto si muover\u00e0 di due caselle. Ognuna di queste avr\u00e0 inoltre un diverso effetto da quello delle altre, ad esempio permetter\u00e0 di guadagnare o perdere dei punti, attivare determinati oggetti che influenzeranno la mappa oppure ottenere degli strumenti segreti. Sono presenti sei personaggi giocabili: Doraemon, Dorami, Nobita Nobi, Shizuka Minamoto, Takeshi Goda e Suneo Honekawa.\nAccoglienza.\n\"Doraemon Wii\" ha ottenuto un punteggio di 24/40 dalla rivista \"Famits\u016b\", basato sulla somma dei punteggi (da 0 a 10) dati al gioco da quattro recensori della rivista. Fu apprezzato il fatto che la tecnica di ogni personaggio era diversa da quella degli altri e che si potevano utilizzare degli strumenti segreti per ottenere un vantaggio o per infastidire l'avversario. I minigiochi erano facili e potevano essere goduti maggiormente dai giocatori pi\u00f9 giovani. Non si rivelava molto innovativo ma dimostrava di essere un gioco di sugoroku sufficiente. Venne elogiata la presenza dei personaggi della serie cos\u00ec gli scenari familiari, tuttavia, siccome il gameplay era quello di un classico gioco da tavolo poteva non mostrare il lato migliore di \"Doraemon\". Il minigioco dello strumento segreto era il pi\u00f9 divertente, ma vi erano poche possibilit\u00e0 di giocarci. La visione del mondo di \"Doraemon\" si mostrava comunque ben rappresentata e vivace in ogni suo aspetto, tuttavia rimaneva pur sempre un titolo dal genere ristretto. I minigiochi erano divertenti per la loro semplicit\u00e0 ma non aveva altri elementi di sorta per farlo durare a lungo e si mostrava generalmente ridondante. Nonostante fosse un titolo destinato ai bambini pi\u00f9 piccoli, gli strumenti segreti che si potevano trovare erano adatti ai giocatori pi\u00f9 adulti, che potevano combinare pi\u00f9 strumenti fra loro per ottenere dei vantaggi estremamente efficaci che gli avrebbe consentito di scegliere se vincere o perdere casualmente."}
{"id": "4041713", "revid": "547034", "url": "https://it.wikipedia.org/wiki?curid=4041713", "title": "Australia's Next Top Model (quinta stagione)", "text": "Svolgimento.\nLa quinta stagione di Australia's Next Top Model \u00e8 andata in onda dal 28 aprile al 7 luglio 2009 sul canale FOX8 sotto la conduzione della modella Sarah Murdoch, presente anche in qualit\u00e0 di giudice insieme a Charlotte Dawson ed Alex Perry; cambiamenti sono stati apportati anche nell'ambito dei premi finali per la vincitrice: Tahnee Atkinson ha portato a casa un contratto con la \"Priscilla's Model Management\", un viaggio pagato a New York per conto della \"Maybelline\", un servizio di otto pagine sulla rivista australiana \"Harper's Bazaar\" e un contratto di rappresentanza con \"U by Kotex\".\nAnche questa edizione ha visto diverse controversie per via di alcune concorrenti:\nRiassunti.\nServizi.\nAustralia's Next Top Model"}
{"id": "4041717", "revid": "23", "url": "https://it.wikipedia.org/wiki?curid=4041717", "title": "Manganese-hornesite", "text": ""}
{"id": "4041718", "revid": "298229", "url": "https://it.wikipedia.org/wiki?curid=4041718", "title": "Meeting di Rieti 2009", "text": ""}
{"id": "4041722", "revid": "1305772", "url": "https://it.wikipedia.org/wiki?curid=4041722", "title": "Shibboleth (disambigua)", "text": ""}
{"id": "4041724", "revid": "110157", "url": "https://it.wikipedia.org/wiki?curid=4041724", "title": "\u014ctama", "text": " \u00e8 un villaggio giapponese della prefettura di Fukushima."}
{"id": "4041725", "revid": "287204", "url": "https://it.wikipedia.org/wiki?curid=4041725", "title": "Julian Vasquez", "text": ""}
{"id": "4041727", "revid": "2033069", "url": "https://it.wikipedia.org/wiki?curid=4041727", "title": "La costola di Adamo (serie televisiva)", "text": "La costola di Adamo (\"Adam's Rib\") \u00e8 una serie televisiva statunitense in 13 episodi trasmessi per la prima volta nel corso di una sola stagione nel 1973. \u00c8 una sitcom giudiziaria basata sul film \"La costola di Adamo\" del 1949.\nTrama.\nAdam Bonner \u00e8 un assistente del procuratore distrettuale e sua moglie Amanda Bonner \u00e8 un'avvocatessa socia di minoranza in uno studio legale. Le loro professioni spesso li mettono in conflitto all'interno del tribunale e, per estensione, a casa a causa della crociata di Amanda per i diritti delle donne.\nUno degli episodi (il settimo, \"Katey at the Bat\") \u00e8 il rifacimento del film \"La costola di Adamo\": Amanda difende in aula una donna accusata di tentato omicidio perch\u00e9 ha sparato all'amante del marito.\nProduzione.\nLa serie, ideata da Ruth Gordon e Garson Kanin, fu prodotta da MGM Television e girata negli studios della Metro-Goldwyn-Mayer a Culver City in California. Le musiche furono composte da Perry Botkin Jr. e Gil Garfield.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 14 settembre 1973 al 28 dicembre 1973 sulla rete televisiva ABC. In Italia \u00e8 stata trasmessa con il titolo \"La costola di Adamo\". \u00c8 stata distribuita anche in Germania Ovest con il titolo \"Adams kesse Rippe\"."}
{"id": "4041731", "revid": "1305772", "url": "https://it.wikipedia.org/wiki?curid=4041731", "title": "Kawamata", "text": " \u00e8 una cittadina giapponese della prefettura di Fukushima."}
{"id": "4041734", "revid": "110157", "url": "https://it.wikipedia.org/wiki?curid=4041734", "title": "Koori", "text": " \u00e8 una cittadina giapponese della prefettura di Fukushima."}
{"id": "4041739", "revid": "110157", "url": "https://it.wikipedia.org/wiki?curid=4041739", "title": "Kunimi", "text": " \u00e8 una cittadina giapponese della prefettura di Fukushima."}
{"id": "4041743", "revid": "227767", "url": "https://it.wikipedia.org/wiki?curid=4041743", "title": "Theodoros Pangalos (general)", "text": ""}
{"id": "4041746", "revid": "227767", "url": "https://it.wikipedia.org/wiki?curid=4041746", "title": "Alexandros Koryzis", "text": ""}
{"id": "4041750", "revid": "125174949", "url": "https://it.wikipedia.org/wiki?curid=4041750", "title": "Futaba (Fukushima)", "text": " \u00e8 una cittadina giapponese della prefettura di Fukushima. A gennaio 2022 sono stati annunciati che sarebbero iniziati dei lavori per far tornare la citt\u00e0 abitabile."}
{"id": "4041751", "revid": "124368956", "url": "https://it.wikipedia.org/wiki?curid=4041751", "title": "Charlie Mulgrew", "text": "Statistiche.\nPresenze e reti nei club.\n\"Statistiche aggiornate al 16 settembre 2017.\""}
{"id": "4041752", "revid": "227767", "url": "https://it.wikipedia.org/wiki?curid=4041752", "title": "Evripidis Bakirtzis", "text": ""}
{"id": "4041754", "revid": "110157", "url": "https://it.wikipedia.org/wiki?curid=4041754", "title": "Hirono (Fukushima)", "text": " \u00e8 una cittadina giapponese della prefettura di Fukushima."}
{"id": "4041757", "revid": "287204", "url": "https://it.wikipedia.org/wiki?curid=4041757", "title": "Internationaux de Strasbourg 2012", "text": "L'Internationaux de Strasbourg 2012 \u00e8 stato un torneo femminile di tennis giocato sulla terra rossa. \u00c8 stata la 26\u00aa edizione del torneo che fa parte della categoria International nell'ambito del WTA Tour 2012. Si \u00e8 giocato a Strasburgo in Francia dal 19 al 26 maggio 2012.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Francesca Schiavone ha battuto in finale Aliz\u00e9 Cornet, 6\u20134, 6\u20134.\nDoppio.\n Ol'ga Govorcova / Klaudia Jans-Ignacik hanno battuto in finale Natalie Grandin / Vladim\u00edra Uhl\u00ed\u0159ov\u00e1, 7\u201364, 6\u20133, [3\u201310]."}
{"id": "4041759", "revid": "287204", "url": "https://it.wikipedia.org/wiki?curid=4041759", "title": "Katsurao", "text": " \u00e8 un villaggio giapponese della prefettura di Fukushima."}
{"id": "4041762", "revid": "1305772", "url": "https://it.wikipedia.org/wiki?curid=4041762", "title": "Sergeev", "text": ""}
{"id": "4041765", "revid": "1305772", "url": "https://it.wikipedia.org/wiki?curid=4041765", "title": "Kawauchi", "text": " \u00e8 un villaggio giapponese della prefettura di Fukushima."}
{"id": "4041768", "revid": "1305772", "url": "https://it.wikipedia.org/wiki?curid=4041768", "title": "Namie", "text": " \u00e8 una cittadina giapponese della prefettura di Fukushima.\nGeografia.\nNamie si trova sulla costa dell'Oceano Pacifico centrale di Fukushima.\nStoria.\nL'area dell'attuale Namie faceva parte della Provincia di Mutsu. Il 1\u00ba aprile 1889, il villaggio di Namie \u00e8 stato creato all'interno del Distretto di Naraha , Fukushima; in seguito divenne Futaba nel'aprile del 1896.\nLa citt\u00e0 \u00e8 stata ampliata il 1\u00ba maggio 1956 annettendo i vicini villaggi di Obori, Karino e Tsushima.\nEconomia.\nL'economia di Namie \u00e8 dipendente dalla pesca commerciale, l'agricoltura e la trasformazione dei prodotti alimentari."}
{"id": "4041773", "revid": "110157", "url": "https://it.wikipedia.org/wiki?curid=4041773", "title": "Naraha", "text": " \u00e8 una cittadina giapponese della prefettura di Fukushima."}
{"id": "4041784", "revid": "1494169", "url": "https://it.wikipedia.org/wiki?curid=4041784", "title": "Love to Love You Baby", "text": ""}
{"id": "4041794", "revid": "1543377", "url": "https://it.wikipedia.org/wiki?curid=4041794", "title": "Fa Ngum", "text": "Fu il fondatore del Regno di Lan Xang, che per lungo tempo avrebbe dominato il medio bacino del Mekong, nel nord dell'Indocina. Tale regno fu il primo Stato unificato della nazione lao, fino ad allora divisa in diverse municipalit\u00e0 chiamate \"mueang\" (in lingua lao: \u0ec0\u0ea1\u0eb7\u0ead\u0e87), che gravitavano nell'orbita dei potenti Stati vicini.\nLe cronache che lo menzionano provengono dagli antichi annali di Lan Xang, di Lanna, di Ayutthaya e di Birmania, che differiscono tra loro. Gli annali di Lan Xang furono tradotti in altre lingue ed interpretati in diversi modi, dando luogo a controversie sull'attendibilit\u00e0 dei riferimenti storici. La principale tra le critiche che determinarono il cambiamento del testo originale, fu dettata dalla convinzione che molti degli avvenimenti storici fossero stati omessi o distorti nell'edizione originale a maggior gloria del regno. Gli avvenimenti e le date relative alla vita di Fa Ngum non sono quindi pienamente attendibili.\nFormazione delle municipalit\u00e0 tai.\nLe migrazioni dalla Cina meridionale al nord dell'Indocina da parte dei popoli tai erano iniziate nella seconda met\u00e0 del I millennio d.C. e si erano accentuate dopo la caduta nel 1253 del Regno di Dali per mano dei mongoli di Kublai Khan. Nel sudest asiatico i tai si erano suddivisi in diversi sottogruppi etnici, tra cui i pi\u00f9 importanti furono quello dei siamesi, che nel 1238 avevano costituito il Regno di Sukhothai nell'odierna Thailandia Centrale, e quello dei tai yuan, che si erano insediati nell'odierna Thailandia del Nord, dove nel 1292 avevano formato il Regno Lanna. Il gruppo dei lao si era stanziato nelle pianure del medio Mekong e nelle zone circostanti, prendendo il sopravvento nelle municipalit\u00e0 preesistenti formando dei principati che furono unificati da Fa Ngum.\nBiografia.\nInfanzia e giovent\u00f9.\nIl principe \"(Chao)\" Fa Ngum nacque nel 1316 nel Regno di Mueang Sua, l'odierna Luang Prabang, una potente citt\u00e0-stato \"(mueang)\" chiamata anche Xieng Dong Xieng Thong che aveva esteso la sua influenza su ampi territori della valle del Mekong. Era figlio del principe Chao Phi Fa, a sua volta figlio di Suvanna Khamphong, re di Mueang Sua.\nSecondo la tradizione laotiana nacque con 33 denti; i consiglieri del re ritennero che l'insolito fatto fosse un nefasto presagio per il futuro del regno e spinsero il sovrano ad allontanarlo. Fu posto in una grande zattera sul Mekong assieme a diversi cortigiani e servitori e lasciato andare al suo destino verso sud. Dopo un anno di navigazione la zattera fu avvistata dal monaco Phra Maha Pasman che, informato sull'identit\u00e0 del principe, lo recuper\u00f2 e lo prese sotto la sua tutela. Quando Fa Ngum ebbe sei o sette anni, il monaco lo port\u00f2 alla capitale del decadente Impero Khmer Angkor Luang, l'odierna Angkor Thom, dove sarebbe rimasto per molti anni sotto la protezione dell'imperatore Lampong Reachea.\nCrebbe a corte e si rivel\u00f2 uno studente intelligente e diligente, tanto che il re gli concesse la mano della figlia Keo Keng Kanya, anche al fine di cementare un'alleanza con i laotiani. L'Impero Khmer nei decenni precedenti aveva perso molti dei suoi territori occidentali per l'espansione del regno siamese di Sukhothai, che si era spinto ad est fino a sottomettere i principati khmer di Korat e Roi Et. Le intenzioni di Lampong Reachea erano quelle di far diventare Fa Ngum un potente sovrano ed un alleato per contrastare l'espansione siamese. La principessa era una fervente religiosa e Fa Ngum si convert\u00ec al Buddhismo Theravada, che da qualche tempo aveva soppiantato l'Induismo come religione di Stato presso i khmer.\nNel frattempo, a Mueang Sua fu scoperta una relazione tra il padre di Fa Ngum ed una delle mogli del re Suvanna Khamphong, che decret\u00f2 l'esilio del figlio. Quando il sovrano mor\u00ec, Chao Phi Fa torn\u00f2 a Mueang Sua ed ascese al trono con il nome regale Khun Phi Fa. Alla sua morte, avvenuta nel 1343, l'aristocrazia nomin\u00f2 re Khamhiao, fratello minore di Phi Fa e zio di Fa Ngum.\nFondazione del Regno di Lan Xang.\nNel 1349, l'imperatore forn\u00ec a Fa Ngum un esercito di 10.000 uomini, alla testa dei quali marci\u00f2 verso nord per imporre i suoi diritti sul trono di Mueang Sua. La prima conquista fu quella del principato di Pak Kop, probabilmente nell'attuale provincia di Ubon Ratchathani. Risal\u00ec poi lungo la valle del Mekong e sottomise l'antico principato di Kabong, l'attuale Thakhek, deviando poi nelle valli circostanti per impossessarsi delle varie municipalit\u00e0 satelliti della stessa Kabong. Riprese la marcia verso nord conquistando prima la \"mueang\" di Vieng e poi l'antica Nam Hung, situata nell'odierna provincia di Bueng Kan. Sconfisse tutti i regnanti di queste citt\u00e0-stato ed al loro posto nomin\u00f2 altri principi, che incaric\u00f2 di rifornirlo con nuove truppe, elefanti, oro ed altri generi pregiati o di necessit\u00e0.\nSi inoltr\u00f2 quindi nelle valli montane orientali della catena Annamita arrivando nei territori di Mueang Phuan, l'antico regno della piana delle giare nell'odierna Provincia di Xiangkhoang, dove strinse un'importante alleanza col sovrano locale che fece atto di sottomissione senza combattere. Si spinse poi con l'esercito rinforzato dalle truppe di Mueang Phuan nel territorio del Regno Dai Viet, che controllava l'attuale Vietnam centro-settentrionale, dove occup\u00f2 tre citt\u00e0 montane. Il sovrano di Dai Viet invi\u00f2 dei diplomatici con cui Fa Ngum stabil\u00ec nuovi confini. Si spost\u00f2 quindi a nord-ovest dove sottomise tutte le municipalit\u00e0 montane dei confini settentrionali di Mueang Sua.\nCominci\u00f2 la marcia di avvicinamento alla capitale scendendo dalla valle del Nam U ed accampandosi nel punto in cui l'U sfocia nel Mekong, a pochi chilometri da Mueang Sua. Qui sconfisse per tre volte le armate inviategli contro dallo zio Khamhiao, che vistosi perduto si suicid\u00f2. Entr\u00f2 vittorioso a Mueang Sua nel 1353, dove l'aristocrazia di corte lo nomin\u00f2 re con il titolo di \"Phragna Fa La Tholany Sri Sattana Khanahut\", con cui si proclam\u00f2 discendente di Khun Lo, il primo re di etnia lao e di Khun Borom, il leggendario progenitore delle stirpi tai. Subito dopo l'investitura, assegn\u00f2 ai suoi pi\u00f9 fidati compagni d'arme le cariche pi\u00f9 alte del regno, creando una nuova aristocrazia che mise in secondo piano quella di Khamhiao.\nSecondo alcune fonti, nello stesso anno (secondo altre nel 1369) le armate di Ramathibodi I, sovrano siamese del nuovo Regno di Ayutthaya che aveva ridimensionato Sukhothai, espugnarono Angkor. A seguito della vittoria, il Siam aveva reso i khmer dei vassalli e si era annesso territori nella parte occidentale dell'altopiano di Korat.\nL'anno successivo, al comando di 50.000 uomini, Fa Ngum conquist\u00f2 Vieng Kham e Vientiane, le ultime municipalit\u00e0 laotiane nella valle del Mekong di cui non aveva il controllo. Nel giugno del 1354 si fece incoronare a Vientiane monarca del nuovo Regno di Lan Xang, letteralmente il \"Regno di un milione di elefanti\", le portentose 'macchine da guerra' di quei tempi.\nOltre che dall'unificazione dei principati laotiani e dal vuoto di potere lasciato dal declino khmer, Fa Ngum trasse vantaggio anche dalla turbolenta situazione in cui si trovava il vicino impero cinese, la cui dinastia Yuan aveva da diversi anni dato segni di cedimento. Nello stesso periodo in cui si afferm\u00f2 Fa Ngum, la Cina dovette allentare il controllo sulla periferia dell'impero per affrontare diverse catastrofi naturali e dure rivolte interne. La pi\u00f9 grave fu quella dei Turbanti Rossi, che inizi\u00f2 attorno al 1352 e si sarebbe conclusa nel 1368 con il crollo degli Yuan e la presa del potere da parte della dinastia Ming.\nOrganizzazione ed espansione del regno.\nFa Ngum organizz\u00f2 le municipalit\u00e0 conquistate facendone dei feudi, a capo dei quali pose dei pr\u00ecncipi chiamati \"chao\". I confini del regno, che era diventato uno dei pi\u00f9 grandi dell'Indocina, si estendevano dalle frontiere meridionali dell'impero cinese fino all'odierna frontiera tra Cambogia e Laos, dalle creste della catena Annamita fino alla maggior parte dell'altopiano di Korat.\nLa capitale fu insediata a Mueang Sua ed il Buddhismo Theravada fu dichiarato religione di Stato. Fa Ngum nomin\u00f2 consigliere spirituale il suo insegnante religioso, il monaco Phra Maha Pasman che lo aveva accudito da bambino, che giunse a Muang Sua nel 1359 con una copia dei sacri testi \"Tripitaka\". Il prelato aveva recato con s\u00e9 anche la venerata statua del Buddha chiamata Phra Bang, ma un evento considerato miracoloso rese impossibile rimuovere la statua da Vieng Kham, nei pressi di Vientiane. Il re fece erigere sul luogo un tempio per venerare l'immagine, che sarebbe rimasta a Vieng Kham fino al 1502 prima di arrivare a Mueang Sua. Il Phra Bang divenne il palladio della monarchia e nel XVI secolo Mueang Sua sarebbe stata ribattezzata in suo onore Luang Prabang.\nNegli anni successivi, Fa Ngum intraprese una campagna militare che dur\u00f2 fino al 1357 e complet\u00f2 la conquista dell'altopiano di Korat, con la sottomissione del principato dell'odierna provincia di Loei, e di quelli meridionali di Korat e Roi Et. Costrinse il Regno Lanna a cedergli territori nel nord-ovest di Lan Xang lungo il Mekong, che lasci\u00f2 quasi del tutto spopolati deportando a Mueang Sua come forza lavoro migliaia di abitanti locali, membri delle minoranze etniche di origine mon khmer.\nL'erede al trono khmer, il principe Surya Daya, si era rifugiato a Lan Xang dopo il saccheggio siamese della capitale. Con l'aiuto di Fa Ngum, a cui era imparentato, riprese il controllo dell'Impero Khmer nel 1359, cacciando il vicer\u00e9 che i siamesi avevano installato ad Angkor e proclamandosi imperatore con il titolo di Phra Suryavang. Dopo l'insediamento, Suryavang invi\u00f2 a Mueang Sua tecnici e manovalanza specializzata per costruire palazzi e templi degni della grandezza del regno.\nGli ultimi anni.\nLa storica alleanza con i khmer port\u00f2 Fa Ngum a minacciare il Regno di Ayutthaya, il cui re Ramathibodi I gli offr\u00ec in segno di pace alcuni territori e la propria figlia Keo Lot Fa in sposa. La morte della moglie khmer, che lo aveva accompagnato nella marcia trionfale su Mueang Sua ed aveva svolto le funzioni di reggente nelle campagne successive, portarono Fa Ngum ad uno stato di prostrazione. La situazione si aggrav\u00f2 con gli intrighi della moglie siamese e sfoci\u00f2 nella sua destituzione nel 1372. Venne esiliato a Nan, la capitale dell'omonimo piccolo regno settentrionale che era riuscito a mantenere l'indipendenza, dove mor\u00ec in una data compresa tra il 1373 ed il 1393.\nSecondo alcune fonti, la sua deposizione fu il frutto di una lotta tra due fazioni dell'aristocrazia del regno, quella nuova era schierata con Fa Ngum e filo-khmer, l'altra costituita dalla vecchia nobilt\u00e0 del precedente Regno di Mueang Sua che si leg\u00f2 agli interessi di Ayutthaya, rappresentati a corte dalla moglie siamese di Fa Ngum, Keo Lot Fa. Secondo alcune fonti Samsenthai, figlio di Fa Ngum e della moglie khmer, venne proclamato re nel 1372 ma pot\u00e9 farsi incoronare quando si ingrazi\u00f2 la fazione siamese sposando, contro la legge, la matrigna Keo Lot Fa. Riusc\u00ec cos\u00ec a farsi incoronare nel 1374, dopo la morte del padre.\nGenealogia.\nSecondo alcune fonti, Fa Ngum ebbe due mogli: la prima fu Keo Keng Kagna, figlia dell'imperatore khmer sposata ad Angkor Thom, una fervente buddhista. La seconda fu Keo Lot Fa, figlia del re di Ayutthaya Ramathibodi I, che probabilmente si rispos\u00f2 con il figliastro Samsenthai.\nEbbe due figli maschi ed una femmina:"}
{"id": "4041800", "revid": "110157", "url": "https://it.wikipedia.org/wiki?curid=4041800", "title": "\u014ckuma", "text": " \u00e8 una cittadina giapponese della prefettura di Fukushima.\nStoria.\nSal\u00ec alla ribalta della cronaca per via del disastro di Fukushima Dai-ichi, avvenuto nella centrale nucleare omonima, dove il meltdown nucleare (comprese anche 4 esplosioni) seguito al terremoto e maremoto del T\u014dhoku del 2011 caus\u00f2 la dispersione nell'oceano Pacifico di enormi quantit\u00e0 di materiale radioattivo. Il disastro fu del 7\u00ba grado della scala INES, quindi pari al livello del disastro di \u010cernobyl'."}
{"id": "4041809", "revid": "1573940", "url": "https://it.wikipedia.org/wiki?curid=4041809", "title": "Nothobranchius furzeri", "text": "Nothobranchius furzeri , conosciuto dagli appassionati come killi turchese, \u00e8 un piccolo pesce d'acqua dolce appartenente alla famiglia Nothobranchiidae.\nDistribuzione e habitat.\nQuesta specie \u00e8 diffusa nelle sud-est dello Zimbabwe, nella riserva del Gonarezhou National Park. Ne \u00e8 stata segnalata la presenza anche nel fiume Save e nelle acque dolci del Mozambico. Abita acque leggermente acide di stagni, polle e paludi stagionali.\nDescrizione.\nPresenta la tipica forma dei \"Nothobranchrius\", con corpo allungato, compresso ai fianchi, testa arrotondata e ampie pinne tondeggianti, pi\u00f9 sviluppate nei maschi. La livrea \u00e8 coloratissima e mutevole in base alle diverse popolazioni: solitamente su un fondo giallo azzurrino, tendente al turchese, ogni scaglia presenta i bordi orlati di un rosso mattone vivo, formante cos\u00ec una splendida rete vivacemente colorata. La pinna dorsale \u00e8 rosso mattone scuro screziata di giallo azzurro, l'anale \u00e8 rosso vivo screziata di bianco azzurro. Le pettorali sono trasparenti orlate d'azzurrino, la pinna caudale gialla, screziata di nero e azzurro. Le femmine hanno colori pi\u00f9 smorti.\nRaggiunge una lunghezza massima di 6,5\u00a0cm.\nBiologia.\n\u00c8 una specie stagionale a crescita molto veloce: una volta schiuse le uova, i pesci hanno a disposizione pochi mesi per crescere e riprodursi prima che la stagione secca prosciughi il loro habitat. L'aspettativa di vita media \u00e8 di 12 settimane, tra le pi\u00f9 brevi mai segnalate nei vertebrati.\nRiproduzione.\nI riproduttori si accoppiano e depongo le uova fecondate nel fondale fangoso della pozza d'acqua. Le uova hanno un'incubazione molto lunga, tra le 5 e le 7 settimane, sopravvivendo alla siccit\u00e0 immerse nel fango solidificato. Al ritorno della stagione delle piogge, al riformarsi dello stagno stagionale, le uova si schiudono ed emergono gli avannotti della nuova generazione.\nAcquariofilia.\n\"N. fuerzeri\" \u00e8 una specie estremamente ricercata tra gli acquariofili appassionati di killifish, di facile allevamento se si rispettano alcune caratteristiche fisico/chimiche dell'acqua. Ha temperamento pacifico e ben si adatta alla convivenza con altre specie compatibili."}
{"id": "4041815", "revid": "1904508", "url": "https://it.wikipedia.org/wiki?curid=4041815", "title": "Guido Carlo Visconti di Modrone", "text": "Biografia.\nInfanzia.\nGuido Carlo fu il quarto figlio del duca Guido Visconti di Modrone, senatore del Regno e capo famiglia dei Visconti di Modrone e di Ida Renzi. \nMatrimonio.\nIl 16 giugno 1906, sposa a Milano, Matilde Maria Marescalchi dalla quale avr\u00e0 sette figli.\nCarriera politica.\nCombatt\u00e9 come ufficiale di cavalleria nel corso della prima guerra mondiale. Fu nominato senatore del Regno d'Italia il 2 marzo 1929 e fu membro della Commissione degli affari esteri, degli scambi commerciali e della legislazione doganale dal 1939 al 1943.\nImpegno per la musica.\nNel 1923, Guido Carlo Visconti di Modrone aveva fondato l'Ente Morale \"Italica\" attraverso la quale cerc\u00f2 di valorizzare la musica italiana promuovendo un maggior studio degli autori italiani nei conservatori, cos\u00ec come l'analisi e la rilettura di compositori allora meno conosciuti.\nUltimi anni e morte.\nGuido Carlo Visconti di Modrone \u00e8 stato socio fondatore e membro del consiglio di amministrazione della Isotta Fraschini, casa automobilistica milanese.\nMor\u00ec il 19 luglio 1967 a Milano."}
{"id": "4041821", "revid": "110157", "url": "https://it.wikipedia.org/wiki?curid=4041821", "title": "Hanawa", "text": " \u00e8 una cittadina giapponese della prefettura di Fukushima."}
{"id": "4041822", "revid": "110157", "url": "https://it.wikipedia.org/wiki?curid=4041822", "title": "Samegawa", "text": " \u00e8 un villaggio giapponese della prefettura di Fukushima."}
{"id": "4041823", "revid": "599013", "url": "https://it.wikipedia.org/wiki?curid=4041823", "title": "Sumitomo Metals Football Club 1988-1989", "text": "Questa voce raccoglie le informazioni riguardanti il Sumitomo Metals Football Club nelle competizioni ufficiali della stagione 1988-1989.\nStagione.\nPur ottenendo buone prestazioni nelle coppe (dove, sia in coppa nazionale sia in coppa di Lega, fu eliminato ai quarti di finale), in campionato il Sumitomo Metals fin\u00ec presto per invischiarsi nella lotta per non retrocedere subendo, a tre gare dal termine, il sorpasso da parte di un NKK che, grazie alla miglior differenza reti, otterr\u00e0 la salvezza rendendo inutile un tentativo di aggancio del Sumitomo nel finale.\nMaglie e sponsor.\nLe maglie, prodotte dall'Adidas, recano la scritta Sumitomo Metals sulla parte anteriore della maglia."}
{"id": "4041825", "revid": "287204", "url": "https://it.wikipedia.org/wiki?curid=4041825", "title": "Alexandros Svolos", "text": "Dopo aver studiato giurisprudenza a Costantinopoli diventa professore all'universit\u00e0 di Atene.\nDopo l'invasione da parte delle forze dell'Asse nell'aprile 1941, la Grecia venne divisa in tre zone sotto l'influenza di Italia, Germania e Bulgaria. Nel marzo 1944 la Resistenza dei partigiani greci, con l'aiuto degli Alleati, era riuscita a liberare quasi tutto il Paese. Si costitu\u00ec dunque un Comitato di liberazione nazionale (CLN) che contrastava sia il governo collaborazionista di Atene che il governo in esilio del re al Cairo. \nNell'aprile 1944 Svolos accett\u00f2 di diventare Presidente del CLN e con questa carica partecip\u00f2 alla Conferenza del Libano che nel maggio 1944 decise la creazione di un governo di unit\u00e0 nazionale guidato da Ge\u014drgios Papandreou.\nIl CLN continuer\u00e0 ad esercitare la sua autorit\u00e0 fino alla definitiva liberazione della Grecia nell'ottobre 1944."}
{"id": "4041826", "revid": "110157", "url": "https://it.wikipedia.org/wiki?curid=4041826", "title": "Tanagura", "text": " \u00e8 una cittadina giapponese della prefettura di Fukushima."}
{"id": "4041828", "revid": "124472771", "url": "https://it.wikipedia.org/wiki?curid=4041828", "title": "Comuni dell'Abruzzo", "text": "I comuni dell'Abruzzo sono i comuni italiani presenti nella regione Abruzzo. Sono 305 e sono cos\u00ec ricompresi :"}
{"id": "4041832", "revid": "647919", "url": "https://it.wikipedia.org/wiki?curid=4041832", "title": "EHF Coppa delle coppe 1977-1978 (pallamano maschile)", "text": ""}
{"id": "4041834", "revid": "287204", "url": "https://it.wikipedia.org/wiki?curid=4041834", "title": "Yamatsuri", "text": " \u00e8 una cittadina giapponese della prefettura di Fukushima."}
{"id": "4041838", "revid": "1442080", "url": "https://it.wikipedia.org/wiki?curid=4041838", "title": "Benedetto Ciaceri", "text": "Nasce a Pozzallo da genitori originari di Modica, durante una permanenza temporanea della sua famiglia nella citt\u00e0 di mare. Terminati gli studi al liceo classico Tommaso Campailla di Modica, si trasfer\u00ec a Firenze per studiare Scienze Politiche. Nonostante l'entusiasmo iniziale, prefer\u00ec non terminare gli studi e inizi\u00f2 a lavorare come impiegato in banca, prima a Firenze poi a Roma. Quando ricevette la proposta di poter scrivere per alcuni giornali, si licenzi\u00f2 dalla banca, e si avventur\u00f2 in quello che sarebbe stato poi il suo lavoro della vita. Scrisse infatti attivamente per il Corriere della Sera, ma ebbe anche modo di scrivere articoli per altri giornali importantissimi (Il Resto del Carlino, La Gazzetta del Popolo, Tempo, Secolo XIX, La Sicilia). In questo periodo visse a Milano, citt\u00e0 dove trascorse gran parte della sua esistenza.\nCommediografo.\nFin dalla giovane et\u00e0, Benedetto Ciaceri si distinse come un commediografo talentuoso. Durante la sua vita, \u00e8 riuscito a mettere in scena opere come \"I Falchi\" (con la compagnia Campitelli, a Milano nel 1928), \"Tormento\" (per la Compagnia Zacconi, a Milano nel 1933 e a Genova nel 1934, con l'ausilio della Compagnia Ruggeri), e \"Il Prigioniero\", che riscossero un notevole successo.\nNarrativa.\nBenedetto Ciaceri conta una notevole collezione di romanzi, racconti e novelle scritti in Lombardia, ma pur sempre fedele alla sua tradizione siciliana, che non ha mai abbandonato. \nCritica.\nDiversi critici di spessore internazionale, come A. Nobile Ventura, E. Possenti, G. Petralia e V. Napolitano hanno avuto modo di esprimere i propri pareri sulle opere di Benedetto Ciaceri, sottolineando in lui una certa affinit\u00e0 con gli autori del suo tempo e della sua terra, quali Giovanni Verga e Luigi Pirandello. Nelle opere del Ciaceri \u00e8 facilmente riscontrabile un senso di tragicit\u00e0 ereditato dalla dominazione greca a una fiera e nobile rassegnazione araba, il tutto convergente verso la natura dominante della Sicilia, \"quella dei colori violenti e dei profumi intensi. \"I personaggi del Ciaceri sono uomini profondamente legati alle loro radici, \"fortemente connessi alla loro origini, ai loro costumi, ma riescono a varcare i limiti delle particolarit\u00e0 e a immergersi in una visione universalizzata, compiuta e significativa della vita\"."}
{"id": "4041839", "revid": "28592", "url": "https://it.wikipedia.org/wiki?curid=4041839", "title": "Signore di Faenza", "text": ""}
{"id": "4041840", "revid": "76963", "url": "https://it.wikipedia.org/wiki?curid=4041840", "title": "Ugolotto Gonzaga", "text": "Biografia.\nEra figlio di Carlo Gonzaga, signore di Luzzara e di Ringarda Manfredi, figlia di Guidantonio Manfredi.\nFu armato cavaliere dall'imperatore Federico III a Ferrara nel 1469 e, alla morte del padre Carlo, divenne signore di Luzzara, Sabbioneta, Bozzolo, San Martino dall'Argine, Gazzuolo, Viadana, Suzzara, Gonzaga, Reggiolo, Isola Dovarese e Rivarolo.\nMor\u00ec senza eredi e i suoi possedimenti andarono al fratello maggiore del padre Carlo, Ludovico III Gonzaga marchese di Mantova, che a sua volta li ridistribu\u00ec ai suoi figli. Il feudo di Luzzara fu assegnato a Rodolfo Gonzaga, che divent\u00f2 di fatto il capostipite del ramo cadetto dei marchesi di Luzzara."}
{"id": "4041845", "revid": "287204", "url": "https://it.wikipedia.org/wiki?curid=4041845", "title": "Asakawa", "text": " \u00e8 una cittadina giapponese della prefettura di Fukushima."}
{"id": "4041847", "revid": "127067", "url": "https://it.wikipedia.org/wiki?curid=4041847", "title": "Panagi\u014dt\u012bs Poulitsas", "text": "Dopo le elezioni del 31 marzo 1946, nel pieno della guerra civile greca, Poulitsas (che all'epoca era Presidente del Consiglio di Stato) viene nominato primo ministro ad interim, carica che ricoprir\u00e0 per circa cinque mesi."}
{"id": "4041849", "revid": "1516566", "url": "https://it.wikipedia.org/wiki?curid=4041849", "title": "Furudono", "text": " \u00e8 una cittadina giapponese della prefettura di Fukushima.\nStoria.\nL'area dell'odierna Furudono faceva parte dell'antica provincia di Mutsu. Nel corso del periodo Edo la maggior parte della regione era un \"tenry\u014d\" sotto il controllo diretto dello shogunato Tokugawa, con piccole porzioni come exclave dei domini del feudo di Omigawa. \nCon il Rinnovamento Meiji, venne organizzata come parte del distretto di Higashishirakawa, nella regione di Nakad\u014dri della provincia di Iwaki. \nIl villaggio di Furudono venne creato il 31 marzo 1955 dalla fusione di Miyamoto e Takanuki, che a loro volta erano stati istituiti con il moderno sistema delle municipalit\u00e0 del 1\u00ba aprile 1889. Furudono ottenne lo status di cittadina il 1\u00ba aprile 1957. Il controllo amministrativo venne trasferito dal distretto di Higashishirakawa a quello di Ishikawa il 1\u00ba aprile del 1994."}
{"id": "4041852", "revid": "287204", "url": "https://it.wikipedia.org/wiki?curid=4041852", "title": "Internationaux de Strasbourg 2012 - Singolare", "text": "Il singolare dell'Internationaux de Strasbourg 2012 \u00e8 stato un torneo di tennis facente parte del WTA Tour 2012.\nAndrea Petkovi\u0107 era la detentrice del titolo, ma quest'anno non ha partecipato per infortunio.\nFrancesca Schiavone ha battuto in finale Aliz\u00e9 Cornet 6\u20134, 6\u20134."}
{"id": "4041853", "revid": "110157", "url": "https://it.wikipedia.org/wiki?curid=4041853", "title": "Hirata", "text": " \u00e8 un villaggio giapponese della prefettura di Fukushima."}
{"id": "4041856", "revid": "110157", "url": "https://it.wikipedia.org/wiki?curid=4041856", "title": "Campionati norvegesi di sci alpino 2010", "text": "I Campionati norvegesi di sci alpino 2010 si sono svolti a Narvik dal 18 al 22 marzo. Il programma ha incluso gare di discesa libera, supergigante, slalom gigante, slalom speciale e supercombinata, tutte sia maschili sia femminili.\nTrattandosi di competizioni valide anche ai fini del punteggio FIS, hanno potuto partecipare anche sciatori di altre federazioni, senza che questo consentisse loro di concorrere al titolo nazionale norvegese.\nRisultati.\nUomini.\nDiscesa libera.\nData: 18 marzo\nSupergigante.\nData: 20 marzo\nSlalom gigante.\nData: 21 marzo\nSlalom speciale.\nData: 22 marzo\nSupercombinata.\nData: 19 marzo\nDonne.\nDiscesa libera.\nData: 18 marzo\nSupergigante.\nData: 20 marzo\nSlalom gigante.\nData: 21 marzo\nSlalom speciale.\nData: 22 marzo\nSupercombinata.\nData: 19 marzo"}
{"id": "4041858", "revid": "287204", "url": "https://it.wikipedia.org/wiki?curid=4041858", "title": "Ishikawa (Fukushima)", "text": " \u00e8 una cittadina giapponese della prefettura di Fukushima."}
{"id": "4041864", "revid": "287204", "url": "https://it.wikipedia.org/wiki?curid=4041864", "title": "Tamakawa", "text": " \u00e8 un villaggio giapponese della prefettura di Fukushima."}
{"id": "4041867", "revid": "767487", "url": "https://it.wikipedia.org/wiki?curid=4041867", "title": "Once Upon a Time (album Donna Summer)", "text": "Once Upon a Time \u00e8 un album della cantante statunitense Donna Summer, pubblicato nel 1977."}
{"id": "4041871", "revid": "729019", "url": "https://it.wikipedia.org/wiki?curid=4041871", "title": "Rocca di Bagnara", "text": "La rocca di Bagnara \u00e8 una fortezza di et\u00e0 medievale sita a Bagnara di Romagna (RA).\nStoria e descrizione.\nLa rocca fu eretta nel XV secolo ad opera dei signori di Imola, i Riario-Sforza, sulle rovine del \"castrum\" medievale edificato nel 1354 da Barnab\u00f2 Visconti e andato distrutto nel 1428 nella battaglia contro Angiolo della Pergola.\nGirolamo Riario, signore di Imola dal 1482 al 1488, avvi\u00f2 il rifacimento della rocca, conferendole l'aspetto che vediamo ancora oggi. Dopo la sua prematura scomparsa, la vedova Caterina Sforza fece completare la costruzione della fortezza: il maschio e il loggiato sono databili a questo periodo.\nIl maschio \u00e8 considerato da molti studiosi \"una delle migliori opere d'arte fortificatoria del XV secolo in Italia\". \u00c8 suddiviso in tre ordini di casematte, costituite da camere circolari molto ampie, coperte con volte semisferiche laterizie, tuttora ben conservate. Oltre al maschio, elementi di notevole interesse sono il cortile centrale, conservato ancora oggi nell'aspetto rinascimentale, alcuni ambienti interni con i soffitti lignei originali, i supporti in ferro del ponte levatoio posto a mezzogiorno, i loggiati sulle cortine dei lati Est e Nord, il pozzo di riserva d'acqua e la scala a chiocciola formata da 78 monoliti in arenaria sovrapposti. Tutti elementi caratteristici del \u201cbello stile cinquecentesco\u201d.\nA partire dal Settecento si procedette alla riconversione del complesso edilizio dall'uso militare all'uso civile. Nel 1732 le fosse furono prosciugate e bonificate. La rocca divenne residenza del commissario del vescovo; in alcuni periodi i suoi locali furono anche destinati a carcere.\nCon la fine del dominio pontificio la rocca pass\u00f2 al Regno d'Italia. Successivamente, lo Stato la mise in vendita: il Comune se l'aggiudic\u00f2 per il prezzo di 2.570 lire, pi\u00f9 500 lire per le fosse (in tutto, circa 15.000 euro del 2002). Dopo l'acquisto, il Comune ricav\u00f2 nei sotterranei della struttura, nel lato nord, una ghiacciaia. Il Comune pot\u00e9 cos\u00ec rifornire di ghiaccio l'ospedale vecchio, la macelleria ed altri servizi per i cittadini. Successivamente il Comune allest\u00ec nella rocca le scuole elementari, che vi restarono fino al 1926, quando furono trasferite nella sede attuale.\nNel 1962 la rocca divenne la residenza municipale. Nel 2008 il Comune \u00e8 stato ristabilito nella sede storica in piazza G. Marconi, la piazza centrale del paese. La rocca viene trasformata in museo. Al suo interno \u00e8 allestito il Museo della citt\u00e0."}
{"id": "4041873", "revid": "827882", "url": "https://it.wikipedia.org/wiki?curid=4041873", "title": "C.F.", "text": "C.F., il cui vero nome \u00e8 Steele Fitzpatrick, \u00e8 un personaggio dei fumetti pubblicati dalla Marvel Comics, un mercenario comparso per la prima volta su \"Deadpool\" n.1 del gennaio 1997; di solito staziona nei locali di Villa Inferno.\nBiografia del personaggio.\nAlla sua prima comparsa avendo perso una scommessa con Deadpool, C.F. \u00e8 costretto a comprargli per pranzo dei tacos, sotto la minaccia di una pistola puntata alla gola.\nIn un'altra occasione, al ritorno da una missione andata male, Deadpool lo trova seduto al suo posto e lo lancia contro il muro.\nQuando Deadpool perde un dito, durante uno scontro con Taskmaster, C.F. lo incita mentre il mercenario chiacchierone cerca di farselo ricrescere. Successivamente gli consegna un pacco che era stato recapitato per lui ma Deadpool, infuriato per il contenuto, gli ficca il braccio in gola.\nDurante una partita di biliardo, mentre C.F. sta raccontando di un attacco dell'I.R.A. in cui \u00e8 stato ferito da un bazooka, Weasel nomina Deadpool incorrendo nelle ire di T-Ray. Dopo l'accaduto C.F. insieme a Weasel, Fenway e Roach discute della rivalit\u00e0 tra T-Ray e Deadpool davanti ad una birra.\nAl ritorno da una nuova missione, Deadpool viene accolto da C.F. che gli racconta di avergli procurato una nuova sedia visto che aveva rotto la sua, che gli stava tenendo in caldo, a causa del suo peso.\nSuccessivamente C.F. viene attaccato da Typhoid Mary, che Deadpool aveva portato a Villa Inferno, e assiste allo scontro tra T-Ray e Deadpool in cui il primo brucia la maschera del mercenario chiacchierone.\nIn un'altra occasione C.F., insieme a Fenway, distrae Patch mentre Deadpool malmena i mercenari che si sono schierati con T-Ray.\nIn seguito assiste, assieme a Patch e Fenway, alla dichiarazione di T-ray di aver sconfitto Deadpool e di aver diritto ad una vacanza.\nCon la lontananza di Deadpool, C.F. trova che il clima sia diventato troppo serioso a Villa Inferno e quindi cerca di organizzare un party ma viene dissuaso da Fenway mentre Patch sostiene che gli affari non sono mai andati meglio da quando i due rivali non ci sono.\nSuccessivamente C.F. viene ingaggiato da Patch per proteggerlo dai mercenari ancora fedeli a T-Ray; alla lotta partecipa, in un secondo momento, anche Deadpool che si complimenta con il colosso per quanto duro \u00e8 diventato.\nC.F. partecipa anche al funerale di Deadpool e quando scoppia una rissa, causata dal fantasma di Wade per divertirsi, si trova a fianco di Cable.\nPoteri e abilit\u00e0.\nC.F. ha un corpo estremamente malleabile e una forte resistenza alle lesioni."}
{"id": "4041874", "revid": "965226", "url": "https://it.wikipedia.org/wiki?curid=4041874", "title": "Paolo Dosi", "text": "Biografia.\nLaureato in giurisprudenza, ha lavorato due anni in un'azienda di autotrasporti e poi nella casa editrice e libreria \"Berti\". Eletto nel consiglio comunale di Piacenza nel 2002 per il centrosinistra (vincitore di quella tornata elettorale), dal 2004 al 2012 ha ricoperto il ruolo di assessore nella giunta comunale di Reggi (Margherita, poi PD) nel campo delle \"politiche giovanili, cultura, turismo e sport\".\nDopo aver vinto le primarie comunali del centro-sinistra piacentino nel 2011, Paolo Dosi \u00e8 stato il candidato Sindaco della coalizione di centrosinistra composta da: \"Partito Democratico\", \"Moderati per Dosi\", \"Italia dei Valori\", \"Sinistra per Piacenza\" (lista unica composta da SEL, PSI e FdS); al primo turno il 6 e 7 maggio 2012 Dosi (PD) ha ottenuto il primo posto con il 47,1% per poi venir eletto Sindaco al ballottaggio del 20 e 21 maggio 2012 con il 57,77% dei consensi contro il 42,23% ottenuto da Andrea Paparo (esponente del PDL); dopo la vittoria, Paolo Dosi si \u00e8 ufficialmente insediato a \"Palazzo Mercanti\" (la sede dell'ufficio del Sindaco) succedendo a Roberto Reggi (il quale lo aveva sostenuto durante le \"primarie comunali\" del 2011 contro la volont\u00e0 di Pier Luigi Bersani) nella carica istituzionale di Sindaco di Piacenza: la formazione della giunta Dosi \u00e8 stata al centro di forti scontri tra l'area cattolica (capeggiata da Dosi e Reggi, con quest'ultimo dichiaratamente sostenitore di Enrico Letta alle primarie del 2007 e di Matteo Renzi nelle primarie del 2012. Notare che Dosi, Reggi, Letta e Renzi sono tutti e 4 membri dell'area del PD che discende dall'ala cattolica dell'ex-Margherita) e l'area ex-PCI/PDS/DS (vicina all'allora Segretario Nazionale del PD, l'on. Bersani) del PD piacentino.\nNel gennaio 2014, dopo appena un anno e mezzo alla guida della giunta, vengono infatti alla luce alcuni problemi che attirano l'attenzione anche della stampa nazionale, oltre che di quella locale. Criticato da pi\u00f9 parti per un certo \"immobilismo\", il Sindaco Paolo Dosi ha annunciato (e poi eseguito) un rimpasto della giunta per sostituire alcuni assessori da lui definiti come \"poco coesi\" con l'azione governativa: questa iniziativa per\u00f2 scatena dure critiche e reazioni da molte parti politiche, anche interne alla maggioranza, in quanto vista come una specie di \"resa dei conti\" interna al PD dopo che Matteo Renzi era stato eletto come Segretario Nazionale del PD poco tempo prima; alla base del rimpasto ci sarebbe una sorta di \"epurazione\" degli assessori facenti riferimento alla corrente di Pier Luigi Bersani e di Gianni Cuperlo, non graditi al \"renziano ex-lettiano\" Roberto Reggi, additato dai vari media locali e nazionali come il vero regista dell'operazione: il 10 gennaio 2014 si dimettono infatti il vice sindaco Francesco Cacciatore (appartenente alla corrente Bersani/Cuperlo che aveva sfidato nel 2011 Paolo Dosi alle primarie per la scelta del candidato sindaco) e l'assessore al nuovo welfare Giovanna Palladini. Dosi, assalito dalle critiche, non cede e va avanti col rimpasto, rimanendo fermo sulla sua linea: oltre agli assessori dimissionari, il Sindaco ne sostituisce altri due e quindi il 15 gennaio 2014 nasce la giunta Dosi-ter, ma le polemiche non accennano a placarsi. Tutte le opposizioni si compattano e chiedono le dimissioni del Sindaco (per ottenere le elezioni anticipate da \"agganciare\" alle Europee del 25 maggio 2014 in un unico election day tra il voto europeo e il primo turno delle comunali); Dosi per\u00f2 apparve determinato ad andare avanti assumendosi la responsabilit\u00e0 e le conseguenze della decisione del rimpasto negando il voto anticipato e dopo questa vicenda \u00e8 sceso il gradimento del PD locale, del Sindaco e della giunta presso la cittadinanza.\nNel gennaio 2014 durante la polemica a proposito del rimpasto della giunta comunale guidata da Paolo Dosi (PD) gli ex Sindaci di Piacenza Stefano Pareti (Partito Socialista Italiano, in carica dal 1980 al 1985), Franco Benaglia (Partito Socialista Italiano, in carica dal 1990 al 1992), Anna Braghieri (Democrazia Cristiana, in carica dal 1992 al 1993) e Giacomo Vaciago (indipendente di centrosinistra sostenuto dalla Alleanza dei Progressisti in carica dal 1994 al 1998) insieme a Guidotti si sono tutti schierati contro il Sindaco a quel tempo in carica Paolo Dosi (un evento mai accaduto prima secondo la stampa locale piacentina) perch\u00e9 secondo tutti gli ex Sindaci citati il rimpasto effettuato da Dosi (con le relative polemiche che hanno spaccato la sua maggioranza di centrosinistra e infiammato tutte le opposizioni) \u00e8 \u00abpeggio della Prima Republica\u00bb e nel dicembre 2016 Dosi, anche a causa di questa controversia, ha annunciato il proprio ritiro dalla politica attiva rinunciando a ricandidarsi come Sindaco per ottenere un secondo (e ultimo) mandato.\nDosi il 6 dicembre 2015 viene ricoverato all'ospedale comunale di Piacenza a causa di un malore e a tal proposito il 16 dicembre 2016 il Sindaco Dosi ha pubblicato un annuncio che ha messo fine alla sua carriera politica: \u00abFare il sindaco \u00e8 pesante. Non mi ricandido. Avevo deciso da tempo. Ho vissuto tante difficolt\u00e0, soprattutto dopo il mio problema di salute. Ora non voglio avere un ruolo nella campagna elettorale, m'impegner\u00f2 fino all'ultimo con la mia Giunta\u00bb. Paolo Dosi alle elezioni comunali del giugno 2017 sostiene il candidato del PD, il professore di economia della \"Cattolica\" Paolo Rizzi (perch\u00e9 costui ha ricandidato nelle sue liste ben 7 degli 8 assessori dell'ultima giunta Dosi). Dopo la sconfitta di Rizzi che chiude i 15 anni di ininterrotto governo del centrosinistra piacentino, il Sindaco uscente Dosi consegna alla vincitrice delle elezioni, l'avvocatessa Patrizia Barbieri (centrodestra), la guida del Comune e quindi Paolo Dosi (ormai libero cittadino non ricandidato neppure come consigliere comunale) lascia definitivamente la politica attiva.\nVita privata.\nPaolo Dosi \u00e8 nato a Piacenza ed \u00e8 sposato con Stefania. La coppia ha due figli."}
{"id": "4041878", "revid": "729019", "url": "https://it.wikipedia.org/wiki?curid=4041878", "title": "Australia's Next Top Model (sesta stagione)", "text": "Svolgimento.\nLa sesta stagione di Australia's Next Top Model \u00e8 andata in onda dal 20 luglio al 28 settembre 2010 sul canale FOX8, condotta ancora una volta da Sarah Murdoch; novit\u00e0 di questa edizione, il numero delle concorrenti, che sale a 16 e il ritorno di Jez Smith.\nQuesta edizione \u00e8 rimasta nella storia del franchising per l'incidente accaduto durante la finale, nella quale Kelsey Martinovich venne nominata vincitrice; pochi minuti dopo, nel pi\u00f9 profondo imbarazzo, la Murdoch disse che in realt\u00e0 c'era stato un errore di conteggio nei voti del pubblico, in quanto la differenza tra Kelsey e Amanda Ware era di soli 3 voti; la Ware venne quindi nominata vincitrice, portando a casa un contratto con la \"Priscilla's Model Management\", un contratto come testimonial per la Levi's, un viaggio a New York per conto della Elite Model Management, una Ford Fiesta Zetec e un servizio di otto pagine sulla rivista \"Harper's Bazaar\". A causa della spiacevole situazione, anche a Kelsey vennero dati alcuni dei premi (25,000 dollari, un viaggio a New York e un servizio su \"Harper's Bazaar\").\nIn questa stagione, le concorrenti hanno vissuto in una lussuosa villa al n\u00b0 21 di Hunter Street, a Dover Heights, distretto orientale di Sydney.\nLa prima puntata ha visto un'eliminazione shock, con ben 5 concorrenti su 16 mandate a casa.\nRiassunti.\nPhotoshoots.\nAustralia's Next Top Model"}
{"id": "4041880", "revid": "1305772", "url": "https://it.wikipedia.org/wiki?curid=4041880", "title": "Lingua tedesca hutterita", "text": "Il tedesco hutterita o semplicemente hutterita (\"Hutterisch\") \u00e8 un dialetto appartenente al gruppo del Tedesco superiore, insieme di dialetti della lingua austro-bavarese che \u00e8 una variet\u00e0 del tedesco. Il Tedesco hutterita \u00e8 parlato dalla comunit\u00e0 degli Hutteriti in Canada e negli Stati Uniti d'America. Spesso l'hutterita viene chiamato tirolese o basso tedesco, ma questi sono anacronismi.\nDistribuzione e letteratura.\nL'hutterita \u00e8 parlato negli stati di Washington, nord e Sud Dakota, Montana e Minnesota; e nelle provincie canadesi dell'Alberta, Saskatchewan e Manitoba. I locutori di questa lingua appartengono ai gruppi hutteriti denominati \"Schmiedleit\", \"Lehrerleit\" e \"Dariusleit\", ma un tempo era parlato tra i \"Prairieleit\" (i discendenti di quegli Hutterites che hanno scelto di non stabilirsi in colonie). I bambini hutteriti che crescono nelle colonie apprendono a parlare prima in hutterita, lingua primaria in quelle comunit\u00e0, e poi in inglese.\nAl 2003, vi erano circa 34.000 persone che lo parlavano, nel mondo, l'85% di essi vivevano in 333 comunit\u00e0 in Canada ed il rimanente 15% in 123 comunit\u00e0 negli Stati Uniti. Generalmente gli Hutteriti hanno una conoscenza funzionale dell'inglese. L\"'Hutterisch\" \u00e8 in massima parte una lingua non scritta, tuttavia nell'agosto del 2006 l'autrice hutterita, Linda Maendel ha realizzato una storia per bambini intitolata, \"Lindas Gl\u00fccklicher Tag\" nella quale tutti i dialoghi sono scritti in hutterita. Maendel sta anche lavorando ad una serie di storie bibliche.\nStoria e lingue collegate.\nL'hutterita discende dal tedesco che era parlato nella regione della Carinzia in Austria, verso la met\u00e0 del XVIII secolo. Si trattava di una lingua austro-bavarese, comprensibile solo al 50% per coloro che parlano il tedesco della Pennsylvania, che \u00e8 una variante dei dialetti parlati nel Palatinato. Il tedesco hutterita \u00e8 strettamente collegato con la lingua bavarese (parlata in Baviera ed Austria), il cimbro (parlato in alcune zone del Veneto e del Friuli) ed il mocheno (Trentino).\nUn tempo gli Hutteriti parlavano il tirolese, oggi non pi\u00f9, il passaggio al dialetto della Carinzia si ebbe durante gli anni delle severe persecuzioni in Europa, quando le comunit\u00e0 hutterite vennero devastate.\nLa lingua ha in seguito adottato alcune parole slave cos\u00ec come ha preso in prestito termini dall'Inglese, tutto ci\u00f2 dovuto alle migrazioni degli Hutteriti in Europa orientale ed, in seguito, in Nord America."}
{"id": "4041882", "revid": "1712526", "url": "https://it.wikipedia.org/wiki?curid=4041882", "title": "Carlo Roberti", "text": "Biografia.\nNacque nel 1605.\nPapa Alessandro VII lo elev\u00f2 al rango di cardinale nel concistoro del 7 marzo 1667.\nMor\u00ec a Roma il 14 febbraio 1673 alle 6 del mattino.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4041894", "revid": "287204", "url": "https://it.wikipedia.org/wiki?curid=4041894", "title": "Barjik", "text": "Fu principe dell'Impero di Khazaria dalla fine degli anni 720 fino alla data nella sua morte, collocabile storicamente e cronologicamente nel 731. Venne chiamato da molti storici musulmani, come Ab\u016b Ja\u02bffar Mu\u1e25ammad b. Jar\u012br al-\u1e6cabar\u012b, \"Il figlio del Khagan\". Nonostante esistano alcune sommarie testimonianze, si sa solo che probabilmente la sua posizione sociale era quella di Principe e di \"Khagan Bek\" (in italiano corrispondente al cosiddetto \"Generalissimo\"). &lt;br&gt;\nSi pensa che la sua attivit\u00e0 di sovrano fosse preceduta da una carriera militare che lo port\u00f2, nei primi anni dell'VIII secolo, a combattere alla guida delle truppe khazare nella Guerra arabo-khazara. \nEssa vide contrapporre il Gran Khanato di Khazaria al Califfato omayyade di Damasco e annover\u00f2 tra i suoi fatti salienti la Battaglia di Marj Ardabil, vinta il 9 dicembre 730 da Barjik e dai suoi uomini, che in seguito occuparono e saccheggiarono la citt\u00e0 di Ardabil.&lt;br&gt;\nGrazie a questa vittoria, il Khanato khazaro guadagn\u00f2 prestigio per avere ucciso il generale arabo-musulmano Ab\u016b \u02bfUqba al-Jarr\u0101\u1e25 b. \u02bfAbd All\u0101h al-\u1e24akam\u012b e aver portato a Itil sul suo trono, come trofeo, la sua testa tagliata. Questi atti scatenarono per\u00f2 la furiosa reazione delle truppe omayyadi, che sconfissero i Khazari e uccisero il loro generale nella Battaglia di Mossul (731), svoltasi al di fuori delle mura dell'omonima citt\u00e0."}
{"id": "4041899", "revid": "1345932", "url": "https://it.wikipedia.org/wiki?curid=4041899", "title": "Famiglia Getty", "text": "La famiglia Getty degli Stati Uniti deve la sua fortuna al commercio del petrolio nel XX secolo. Come famiglia coinvolta nel business del petrolio, i membri della famiglia Getty identificano George Franklin Getty e suo figlio Jean Paul Getty come loro patriarchi. La famiglia Getty \u00e8 di ascendenze scozzesi-irlandesi di fede presbiteriana dal lignaggio patrilineare, i loro antenati erano emigrati verso il Nord America da Cullavmor, in quella che \u00e8 l'attuale Contea di Londonderry.\nGeorge Getty (1855-1930) era un avvocato, che nel 1904 decise di puntare sul settore petrolifero, sar\u00e0 poi il figlio Jean Paul Getty (1896-1976) a portare la societ\u00e0 di famiglia ai vertici mondiali del settore.\nDiversi membri della famiglia Getty sono inoltre vissuti in Inghilterra e almeno uno ha preso la cittadinanza britannica.\nMembri della famiglia.\nI membri della famiglia includono:"}
{"id": "4041906", "revid": "709565", "url": "https://it.wikipedia.org/wiki?curid=4041906", "title": "Picco della vedova", "text": "Un picco della vedova costituisce un punto distintivo della linea dei capelli al centro della fronte, che formano una \"V\".\nQuesta anomalia dei capelli \u00e8 contraddistinta da una posizione inusualmente bassa dell'intersezione bilaterale del campo periorbitale della zona di soppressione della formazione dei capelli sulla fronte.\nDefinizione.\nIl picco della vedova \u00e8 un punto distinto della linea dei capelli posto al centro della fronte. \u00c8 un carattere ereditario dominante e normalmente non salta generazioni. Vi sono diversi gradi di questo picco. Le persone prive di questo carattere hanno la linea dei capelli che corre diritta, attraversando la fronte.\nEtimologia.\nIl termine fa riferimento alla credenza che la crescita dei capelli in un punto della fronte \u2013 che ricorda la cappa di una vedova\u00a0\u2013 sia presagio di vedovanza precoce. L'uso del termine \"picco\" riferito ai capelli risale al 1833. L'espressione picco della vedova risale al 1849.\nUn'altra spiegazione circa l'origine della frase suggerisce che sia correlata a occasioni di lutto e ai cappucci indossati gi\u00e0 nel XVI secolo. La cappa a lutto o Mary Stuart Cap \u00e8 un copricapo che presenta una piega distintiva triangolare di stoffa nel mezzo della fronte.\nCause.\nL'anomalia dei capelli da picco della vedova viene interpretata come il risultato di una pi\u00f9 bassa posizione dell'intersezione dei campi bilaterali periorbitali di soppressione della crescita dei capelli sulla fronte.\nCi\u00f2 pu\u00f2 accadere perch\u00e9 i campi della zona periorbitale di soppressione della crescita dei capelli sono pi\u00f9 piccoli del solito o perch\u00e9 sono molto distanziati. La spaziatura larga spiega anche l'associazione tra ipertelorismo oculare - occhi anormalmente distanti - e il picco della vedova.\nNella cultura di massa.\nI picchi della vedova nelle storie e nel film sono spesso associati a personaggi negativi. Il conte Dracula ne \u00e8 un esempio; sempre parlando di vampiri, nel manga Hellsing uno degli antagonisti, la vampira artificiale Rip Van Winkle, ha questa peculiarit\u00e0 della capigliatura (pi\u00f9 evidente nel manga che nell'anime). Eddie Munster - dal programma televisivo I mostri - presenta questa attaccatura dei capelli come carattere distintivo. Un altro cattivo raffigurato con i capelli con picco della vedova \u00e8 Joker, nemesi di Batman, sia nei fumetti sia nei film. Sempre nei fumetti, anche \"Diabolik\" e Vegeta, quest'ultimo della serie \"Dragon Ball\", hanno un'accentuatissima forma di picco della vedova. Natasha Fatale Villainous in \"The Rocky and Bullwinkle\" ha picco della vedova. Un altro personaggio televisivo con il picco della vedova \u00e8 Ziva David, in NCIS."}
{"id": "4041908", "revid": "1522738", "url": "https://it.wikipedia.org/wiki?curid=4041908", "title": "Ciel Phantomhive", "text": ""}
{"id": "4041912", "revid": "682087", "url": "https://it.wikipedia.org/wiki?curid=4041912", "title": "Manovra di DeBakey", "text": "La manovra di DeBakey \u00e8 una manovra semeiologica, ormai desueta, escogitata da uno dei fondatori della moderna cardiochirurgia, Michael Ellis DeBakey.\nEsecuzione e valore diagnostico.\nTale manovra veniva utilizzata per distinguere un aneurisma dell'aorta addominale sotto-renale, ovvero localizzato al di sotto della diramazione delle arterie renali, da quello sopra-renale.\nSi tratta di una palpazione bimanuale eseguita a livello dell'epigastrio. Se con tale manovra si riusciva ad uncinare il polo superiore dell'aneurisma, questo poteva esser considerato sotto-renale.\nRuolo nella medicina moderna.\nAttualmente l'esatta localizzazione dell'aneurisma, utile ai fini dell'intervento chirurgico, \u00e8 certificata tramite l'utilizzo dell'angio-TC."}
{"id": "4041921", "revid": "1573940", "url": "https://it.wikipedia.org/wiki?curid=4041921", "title": "Rosh Hashanah (Talmud)", "text": "Rosh Hashanah () \u00e8 il titolo di un testo della Legge ebraica che si trova nella Mishnah, che a sua volta forma la base dei trattati ebraici dei due Talmud, quello babilonese e quello gerosolimitano. \u00c8 l'ottavo trattato dell'Ordine di \"Moed\". Il testo comprende le importanti regole del calendario ebraico annuale - insieme ad una descrizione dell'inaugurazione dei mesi - le leggi sulla forma e uso dello shofar e quelle sui servizi liturgici durante la festivit\u00e0 di Rosh Hashanah.\nContenuti.\nIl trattato \"Rosh Hashanah\" si concentra principalmente sulla determinazione del calendario ebraico. L'ultimo capitolo tratta dello shofar, di come lo si suona nel festival dell'Anno Nuovo.\nQuando inizia l'anno ebraico? Secondo l'Esodo (), il primo mese \u00e8 quello chiamato \"mese della primavera\", cio\u00e8 \"Nisan\". Il festival celebrato dagli ebrei col nome \"Rosh Hashanah\" (\"inizio dell'anno\") \u00e8 per\u00f2 \u00abl'occasione sacra commemorata con forti esplosioni\u00bb nel primo giorno del settimo mese, cio\u00e8 \"Tishri\" (cfr. Levitico ). Cos\u00ec era noto a Filone di Alessandria e a Flavio Giuseppe, e riportato inoltre nei Rotoli del Mar Morto. Anche l'anno seleucida, comunemente usato nei documenti dell'epoca, iniziava d'autunno.\nAttualmente \u00e8 usanza affermata quella di usare date di calendario diverse per diverse occasioni, tipo quella dell'anno fiscale, anno scolastico, anno accademico e anno liturgico. Similmente i Saggi della Mishnah considerarono necessario definire l'anno secondo la materia trattata (per documenti, tasse, decime e liturgia).\nLa Mishnah inizia con un resoconto dei capodanni religiosi e civili; parla dei quattro giorni del giudizio durante i festival di pellegrinaggio e di Rosh Hashanah (1:2); dei sei mesi nei quali i messaggeri del Sinedrio annunciano ciascun mese (1:3); dei due mesi all'inizio dei quali i testimoni si annunciano al Sinedrio, anche durante lo Shabbat (1:4) e quando la luna \u00e8 visibile a tutti (1:5); Gamaliele chiese di sabato di inviargli quaranta coppie di testimoni da una certa distanza (1:6); quando padre e figlio (i quali, poich\u00e9 sono imparentati, non potrebbero testimoniare insieme) vedono che c'\u00e8 il \"novilunio\" si devono mettere in viaggio per andare dal \"beth din\" (1:7).\nI deboli e gli ammalati vengono trasportati in barella e sono protetti dagli attacchi dei Sadducei; devono inoltre ricevere cibo poich\u00e9 i testimoni possono viaggiare anche di sabato (1:9). Altri li accompagnano per identificare l'ignoto (2:1). Nei tempi antichi segnali fal\u00f2 sulle montagne annunciavano a tutti, fino a Babilonia, che il mese era stato santificato. La pratica di avere testimoni e messaggeri fu introdotta dopo che i Sadducei avevano tentato di praticare l'inganno (2:2, 2:3, 2:4). Un grande tribunale chiamato \"Bet Ya'aze\u1e33\" era il luogo di riunione dei testimoni (2:5); pasti abbondanti venivano serviti e le necessarie dispense dalla Legge venivano concesse (2:6); la prima coppia di testimoni veniva interrogata separatamente in merito alla forma della luna e tutti gli altri testimoni erano interrogati pi\u00f9 brevemente. La Mishnah stabilisce per\u00f2 che tutti i testimoni devono essere ascoltati e apprezzati per garantire che in futuro si ripresentino ai tribunali (2:6). Poi il capo del tribunale (\"av bet din\") esclamava verso l'assemblea \"Santificato!\" e il pubblico gridava seguendolo (2:8). Gamliel II possedeva le rappresentazioni della luna e le mostrava ai testimoni. Si gener\u00f2 quindi una disputa tra lui e l'erudito Joshua circa la luna di Tishri; Joshua, in obbedienza al \"nasi\", arriv\u00f2 a piedi fino a Yavne nel giorno che lui stesso aveva calcolato essere lo Yom Kippur e i due studiosi fecero la pace (3). Esistono vari ostacoli alla santificazione dei mesi, come quando mancava tempo per la cerimonia o quando non c'erano testimoni presenti davanti al \"bet din\": nel primo caso il giorno successivo diventava il novilunio, nel secondo caso il \"bet din\" celebrava la santificazione da solo.\nLo Shofar.\nLa Mishnah esamina anche le leggi dello shofar (3:2); il corno della mucca non pu\u00f2 essere usato (3:2); la forma della tromba per il Rosh Hashanah, il giorno del digiuno e lo \"Yobel\" vengono determinati (3:3-5); danni allo shofar e relativi rimedi (3:6); nei giorni di pericolo le persone che pregano vengono riunite in buche e grotte (3:7); si transita la casa di preghiera solo dal di fuori mentre suona la tromba (3:7); si esorta la gente ad essere tenace, ricordando loro le mani elevate di Mos\u00e8 durante la guerra contro gli Amaleciti (3:8). In questi giorni di festivit\u00e0 i sordi, i malati mentali e i bambini non possono suonare le trombe. Johanan ben Zakkai stabil\u00ec che le trombe shofar potevano esser suonate a Yavne e dintorni anche se il festival capitava di Shabbat mentre una volta ci\u00f2 si faceva solo al Tempio di Gerusalemme (4:.1); fiss\u00f2 anche il \"lulav\" fuori del Tempio a sette giorni e proib\u00ec la consumazione di grano nuovo durante il secondo giorno di Pesach (4:2); estese il tempo dell'esame dei testimoni fino alla sera e li fece venire a Yavne anche se non c'era un \"av bet din\" (4:3). La Mishnah procede poi ad esaminare l'ordine delle preghiere (iv.4), della successione di \"Malkuyot\", \"Zikronot\", e \"Shoferot\", dei passi biblici che riguardano il Regno di Dio, la Provvidenza, il suono della tromba in futuro (4:5) nonch\u00e9 il conduttore della preghiera e la sua relazione alla \"teki'ah\" (4:6); descrizioni di festival vengono date in connessione col shofar (4:7); segue poi un esame dell'ordine dei suoni tradizionali (iv.8) e il trattato si conclude con le osservazioni sui doveri del conduttore di preghiera e della congregazione (4:9).\nLa Tosefta.\nLa Tosefta segue il succitato ordinamento dei capitoli e contenuti esaminati, aggiungendo commenti che costituiscono la base della \"Gemara\" in entrambi i Talmud. Il contenuto della Mishnah con le corrispondenti sezioni della Tosefta \u00e8 come segue:\nCalendario generale dell'anno, I.1-4 = Tosef. I.1-13. Regole in merito ai testimoni mensili, I.5-II.1 (connesso con I.4) = Tosef. I.15-II.1 (abbreviato). Materia storica relativa ai segnali di fuoco e ai messaggeri ed il loro ricevimento di sabato, II.2-6 = Tosef. II.2 (abbreviato). La continuazione delle leggi di II.1 relative ai testimoni (II.7, 8) e mancano nella Tosefta l'interrogazione dei testimoni e la santificazione dei mesi. Dati storici in merito a Gamaliele e la sua disputa con Joshua, II.8-9 = Tosef. II.3 (solo una frase finale). Continuazione delle leggi di cui al II.7 in merito ai testimoni, III.1 = Tosef. III.1, 2. Norme riguardanti lo shofar ed il suo uso, III.2-5 = Tosef. III.3-6a. Frase aggadica sulla devozione = Tosef. III.6b. Osservazioni finali sullo shofar ed i relativi obblighi, III.6-fine = Tosef. IV.1. Ordinanze di Johanan ben Zakkai relative a Rosh Hashanah e allo Shabbat e altri temi = Tosef. IV.2. Ordine del Culto, IV.5-fine = Tosef. IV.4-fine.\nSecondo la Tosefta IV.3 la Mishnah II.7 sembra sia stata trasposta ma appartiene a quella sezione in base ai suoi contenuti.\nNel citare molte delle ordinanze di Gamaliele, la Mishnah sottolinea l'autorit\u00e0 della casa patriarcale raccontando la controversia tra il patriarca e il suo vice Joshua e mostra come quest'ultimo sia stato costretto a cedere. La Tosefta omette le ordinanze di Gamaliele e di Johanan ben Zakkai e la disputa dei due leader di scuole n\u00e9 cita nulla del potere dei dignitari Tannaim; la \"Tosefta\" \u00e8 qui un prodotto del tempo degli Amoraim. La dignit\u00e0 del \"Nasi\" non viene sottolineata perch\u00e9 acume ed erudizione prevalevano nella scuola ebraica e non c'era alcun desiderio di dar precedenza a vecchie usanze (cfr. \"Eduyot\") ormai sorpassate. Anche la Mishnah contiene alcune aggiunte dell'era degli Amoraim (per es. si veda IV.2, dove il divario viene colmato dalla Tosefta).\nAltri progetti.\n \"Capitolo 1\" "}
{"id": "4041928", "revid": "767487", "url": "https://it.wikipedia.org/wiki?curid=4041928", "title": "The Wanderer (album Donna Summer)", "text": "The Wanderer \u00e8 l'ottavo album in studio della cantante statunitense Donna Summer, pubblicato nel 1980, ha avuto un discreto successo in Europa riuscendo ad entrare nella top twenty di Norvegia, Nuova Zelanda e Svezia. L'album \u00e8 il primo ad essere stato pubblicato dall'etichetta discografica Geffen, dopo la fine dei rapporti della Summer con la Casablanca Records."}
{"id": "4041930", "revid": "4252", "url": "https://it.wikipedia.org/wiki?curid=4041930", "title": "Vescovi, arcivescovi e metropoliti di Novgorod", "text": "La lista comprende i capi (vescovi, arcivescovi e metropoliti) dell'eparchia di Novgorod la Grande che, nel corso dei secoli, ha pi\u00f9 volte cambiato denominazione ed estensione territoriale."}
{"id": "4041934", "revid": "114690462", "url": "https://it.wikipedia.org/wiki?curid=4041934", "title": "We Are All Made of Stars", "text": "We Are All Made of Stars \u00e8 un singolo del musicista statunitense Moby, pubblicato il 29 aprile 2002 come primo estratto dal sesto album in studio \"18\".\nIl brano giunse alla undicesima posizione della Official Singles Chart, diventando cos\u00ec il brano pi\u00f9 famoso del disco.\nQuesta notoriet\u00e0 \u00e8 data anche dal fatto che venne inclusa nella raccolta \"Songs for Tibet\", un'iniziativa per promuovere la pace e i diritti civili nel Tibet e supportare il Dalai Lama Tenzin Gyatso.\nDescrizione.\nLa canzone fu scritta subito dopo l'attacco dell'11 settembre 2001 con l'intento di infondere speranza e fiducia per un futuro migliore. Moby disse che per stenderla si ispir\u00f2 musicalmente al pezzo \"Flowers\" dell'album \"Today\" della rock band alternativa Galaxie 500, mentre per il testo si bas\u00f2 sulla legge della fisica quantistica che dice che \"A livello quantico fondamentale, tutta la materia nell'universo \u00e8 essenzialmente costituita da polvere di stelle\".\nVideo musicale.\nIl videoclip, diretto da Joseph Kahn, sottolinea gli eccessi della tipica \"dolce vita\" di Hollywood, mostrando alcuni personaggi famosi che per\u00f2 per provare un po' di divertimento si riducono a frequentare ambienti squallidi, in compagnia di prostitute e simili. Moby, come sia a voler rimarcare la sua estraneit\u00e0 da questo mondo felliniano e sia creare un collegamento con la copertina dell'album \"18\", \u00e8 vestito con una tuta da astronauta. \nStilisticamente il corto si ispira a inquadrature di Philip-Lorca diCorcia e al tema dello \"Star Child\" di \"\".\nLe celebrit\u00e0 che compaiono nel video sono:\nRiconoscimento.\nIl videoclip vinse l'MTV Video Music Award per la miglior fotografia all'edizione del 2002 degli MTV Video Music Awards."}
{"id": "4041944", "revid": "110157", "url": "https://it.wikipedia.org/wiki?curid=4041944", "title": "Wide release", "text": "Wide release \u00e8 un termine usato dalle major cinematografiche statunitensi per indicare la distribuzione nazionale di un film (contrapposte alle release in singoli cinema, come quelli di New York o Los Angeles). In particolare, un film \u00e8 considerato una 'wide release' quando \u00e8 proiettato in almeno 600 cinema statunitensi e canadesi.\nNegli USA, film NC-17 non hanno quasi mai avuto una 'wide release'. \"Showgirls\" (1995) \u00e8 una delle poche eccezioni."}
{"id": "4041945", "revid": "52953", "url": "https://it.wikipedia.org/wiki?curid=4041945", "title": "Pier Enea Guarnerio", "text": "Biografia.\nAllievo del dialettologo Graziadio Isaia Ascoli, si laurea in Lettere e si trasferisce in Sardegna dove viene assunto come insegnante delle scuole medie. Interessato inizialmente alla poesia, l'esperienza sull'isola lo porter\u00e0 ad interessarsi allo studio scientifico delle localit\u00e0, delle tradizioni, del folklore e delle differenze linguistiche tra i dialetti sardi, consolidandosi come uno dei massimi esponenti di linguistica sarda, ma anche uno dei primi etnografi della Sardegna, collaborando con Giuseppe Pitr\u00e8 e Salvatore Salomone Marino. Si occup\u00f2 anche di studi sulla lingua sarda antica.\nSi trasfer\u00ec successivamente a Genova, dove insegn\u00f2 all'Universit\u00e0 della citt\u00e0 ligure ed ebbe la possibilit\u00e0 di studiare i testi medievali genovesi. Nel 1901 pubblic\u00f2 a Milano il \"Dizionario etimologico di dodicimila vocaboli italiani derivati dal greco\", in collaborazione con Amato Amati. Nel 1903 successe a Carlo Salvioni nella cattedra di glottologia classica e romanza dell'Universit\u00e0 degli Studi di Pavia. Nel 1910 ottenne un buon successo una sua opera sulla storia della letteratura italiana. Continu\u00f2 le sue ricerche linguistiche approfondendo questioni di ambito indoeuropeo e latino; studi\u00f2 le parlate lombardo-ladine, pubblicando un grande lavoro sul lessico della Val Bregaglia; approfond\u00ec studi legati alla toponomastica, la geografia linguistica e la semasiologia.\nIl 19 dicembre 1918 divenne socio dell'Accademia delle scienze di Torino.\nMor\u00ec a Milano il 1\u00ba dicembre 1919 in seguito ad una lunga malattia."}
{"id": "4041963", "revid": "736476", "url": "https://it.wikipedia.org/wiki?curid=4041963", "title": "Australia's Next Top Model (settima stagione)", "text": "Svolgimento.\nLa settima stagione di Australia's Next Top Model \u00e8 andata in onda sul canale FOX8 dall'8 agosto al 25 ottobre 2011, condotta dalla modella Sarah Murdoch (alla sua ultima stagione), affiancata nel ruolo di giudice da Alex Perry, Charlotte Dawson e Jez Smith.\nPer la prima volta, vengono mostrate al pubblico ben 100 aspiranti concorrenti, tra le quali vengono selezionate 20 semifinaliste, ridotte poi al cast finale di 16 ragazze; queste, hanno vissuto insieme in una lussuosa casa a Sydney.\nUn'altra \u00e8 la novit\u00e0 apportata alla gara: per la prima volta, infatti, vengono aperte le porte alle modelle \"taglie forti\". La vincitrice di questa edizione, la diciassettenne Montana Cox, ha portato a casa un contratto con la \"Chic Model Management\", un servizio sulla rivista \"Harper's Bazaar\", un premio di 25,000 dollari dalla \"U by Kotex\", una Ford Fiesta e un viaggio a New York per incontrare gli addetti alla \"NEXT Model Management\"."}
{"id": "4041965", "revid": "6923", "url": "https://it.wikipedia.org/wiki?curid=4041965", "title": "Villa e Bosco Morsiani", "text": "Villa Morsiani si trova a Bagnara di Romagna, in provincia di Ravenna, ed \u00e8 una delle dimore storiche dell'Emilia-Romagna. Appartiene all'antica famiglia romagnola dei conti Morsiani, che ne sono proprietari e che vi risiedono ininterrottamente sin dalla sua costruzione, nella prima met\u00e0 del XV secolo.\nStoria della Villa.\nFu edificata dai conti Morsiani agli inizi del XV secolo come edificio fortificato. Ne sono testimonianza i muri di inusitato spessore (fino a due metri), le numerose feritoie ed arciere anche per il tiro incrociato, i barbacane e le quattrocentesche inferriate delle finestre.\nLe origini della famiglia dei conti Morsiani, patrizi di Ravenna, sono antichissime, riallacciandosi addirittura a quel Mario Scoto (Marius Scotus) che nel 773 discese in Italia al fianco di Carlo Magno contro i Longobardi e diede origine al casato dei Marescotti. Signori di Bagnacavallo, i Marescotti, nel corso dei secoli, s'imparentarono pi\u00f9 volte con i Morsiani fino ad aggiungere il loro cognome a quest'ultimo. Il capostipite diretto della casata, Morsiano \"Fortebraccio\" Morsiani, partecip\u00f2 nel XIV secolo alla Crociata contro i forlivesi e, assieme al celebre condottiero romagnolo Alberico da Barbiano, fu opposto ai mercenari inglesi nella vittoriosa battaglia di Marino (cittadina nei pressi di Roma) del 1379 in difesa di Papa Urbano VI e contro l'instaurazione dell'Antipapa Clemente VII.\nA partire dal XVIII secolo, finite le guerre feudali e religiose, i conti Morsiani adattarono la villa a dimora gentilizia di campagna. A quell'epoca risale la cappella gentilizia della famiglia che si trova all'interno della dimora storica. Il vasto parco che circonda la villa e le numerose statue in pietra serena vicentina, poste sulle mura di recinzione e all'interno del giardino, risalgono alla met\u00e0 di quel secolo. Gli interni testimoniano i secolari interessi culturali, artistici e storici della casata: vi sono conservati mobili, arredi e suppellettili dal 1400 al 1800 di rilevante importanza storico-artistica, ben 16 camini di varie epoche, tra cui uno del '400 e un altro cinquecentesco, uno dei pi\u00f9 grandi in regione, che riempie un'intera stanza. La biblioteca di famiglia, ricca di diversi incunaboli e cinquecentine, vanta pi\u00f9 di 25.000 volumi. I soffitti al piano nobile sono integralmente affrescati e decorati a tempera dal celebre artista faentino settecentesco Felice Giani e dalla sua bottega.\nNella Cappella di famiglia e nelle sale e saloni di rappresentanza si conservano importanti opere d'arte sacra e figurativa, come una scultura lignea del '300 a grandezza naturale raffigurante Cristo crocifisso, un Cristo dipinto su tavola del '300 di scuola Veneto-Cretese, un fondo oro senese di inizio '400 raffigurante la Madonna col Bambino, una tempera su tavola di Innocenzo Francucci da Imola raffigurante la Sacra Famiglia, diverse opere del '500 e del '600 bolognese, fra cui oli su tela attribuiti ad Annibale Carracci ed al Guercino. Sono conservati, inoltre, dipinti di scuola romagnola e veneta del Seicento e del Settecento, fra i quali una \"Adorazione dei Magi\" di Giambattista Tiepolo e la scultura in bronzo dell'\u00abUomo della Sindone\u00bb, opera originale dello scultore bolognese Luigi Enzo Mattei, raffigurazione tridimensionale di Ges\u00f9 Cristo cos\u00ec come appare nel celeberrimo Telo Sindonico. Imponente la collezione di incisioni antiche (bulini, xilografie, acqueforti, cromolitografie), comprendente oltre 500 pezzi, fra cui 48 opere originali di Albrecht D\u00fcrer e altre di Martin Schongauer, Andrea Mantegna, Marcantonio Raimondi, Lucas Cranach il Vecchio, Jacques Callot, Rembrandt, Carracci, Guido Reni, Simone Cantarini, Piranesi e Goya.\nLa dimora storica e gli altri immobili di pregio che compongono la tenuta sono stati restaurati dai proprietari, che tuttora vi risiedono, negli anni '70 del XX secolo ed anche nel primo decennio del XXI.\nIl parco.\nIl \"Bosco Morsiani\" \u00e8 il parco che circonda la villa, probabilmente l'ultimo bosco di origini naturali del Ravennate. Ricco di diverse specie arboree anche secolari, il parco \u00e8 circondato da un ampio e vetusto muro, orlato di antiche statue settecentesche in pietra serena. Vi vegetano molti alberi di grandi dimensioni, considerati veri e propri \u00abmonumenti verdi\u00bb. Fra essi spiccano una quercia di 35 metri vecchia di 400 anni, altre querce secolari di 25-30 metri e un pioppo nero di 40 metri. Di assoluto interesse botanico le molte specie autoctone caducifoglie e alcuni colossali ulivi millenari perfettamente ambientati e tuttora produttivi. Nel Bosco Morsiani si riproducono naturalmente, e da tempo, diverse specie di animali quali ricci, scoiattoli, ghiri ed uccelli insettivori e granivori, fra cui usignoli, fringuelli, cinciallegre, fagiani, corvi, gufi, assioli, falchi, cuculi, picchi.\nI Cani di San Bernardo e la Fondazione Internazionale \"Antonio Morsiani\" di studi sul cane.\nNel parco della Villa si trovano il famoso allevamento dei Cani di San Bernardo, noto in tutto il mondo cinofilo e grande hobby della famiglia oltre alla sede della Fondazione Internazionale \"Antonio Morsiani\" di Studi sul Cane, istituita nel 1996 ed unica nel suo genere per la cultura e gli studi scientifici di cinofilia. L'allevamento, fondato nel 1939 dal Dott. Antonio Morsiani e considerato il pi\u00f9 antico ed importante al mondo per il San Bernardo, \u00e8 intitolato \"Del Soccorso\" perch\u00e9 questo era il nome settecentesco della Villa, gi\u00e0 edificata da secoli nei pressi di un Santuario (tuttora esistente) intitolato alla Madonna del Soccorso e risalente al XVIII secolo."}
{"id": "4041972", "revid": "1543377", "url": "https://it.wikipedia.org/wiki?curid=4041972", "title": "Stile libero (programma radiofonico)", "text": "Stile libero \u00e8 stata una trasmissione radiofonica, condotta da Marco Santin, Giorgio Gherarducci e Flavia Cercato su R101, dal 2005 emittente della Monradio.\nEra in onda dalle 13 alle 15, dal luned\u00ec al venerd\u00ec e accompagnava il suo pubblico con intrattenimento leggero.\nMarco Santin, Giorgio Gherarducci sono due dei tre componenti della Gialappa's Band, mentre Flavia Cercato \u00e8 una loro storica inviata che all'interno di \"Stile libero\" aveva il compito di \"riportare in riga\" i due uomini. Le imitazioni erano affidate a Francesca Manzini.\nLa tassa sul turpiloquio.\nNasce come un programma , privo di volgarit\u00e0 ed eccessi. Gli stessi conduttori, scivolando alcune volte in un linguaggio , hanno deciso di mettere la tassa sul turpiloquio da adottare su loro stessi ma anche sugli ospiti. L'ammontare simbolico della tassa \u00e8 di due euro ogni parolaccia detta. \n\"We Are the Maffons\".\n\"We Are the Maffons\" \u00e8 una versione parodia del brano \"We Are the World\". Il brano \u00e8 realizzato per l'iniziativa lanciata da R101 Stile libero \"Maffoni &amp; Lontani Conoscents\" la cui anteprima \u00e8 stata lanciata il 21 maggio 2012. Si tratta di un'iniziativa a cui hanno aderito grandi artisti del panorama musicale quali Roberto Vecchioni, Eugenio Finardi, Noemi, Paola Turci, Paola &amp; Chiara, gli Afterhours, Paolo Bruni dei Negrita e Adriano Pappalardo; si rivolgono tutti a Riccardo Maffoni, salutandolo ed invitandolo a non mollare. Questo potrebbe essere il primo di una serie esperimenti lanciati dal programma. Il fenomeno \"We Are the Maffons\" nasce da un intervento di Dolcenera su R101 nel quale cita Riccardo Maffoni dicendo che quest'ultimo non era stato selezionato da Pippo Baudo per Sanremo, ma \"We are the Maffons\" nasce anche mediante una rivisitazione fatta da un radioascoltatore che ha riletto \"We Are the World\", la versione cos\u00ec rivisitata \u00e8 piaciuta ai conduttori di \"Stile libero\" che hanno chiesto agli artisti su citati di cantarla."}
{"id": "4041974", "revid": "131358", "url": "https://it.wikipedia.org/wiki?curid=4041974", "title": "Oleksandr Palyanytsia", "text": ""}
{"id": "4041976", "revid": "131358", "url": "https://it.wikipedia.org/wiki?curid=4041976", "title": "Oleksandr Palyanytsya", "text": ""}
{"id": "4041977", "revid": "2161050", "url": "https://it.wikipedia.org/wiki?curid=4041977", "title": "Scoto", "text": ""}
{"id": "4041988", "revid": "767487", "url": "https://it.wikipedia.org/wiki?curid=4041988", "title": "Vittorio Salmini", "text": "Biografia.\nL'autore veneziano \u00e8 noto soprattutto per le sue opere teatrali ad argomento storico-politico e per le sue liriche cupe e drammatiche. La sua visione politica era orientata verso una democrazia repubblicana e sociale.\nPartecip\u00f2 nel 1848-1849 all'esperienza della Repubblica di Venezia e in quel periodo ottenne il permesso di pubblicare in Venezia un giornale teatrale e umoristico intitolato \"Sior Todaro\". A quattro mani, con Paulo Fambri, scrisse opere teatrali. La \"ditta\" presto si sciolse, ma i due rimasero amici. Erano una coppia curiosa: Fambri grosso e erculeo, Salmini magro, piccolo, esile. Collabor\u00f2 nel 1857-1858 alla rivista milanese \"Il Pungolo\", diretta da Leone Fortis. Mor\u00ec di cancro. Paulo Fambri, allora ministro, si prese cura del figlio di Vittorio Salmini.\nOpere.\nLettere.\nAll'Archivio Centrale dello Stato di Roma, nel Fondo \"Paulo Fambri\", si conservano lettere e documenti inediti di Vittorio Salmini."}
{"id": "4041990", "revid": "41170", "url": "https://it.wikipedia.org/wiki?curid=4041990", "title": "Iunmin", "text": "Fu probabilmente figlio di Chefren. Ricopr\u00ec il ruolo di visir verso la fine della dinastia, forse durante il regno del fratello Micerino.\nTomba.\nLa tomba di Iunmin \u00e8 nota come G 8080 (= LG 92), ed \u00e8 situata nel Campo Centrale, nella necropoli di Giza. Il nome della moglie, Khamerernebti, \u00e8 scritto all'interno della tomba. L'architrave presente all'entrata della tomba contiene nome e titolo di Iunmin.\nLa tomba fu scavata nella roccia del versante occidentale, mentre cappella e facciata erano fatte di calcare. La sala d'entrata si apre a destra in una piccola anticamera contenente due finte porte su cui non appaiono scritte. Davanti alle false porte si trovano due pozzi funerari (1547 e 1632).\nDalla sala d'entrata si pu\u00f2 proseguire fino a raggiungere l'ingresso della cappella esterna. A sinistra della cappella esterna c'\u00e8 un passaggio che porta ad un \"serdab\" che potrebbe aver contenuto statue in legno, dato che sono stati trovati sedimenti lignei. Nel pavimento era scavato un altro pozzo (1551).\nDalla cappella esterna, una porta conduce a quella interna, che contiene due colonne. A sinistra si trova una camera con un altro pozzo funerario (1550), mentre a destra c'\u00e8 una stanza con un tavolo per le offerte. Dietro le colonne si trova un'altra piccola stanza con altri due pozzi (1549 e 1687).\nOrnamenti.\nLa sala colonnata contiene una scena che raffigura Iunmin e la moglie Khamerenebty davanti ad un tavolo da offerte. Iunmin viene definito principe ereditario, capo della giustizia e visir, pi\u00f9 grande dei cinque del tempio di Thot, e Figlio del Re."}
{"id": "4041991", "revid": "19933", "url": "https://it.wikipedia.org/wiki?curid=4041991", "title": "Iunmin I", "text": ""}
{"id": "4041993", "revid": "599013", "url": "https://it.wikipedia.org/wiki?curid=4041993", "title": "Ryan Shannon", "text": "Carriera.\nClub.\nShannon, dopo aver studiato presso la Taft School di Watertown, inizi\u00f2 la propria carriera universitaria presso il Boston College nella stagione 2001\u201302. Nella stagione 2004-2005 Boston vinse il titolo della Hockey East, mentre Ryan Shannon fece parte per due campionati consecutivi dell'All-Star Team della lega.\nSenza essere selezionato al Draft NHL Shannon fu ingaggiato da free agent dai Mighty Ducks of Anaheim nell'aprile del 2005. Nella stagione successiva gioc\u00f2 con la formazione affiliata ai Ducks in American Hockey League, i Portland Pirates, squadra con cui guadagn\u00f2 la nomination all'All-Rookie Team e all'All-Star Classic. Concluse la stagione da rookie in AHL con 86 punti in 71 partite, secondo fra gli esordienti solo a Patrick O'Sullivan. Shannon contribu\u00ec con altri 22 punti in 19 partite nei playoff, dove Portland fu eliminata a Gara-7 nelle semifinali della Calder Cup.\nNella stagione 2006-2007 Shannon fece il suo debutto in NHL con gli Anaheim Ducks. La sua prima rete giunse il 23 ottobre 2006 nel derby contro i Los Angeles Kings. Concluse la stagione regolare con 11 punti raccolti in 53 partite, mentre nei successivi playoff e nelle finali disput\u00f2 altre 11 partite, conquistando la prima Stanley Cup della carriera.\nIl 23 giugno 2007 fu ceduto ai Vancouver Canucks in cambio di Jason King e una scelta nel Draft 2009. Dopo aver partecipato al camp estivo dei Canucks fu mandato presso i Manitoba Moose nella AHL; nel corso della stagione 2007-08 fu chiamato per giocare 27 partite con Vancouver, raccogliendo 13 punti. Il 2 settembre 2008 Shannon fu scambiato con il giocatore degli Ottawa Senators Lawrence Nycholat.\nShannon inizi\u00f2 la stagione 2008-2009 con il farm-team dei Binghamton Senators, tuttavia quando l'allenatore di Binghamton Cory Clouston fu richiamato per ricoprire lo stesso incarico ad Ottawa egli scelse di portare con s\u00e9 anche Shannon. In 182 partite disputate mise a segno 24 reti e forn\u00ec 39 assist. Il 7 luglio 2011 Shannon da unrestricted free agent firm\u00f2 un contratto annuale con i Tampa Bay Lightning.\nIl 22 maggio 2012 firm\u00f2 un contratto triennale con la formazione svizzera dei ZSC Lions.\nIl contratto fu poi prolungato fino al termine della stagione 2016-2017. Nel febbraio 2017, Shannon annunci\u00f2 che si sarebbe ritirato al termine del contratto, per divenire allenatore della squadra della Taft School, che lui stesso aveva frequentato.\nNazionale.\nRyan Shannon esord\u00ec nella nazionale U20 nel mondiale del 2003, concluso dagli Stati Uniti al quarto posto finale. In 7 incontri forn\u00ec 2 assist.\nNel 2009 fece il suo esordio con la nazionale maggiore in occasione del mondiale giocato in Svizzera. Nelle 9 partite giocate fu autore di 3 reti. Ritorn\u00f2 con il team USA nel 2011 in Slovacchia, segnando una rete e fornendo 3 assist in 7 incontri disputati."}
{"id": "4042002", "revid": "1305772", "url": "https://it.wikipedia.org/wiki?curid=4042002", "title": "Marescotti", "text": ""}
{"id": "4042004", "revid": "339392", "url": "https://it.wikipedia.org/wiki?curid=4042004", "title": "Mariscotti", "text": ""}
{"id": "4042008", "revid": "767487", "url": "https://it.wikipedia.org/wiki?curid=4042008", "title": "Boston Streets", "text": "Boston Streets (\"What Doesn't Kill You\") \u00e8 un film del 2008 diretto e prodotto da Brian Goodman, ed interpretato da Mark Ruffalo e Ethan Hawke, basato sulla storia del regista. Il film \u00e8 stato presentato al Toronto Film Festival del 2008, e successivamente, nel mese di dicembre, \u00e8 stato distribuito in un numero ristretto di sale, per via del crollo della casa distributrice Yari Film Group.\nTrama.\nPaulie McDougan e Brian Reilly sono amici fin da ragazzi, cresciuti nei quartieri malfamati di South Boston, che vivono di piccoli crimini come furto, spaccio, estorsioni e ricatti, rimanendo per\u00f2 sempre al servizio di un boss della malavita irlandese locale, Pat Kelly. La loro vita si svolge tra \"lavoro\" e serate al pub con gli amici e complici del quartiere, serate dove Paulie conquista una nuova ragazza a settimana mentre Brian, sposato con figli ma non certo fedele, sembra sempre pi\u00f9 dedito all'alcool e alle droghe, che non fatica a trovare tra le sue conoscenze.\nEntrambi coltivano un sentimento di rivalsa verso il boss di zona, convinti di essere sottopagati e strozzati dalla percentuale che Kelly impone su ogni attivit\u00e0 illecita e quando quest'ultimo viene arrestato a seguito di delazione di un pentito Paulie e Brian pensano di slegarsi dal gruppo e mettersi in proprio, ma mentre Paulie sembra in grado di sostenere la situazione Brian \u00e8 sempre pi\u00f9 dipendente da crack, alcool e cocaina, irascibile e violento, sfiora pi\u00f9 volte il divorzio con la moglie Stacey, fino a quando a seguito di un regolamento di conti viene ferito e ricoverato. In preda all'astinenza fugge dall'ospedale aggredendo moglie e personale, si rifugia da un amico tossicodipendente ma viene recuperato da Paulie che lo mette davanti alla realt\u00e0. Brian sembra riprendersi dalle dipendenze e anche nel rapporto familiare, ma durante un furto di televisori un poliziotto che aveva preso a pugni tempo prima mentre era in borghese lo segue per arrestare lui e l'amico a colpo sicuro. In carcere passano 5 anni, e all'uscita il reinserimento per Brian \u00e8 difficile, ma la sua famiglia gli \u00e8 rimasta vicino nonostante tutto, frequenta gli alcolisti anonimi e cerca un lavoro onesto, ma quando Paulie poco dopo viene scarcerato gli propone la rapina di cui parlavano da anni, un furgone portavalori. Brian \u00e8 combattuto tra la possibilit\u00e0 di una vita comoda o di una onesta e faticosa, ma sceglie all'ultimo di rinunciare, Paulie mette insieme altri complici, il suo colpo riesce nelle prime fasi ma basandosi il film su una storia vera si scopre che verr\u00e0 in seguito arrestato e condannato a 50 anni di carcere, mentre Brian vive tuttora felice con moglie e figli."}
{"id": "4042012", "revid": "599013", "url": "https://it.wikipedia.org/wiki?curid=4042012", "title": "Stile libero (disambigua)", "text": ""}
{"id": "4042021", "revid": "28592", "url": "https://it.wikipedia.org/wiki?curid=4042021", "title": "Marescotti-Ruspoli", "text": ""}
{"id": "4042029", "revid": "110157", "url": "https://it.wikipedia.org/wiki?curid=4042029", "title": "He Is Your Brother", "text": "He Is Your Brother \u00e8 una canzone registrata nel 1972 dal gruppo pop svedese degli ABBA, al tempo conosciuti come \"Bj\u00f6rn &amp; Benny, Agnetha &amp; Anni-Frid\".\nLa canzone tratta lo stesso tema di \"People Need Love\", cio\u00e8 quello di aiutare sempre i propri fratelli. \u00c8 stata pubblicata come singolo solamente in Scandinavia, ed \u00e8 stata estratta dall'album di debutto del gruppo \"Ring Ring\", uscito nel 1973 in Scandinavia e in alcuni paesi europei, ad eccezione del Regno Unito.\nStoria.\nLa canzone \u00e8 stata scritta e composta da Benny Andersson e Bj\u00f6rn Ulvaeus. Tutti e quattro i membri condividono la voce solista in questa registrazione.\nLa canzone \u00e8 una delle prime preferite dai membri del gruppo, ed \u00e8 l'unica canzone del primo album del gruppo ad essere eseguita nel tour europeo ed australiano del 1977. \u00c8 stata inoltre eseguita da vari artisti (insieme agli ABBA) durante il concerto \"Music for UNICEF\" nel gennaio 1979.\nAccoglienza.\nA causa della distribuzione limitata e del fatto che gli ABBA al momento non avessero raggiunto un grande seguito al di fuori della loro nativa Svezia, la canzone entr\u00f2 nelle classifiche solamente nei paesi scandinavi. In Svezia non ha mai raggiunto la vetta delle classifiche di vendita, ma \u00e8 stata una grande hit radiofonica, arrivando al primo posto della classifica \"Tio i topp\". Il singolo \u00e8 stato anche rilasciato in Nuova Zelanda da una casa discografica locale. Negli Stati Uniti \"He Is Your Brother\" non \u00e8 stata distribuita come singolo.\nCover.\nIl gruppo pop Arrival (tribute band degli ABBA) ha fatto una cover della canzone\nnell'album \"First Flight\" del 1999.\n\"Santa Rosa\".\nIl lato B del singolo, \"Santa Rosa\", era inizialmente intitolato \"Grandpa's Banjo\" ed era stato registrato nel 1972, con l'intenzione di essere rilasciato come singolo per il Giappone."}
{"id": "4042034", "revid": "404449", "url": "https://it.wikipedia.org/wiki?curid=4042034", "title": "Ettore Sanfelice", "text": "Biografia.\nNato a Viadana, nella provincia di Mantova, Sanfelice si laure\u00f2 prima in Giurisprudenza e poi in Lettere all'Universit\u00e0 di Bologna, con la tesi \"Le arti poetiche da Dante al Gravina\". Svolse il lavoro di insegnante precario per tutta la vita, trasferendosi pi\u00f9 volte in varie parti dell'Italia. Fu, oltre che un poeta, traduttore dalla lingua inglese. Tra le sue traduzioni principali sicuramente spiccano quelle dei 154 sonetti di William Shakespeare, del \"Prometeo liberato\" (1894, con prefazione di Giosu\u00e8 Carducci) e dei \"Poemetti\" di Percy Bysshe Shelley, oltre ad alcune traduzioni di poesie di John Keats.\nAttento alle questioni sociali, a Viadana contribu\u00ec allo sviluppo economico-sociale del paese natale, favorendo la creazione di cooperative di lavoro.\nTra le sue opere poetiche si ricordano le raccolte di liriche \"Raggi ed ombre\" (1885) e \"Gru migranti: primo stuolo\" (1891), mentre in ambito teatrale i drammi \"Concordio\" (1888) e la raccolta \"Nuovi drammi\" (1899), che contiene le opere \"Stesicoro\", \"La chimera\", \"Il vaso di basilico\" e \"L'innamorata del sole\"."}
{"id": "4042041", "revid": "1869172", "url": "https://it.wikipedia.org/wiki?curid=4042041", "title": "Mueang", "text": "Mueang o m\u00fcang (; in lingua lao: \u0ec0\u0ea1\u0eb7\u0ead\u0e87, traslitterato: mueang o muang; ; in lingua vietnamita: m\u01b0\u1eddng; in lingua shan: mong; in cinese semplificato: \u52d0, pinyin: m\u011bng) \u00e8 il termine con cui si indicano le storiche citt\u00e0-Stato o Principati dei popoli Tai che nacquero a partire dal I millennio d.C. in Indocina. Tuttora molte di queste antiche municipalit\u00e0 mantengono tale denominazione in Thailandia, Laos, Vietnam, nello Stato Shan della Birmania e nella provincia cinese dello Yunnan.\nIl termine mueang si riferisce alle antiche citt\u00e0-Stato e ai territori a essa subordinati, in particolare quelli coltivati in pianura e a fondo valle. In lingua thai, il popolo di tali territori era definito \"khon mueang\" (\u0e04\u0e19\u0e40\u0e21\u0e37\u0e2d\u0e07), in contrapposizione ai popoli non civilizzati delle foreste, \"khon pha\" (\u0e04\u0e19\u0e1b\u0e48\u0e32), e delle montagne, \"khon d\u00f2i\" (\u0e04\u0e19\u0e14\u0e2d\u0e22). Gli antichi abitanti di Lanna si autodefinivano \"Khon mueang\", mentre il termine Tai yuan con cui sono conosciuti \u00e8 di origine siamese o birmana.\nUn modello di sviluppo analogo a quello delle \"muang\" lo ebbero le \"kedatuan\", citt\u00e0-Stato o regni formati nell'Insulindia e nella parte meridionale della penisola malese dalle popolazioni proto-maleo-polinesiache, in particolare nei territori controllati dall'Impero Srivijaya.\nStoria.\nPremesse.\nTra il I ed il V secolo, la crescente influenza del Regno di Funan diffuse nel sud dell'Indocina la civilizzazione ind\u00f9, che venne sviluppata nei secoli successivi dai regni di Chenla e di Champa, situati rispettivamente nei territori delle odierne Cambogia e Vietnam meridionale. L'Impero Khmer, sorto alla fine dell'VIII secolo dalle ceneri di Chenla, si estese in gran parte dell'Indocina ed assunse per 500 anni il ruolo di guida dell'Induismo nella regione. A partire dal VI secolo si diffuse anche la cultura Dvaravati, influenzata dall'emergente popolo Mon, che contribu\u00ec alla diffusione del buddhismo nella regione.\nFu in questo contesto che, tra il IV e l'VIII secolo, si formarono in Indocina le prime municipalit\u00e0, fondate principalmente dai Mon, che fiorirono soprattutto nei territori delle odierne Bassa Birmania, Thailandia Centrale e Laos. I Khmer conquistarono buona parte delle citt\u00e0-Stato Mon orientali ed imposero l'induismo, mentre il buddhismo continu\u00f2 a prosperare nei principati birmani. L'egemonia di queste due etnie in quei secoli \u00e8 testimoniata dal termine mon khmer, riferito alla famiglia linguistica che comprende gli idiomi delle varie popolazioni ad esse correlate.\nArrivo nel sud-est asiatico dei popoli Tai e prime \"mueang\".\nTra il X ed il XII secolo, con il progressivo declino del settentrionale Regno di Dali, si intensific\u00f2 la migrazione dal sud della Cina di vari popoli Tai, che gradualmente si insediarono in una vasta fascia di territori compresi tra il nord-est dell'India ed il nord del Vietnam. Gli insediamenti dei Tai diedero luogo a diversi sottogruppi etnici, tra i quali sarebbero emersi i Lao, i Tai L\u00fc ed i Tai Yuan nelle valli del Mekong, i Siamesi in quelle del Chao Phraya e gli Shan in quelle del Saluen. Tra il XIII e il XIV secolo, tali gruppi avrebbero abbracciato la fede del buddhismo theravada, che si afferm\u00f2 in quasi tutta l'Indocina. I Tai presero gradualmente l'egemonia sulle vecchie municipalit\u00e0 esistenti, a cui diedero il nome \"mueang\", ed il loro signore fu chiamato \"chao\" o \"jao\" (in thai: \u0e40\u0e08\u0e49\u0e32). L'economia si basava soprattutto sul commercio e spesso il \"chao\" veniva scelto per la sua abilit\u00e0 in questo campo, pi\u00f9 che per le sue doti di guerriero.\nOrganizzazione sociale e politica.\nLe prime \"mueang\" ad essere fortificate furono quelle delle valli ai piedi delle montagne. Mentre le municipalit\u00e0 Khmer utilizzavano per l'irrigazione gli artificiali \"baray\", capienti stagni che raccoglievano in prevalenza acque piovane, i Tai le fondarono lungo i fiumi, per l'irrigazione fu approntato un sistema di canali e briglie (\"mueang fai\") e la coltura prevalente fu quella del riso. I luoghi preferiti erano i meandri dei fiumi, dove veniva scavato un canale per completare il fossato difensivo. Fino a quando le \"mueang\" rimanevano in un ambito locale e circoscritto, il \"chao\" era come un latifondista, quando si allargavano con la bonifica di terreni incolti o con la conquista di altri territori il \"chao\" ne affidava la gestione a un subordinato e diventava un sovrano. I tributi che esigeva consistevano in donazioni o \"corv\u00e9e\" in misura diversa a seconda dell'importanza del soggetto. Agli schiavi, che di solito erano membri deportati di altre comunit\u00e0 sottomesse, era proibito l'accesso alle coltivazioni.\nPoche \"mueang\" divennero grandi citt\u00e0, sia per le condizioni ambientali e climatiche che favorivano frequenti epidemie che per gli attacchi militari subiti. Raramente venivano scelte localit\u00e0 lungo la costa, vulnerabili agli attacchi nemici e alle incursioni dei pirati. Gli insediamenti siamesi che godevano delle migliori condizioni ambientali (clima, confluenza di fiumi, collina al suo interno, facilit\u00e0 di costruire il fossato, fertilit\u00e0 della terra ecc.) erano chiamati \"chaiyaphum\" (insediamento vittorioso), ed il \"chao\" locale pubblicizzava i propri contributi allo splendore della \"mueang\" con i successi in battaglia, la costruzione di importanti templi e palazzi, l'organizzazione di festival e altri eventi, garantendo la disponibilit\u00e0 di cibo e acqua, promettendo tasse ridotte e la libert\u00e0 di commercio.\nLe \"mueang\" diventano capitali di grandi regni.\nCon la conquista del Regno di Dali e la distruzione del Regno birmano di Pagan da parte dei Mongoli di Kubilai Khan, e con il declino dei Khmer e dei Mon, i popoli Tai presero definitivamente il sopravvento nella regione. Le maggiori \"mueang\" assorbirono progressivamente quelle minori unificando quelle di una stessa valle in federazioni a capo delle quali furono posti parenti stretti del \"chao\" vittorioso. Questi faceva deportare i migliori artigiani delle \"mueang\" conquistate per abbellire la propria, in particolare per la costruzione di templi consacrati al nuovo buddhismo theravada giunto da Sri Lanka, che nel giro di qualche anno si diffuse enormemente. Nel XIII e XIV secolo, una serie di conflitti port\u00f2 alla formazione dei grandi regni di Chiang Hung (l'odierna Jinghong) dei Tai L\u00fc, di Lanna dei Tai Yuan, con grandi capitali come Chiang Rai e Chiang Mai, di Sukhothai e Ayutthaya dei Siamesi, e di Lan Xang dei Lao, con la prima capitale a Mueang Sua, l'odierna Luang Prabang.\nGli Shan non formarono un regno unificato ma una confederazione di \"mong\" che trasse vantaggio dalla distruzione di Pagan conquistando in poco tempo la maggior parte dell'Alta Birmania e penetrando nei territori di Dali. Il principe Shan di Mong Mao guid\u00f2 un esercito di uomini nella regione del Brahmaputra, dove fond\u00f2 il Regno Ahom. La minaccia dei Mongoli, che nel 1260 avevano conquistato l'Impero cinese fondando la dinastia Yuan, ebbe il maggiore impatto su Lanna e Sukhothai, che si allearono con la piccola \"mueang\" di Phayao in funzione difensiva. Dopo aver resistito con successo a ripetuti attacchi, i tre regni si impegnarono ad inviare tributi all'imperatore in cambio dell'indipendenza.\nLe \"mueang\" tributarie.\nQuesti nuovi Stati per lungo tempo non furono centralizzati e nelle \"mueang\" minori assorbite venivano lasciati al potere i \"chao\", che divennero una sorta di feudatari del sovrano, a cui versavano tributi e inviavano soccorsi militari in caso di emergenze per mantenere una precaria forma di autonomia. In cambio il sovrano del regno assegnava loro titoli nobiliari e garantiva protezione militare; per assicurarsene la fedelt\u00e0 spesso ne prendeva in sposa una figlia. Alcune di queste \"mueang\" mantennero l'indipendenza diventando dei piccoli regni autonomi ed altre divennero regni vassalli, a volte anche di due o tre Stati contemporaneamente. I villaggi restarono nell'orbita delle rispettive \"mueang\", le pi\u00f9 piccole delle quali venivano inserite nella giurisdizione di quelle pi\u00f9 grandi e cos\u00ec via, secondo un criterio piramidale che prese il nome di sistema mandala.\nFormazione degli Stati centralizzati e declassamento delle \"mueang\".\nLe \"mueang\" persero importanza con l'arrivo dei colonizzatori britannici e francesi nell'Ottocento. La penetrazione britannica in Malesia ebbe inizio nel 1800, nel 1819 fu acquistata Singapore e nel giro di circa 100 anni i britannici ebbero il controllo con un protettorato su quasi tutti i territori dell'odierna Malesia e Borneo. Con le tre guerre anglo-birmane avvenute tra il 1824 e il 1886, l'Impero britannico fu in grado di annettere il Regno di Birmania al Raj britannico in India. Dal Seicento la Birmania controllava le \"m\u011bng\" dei tai l\u00fc del Regno di Chiang Hung, nei territori dell'odierna provincia sudoccidentale cinese dello Yunnan, e dopo la sottomissione ai britannici Chiang Hung pass\u00f2 definitivamente sotto il controllo dell'Impero cinese.\nI francesi ottennero il protettorato sulla Cambogia nel 1863, assunsero il controllo della Cocincina nel 1867 e dell'intero Vietnam nel 1885. Nel 1887 fu istituita la colonia chiamata Unione indocinese che comprendeva i protettorati di Cambogia, Cocincina, Annam e Tonchino, ribattezzata in seguito Indocina francese. Con la vittoriosa guerra franco-siamese del 1893, i francesi ottennero dal Siam tutti i territori laotiani sulla riva orientale del Mekong e nei quindici anni successivi imposero ai siamesi la cessione delle province occidentali cambogiane e ampi territori ad ovest del Mekong.\nL'unico Paese del Sud-est asiatico a mantenere l'indipendenza fu il Siam, che nel timore di essere colonizzato fece importanti innovazioni amministrative per la centralizzazione dello Stato. Nel 1899 re Rama V proclam\u00f2 l'istituzione dei \"monthon\", suddivisioni politico-amministrative di primo livello del regno sotto la cui giurisdizione furono raggruppate le varie \"mueang\", con speciali commissari nominati dal monarca che gradualmente andarono a sostituire i vecchi governatori o sovrani tributari, entrambi tradizionalmente al potere per aver ereditato la carica da un familiare.\nDistribuzione odierna delle \"mueang\".\nCon la formazione degli Stati moderni, il termine thai-laotiano \"mueang\" e le sue traduzioni nelle lingue dei Paesi vicini sono rimasti in uso nel Sud-est asiatico. In alcuni casi costituiscono il nome della citt\u00e0 o del distretto e in altri casi sono utilizzate per indicare una suddivisione amministrativa.\nThailandia.\nIn Thailandia vengono chiamati \"mueang\" i distretti (in thai: \u0e2d\u0e33\u0e40\u0e20\u0e2d, trascrizione RTGS: \"amphoe\") posti a capoluogo delle province (in thai: \u0e08\u0e31\u0e07\u0e2b\u0e27\u0e31\u0e14, RTGS: \"changwat\"), che prendono il nome di \"amphoe mueang\" (\u0e2d\u0e33\u0e40\u0e20\u0e2d\u0e40\u0e21\u0e37\u0e2d\u0e07). Le citt\u00e0 intermedie thailandesi con un numero di abitanti tra i e i vengono chiamate \"thesaban mueang\" (\u0e40\u0e17\u0e28\u0e1a\u0e32\u0e25\u0e40\u0e21\u0e37\u0e2d\u0e07). Si \u00e8 anche conservata la tradizione di chiamare \"mueang\" gli Stati, uno dei modi con cui i thai chiamano la stessa Thailandia \u00e8 \"Mueang Thai\" (\u0e40\u0e21\u0e37\u0e2d\u0e07\u0e44\u0e17\u0e22).\nLaos.\nIn Laos viene oggi chiamato \"mueang\" il distretto, la maggiore unit\u00e0 amministrativa in cui si suddivide la provincia (in lao: \u0ec1\u0e82\u0ea7\u0e87, traslitterato: \"khwaeng\"). Al pari della Thailandia, spesso anche in Laos il termine Stato viene tradotto con la parola \"mueang\".\nL'antico Principato di Mueang Sua, l'odierna Luang Prabang, unific\u00f2 le altre \"mueang\" del medio Mekong e delle zone montane a nord per formare nel 1354 il primo grande Stato Lao, il Regno di Lan Xang. Un principato del mandala Lao che seppe mantenere per secoli un buon grado di autonomia fu quello di Mueang Phuan, che controllava i territori dell'odierna provincia di Xiangkhoang, nel nord-est del paese.\nCina.\nNella provincia cinese dello Yunnan \u00e8 compresa la Prefettura Autonoma Dai di Xishuangbanna (in cinese: \u897f\u53cc\u7248\u7eb3\u50a3\u65cf\u81ea\u6cbb\u5dde) , situata ai confini con il Laos. Buona parte della sua popolazione fa parte delle etnie dai, ed in particolare di quella dei tai l\u00fc. La prefettura ha preso l'antico nome tai l\u00fc della zona, Sipsongpanna (in thai: \u0e2a\u0e34\u0e1a\u0e2a\u0e2d\u0e07\u0e1b\u0e31\u0e19\u0e19\u0e32, lett. 12.000 campi di riso), dove fior\u00ec il regno che aveva la capitale a Mueang Hung o Chiang Hung, l'odierna Jinghong. Oltre al distretto di Jinghong, vi sono altri due distretti nella prefettura che fanno capo alle \"mueang\" (in pinying: \"m\u011bng\") di Mengla e Menghai.\nVietnam.\nIn lingua vietnamita, il termine \"mueang\" viene scritto \"m\u01b0\u1eddng\", e vi sono tuttora diverse \"m\u01b0\u1eddng\" nelle zone settentrionali del Paese. La famosa Dien Bien Phu fu un'importante \"mueang\" del popolo Lao, una cui leggenda la identifica con Mueang Theng (in vietnamita: M\u01b0\u1eddng Thanh), la citt\u00e0 dove scese dal cielo Khun Borom, il capo-stipite dei popoli Tai. Dien Bien Phu \u00e8 oggi il capoluogo della provincia nord-occidentale di Dien Bien. All'interno della provincia, la cui popolazione \u00e8 in gran parte tai l\u00fc, vi sono diverse \"m\u01b0\u1eddng\", tra cui quelle di Muong Nhe e di Muong Cha.\nBirmania.\nLe \"mueang\" si svilupparono in Birmania grazie all'etnia Tai degli Shan, strettamente collegata ai Tai Yuan della Thailandia del Nord ed ai tai l\u00fc dello Yunnan. I Principati Shan, che presero il nome di \"mong\", si assicurarono il controllo della Birmania settentrionale spingendosi fino all'attuale Stato indiano dell'Assam. I principi che li reggevano furono chiamati \"saopha\", come nei territori delle odierne Thailandia e Laos, dove si chiamavano \"chao fa\" (in thai: \u0e40\u0e08\u0e49\u0e32\u0e1f\u0e49\u0e32, in lao: \u0ec0\u0e88\u0ebb\u0ec9\u0eb2\u0e9f\u0ec9\u0eb2).\nIl primo principato importante degli Shan fu quello di Mong Mao, sorto nel XIII secolo attorno all'attuale frontiera tra la Birmania e lo Yunnan. In seguito, quella parte dei \"mong\" shan che si erano integrati con l'etnia bamar contribuirono a fondare il Regno di Ava, con capitale nella stessa Ava, che sarebbe stata la capitale della Birmania dal 1364 al 1555. Dopo il declino del regno, le \"mong\" Shan continuarono ad avere grande influenza confederandosi negli Stati Shan. Tuttora esistono molte municipalit\u00e0 negli Stati birmani settentrionali che hanno conservato il nome \"mong\", tra le quali Mong Hsat, Mong Mao e Mong Hpayak nello Stato Shan e Mong Kawng (in birmano: Mogaung) e Mong Yang (in birmano: Mohnyin) nello Stato Kachin."}
{"id": "4042043", "revid": "478814", "url": "https://it.wikipedia.org/wiki?curid=4042043", "title": "Muang", "text": ""}
{"id": "4042044", "revid": "49764394", "url": "https://it.wikipedia.org/wiki?curid=4042044", "title": "Ugolino Urbevetano da Forl\u00ec", "text": ""}
{"id": "4042061", "revid": "1776051", "url": "https://it.wikipedia.org/wiki?curid=4042061", "title": "Rasa (Svizzera)", "text": "Rasa \u00e8 una frazione di 12 abitanti del comune svizzero di Centovalli, nel Canton Ticino (distretto di Locarno).\nStoria.\nGi\u00e0 comune autonomo istituito nel 1864 per scorporo dal comune di Palagnedra e , nel 1972 era stato accorpato al comune di Intragna, il quale a sua volta nel 2009 \u00e8 stato accorpato agli altri comuni soppressi di Borgnone e Palagnedra per formare il comune di Centovalli. La fusione \u00e8 stata decisa dal Consiglio di Stato l'8 aprile 2009 .\nSociet\u00e0.\nEvoluzione demografica.\nNel 1970 era il comune svizzero meno popoloso, con soli 11 abitanti. L'evoluzione demografica \u00e8 riportata nella seguente tabella:\nInfrastrutture e trasporti.\nLa localit\u00e0 non \u00e8 raggiungibile in automobile, \u00e8 raggiungibile a piedi e dal 1958 con una funivia che parte da Verdasio.\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione.\nBibliografia.\nGuglielmo Buetti, \"Note Storiche Religiose delle Chiese e Parrocchie della Pieve di Locarno, (1902), e della Verzasca, Gambarogno, Valle Maggia e Ascona (1906)\", II edizione, Pedrazzini Edizioni, Locarno 1969, 226-234."}
{"id": "4042062", "revid": "124468729", "url": "https://it.wikipedia.org/wiki?curid=4042062", "title": "Steny Hoyer", "text": "Biografia.\nNato a New York da padre danese, Hoyer crebbe nel Maryland e si laure\u00f2 in legge alla Georgetown University.\nDopo alcuni incarichi nella politica statale, nel 1981 Hoyer approd\u00f2 alla Camera dei rappresentanti come esponente del Partito Democratico, in seguito alla rimozione dal Congresso della deputata in carica Gladys Spellman, finita in coma nel novembre del 1980.\nNegli anni seguenti Hoyer fu rieletto quindici volte, sempre con alte percentuali di voto.\nDal 2003 al 2007 ha ricoperto la carica di \"House Minority Whip\", \u00e8 stato cio\u00e8 il vice della leader di minoranza alla Camera Nancy Pelosi. Nel 2007 la Pelosi venne nominata Presidente della Camera e Hoyer divenne leader di maggioranza. Il 3 gennaio 2011, poich\u00e9 i democratici hanno perso il controllo della Camera, la Pelosi \u00e8 tornata ad essere leader di minoranza e Hoyer \u00e8 tornato a svolgere l'incarico di suo vice. Tuttavia, a seguito delle elezioni parlamentari del 2018, i democratici hanno riconquistato la Camera. La Pelosi ha dunque, ripreso il ruolo di Presidente della Camera, mentre Hoyer divent\u00f2 nuovamente leader di maggioranza.\nSteny Hoyer \u00e8 giudicato un democratico liberale e le sue posizioni politiche sono generalmente in linea con quelle del partito."}
{"id": "4042066", "revid": "830939", "url": "https://it.wikipedia.org/wiki?curid=4042066", "title": "Ponte di Naeke", "text": "Il ponte di Naeke (o legge di Naeke o ponte bucolico) \u00e8 un fenomeno prosodico che prende il nome dal filologo tedesco August Ferdinand Naeke (1788-1838), che lo enunci\u00f2 in uno studio del 1835, e riguarda la metrica dell'esametro dattilico greco in et\u00e0 ellenistica.\nDescrizione.\nNaeke riguardo all\u2019\"Ecale\" di Callimaco scrisse:\nIl ponte di Naeke consiste nell'assenza di fine di parola dopo il quarto piede dattilico, se \u00e8 realizzato da uno spondeo:\nLa definizione di \"ponte bucolico\" \u00e8 dovuta al fatto che il divieto di fine parola dopo il quarto spondeo impedisce la presenza della cosiddetta dieresi bucolica, che ha sede appunto tra il quarto e il quinto piede dell'esametro dattilico.\nApplicazione.\nQuesto ponte viene osservato, con rarissime eccezioni, solamente a partire da Callimaco; in seguito viene rispettato rigorosamente anche da Nonno di Panopoli e dai suoi seguaci.\nNella poesia arcaica, invece, questo ponte non viene sistematicamente rispettato. Esempio di violazione:"}
{"id": "4042068", "revid": "2033069", "url": "https://it.wikipedia.org/wiki?curid=4042068", "title": "The Crisis (serie televisiva)", "text": "The Crisis (\"Kraft Suspense Theatre\") \u00e8 una serie televisiva statunitense in 59 episodi trasmessi per la prima volta nel corso di 2 stagioni dal 1963 al 1965.\nIn patria \u00e8 conosciuta anche con il titolo \"Crisis\" con il quale fu trasmessa in syndication negli anni 1970. Seguito di \"Kraft Mystery Theatre\" (1961-1963), \"The Crisis\" \u00e8 una serie di tipo antologico in cui ogni episodio rappresenta una storia a s\u00e9. Gli episodi sono storie di genere vario, dal drammatico al giallo, tutti caratterizzati dalla suspense.\nSpin-off.\nAlcuni episodi sono stati il pilota di serie televisive spin-off: l'episodio \"Rapture at Two-Forty\" fu venduto alla NBC e diede vita nell'autunno del 1965 a \"I giorni di Bryan\" (1965-1968, 86 episodi). L'episodio iniziale, diviso in due parti, \"The Case Against Paul Ryker\" con Lee Marvin, (distribuito poi nei cinema come film nel 1968 con il titolo \"Sergeant Ryker\", in Italia come \"Il sergente Ryker\") gener\u00f2 la serie televisiva \"Court Martial\" (1965-1966, 26 episodi). Altri episodi furono poi rimaneggiati e distribuiti come film, inizialmente in Europa, tra cui: \"Once Upon a Savage Night\" (distribuito come \"Nightmare In Chicago\") e \"In Darkness, Waiting\" (distribuito come \"Strategy of Terror\").\nGuest star.\nTra gli interpreti: Beverly Garland, Kathryn Grant, James Gregory, Clu Gulager, Diana Hyland, Ulla Jacobson, Carol Lawrence, Ralph Meeker, Dina Merrill, Roger Perry, Mala Powers, Tommy Sands, Victoria Shaw, Lilia Skala, Roger Smith, Joan Blackman, Macdonald Carey, Don Gordon, Tippi Hedren, Victor Jory, Francis Lederer, Richard Long, Andrew Prine, Michael Rennie.\nProduzione.\nLa serie fu sponsorizzata dalla Kraft Foods e prodotta da Roncom Films (societ\u00e0 di Perry Como; \"Roncom\" sta per \"Ronnie Como\", il figlio di Perry). Le musiche furono composte da John Williams, Pete Rugolo, Franz Waxman e Lalo Schifrin.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 10 ottobre 1963 al 1\u00ba luglio 1965 sulla rete televisiva NBC. In Italia \u00e8 stata trasmessa con il titolo \"The Crisis\". \u00c8 stata distribuita anche in Germania Ovest con il titolo \"Stunde der Entscheidung\" e in Francia con il titolo \"Haute tension\"."}
{"id": "4042069", "revid": "19933", "url": "https://it.wikipedia.org/wiki?curid=4042069", "title": "Yunmin", "text": ""}
{"id": "4042070", "revid": "19933", "url": "https://it.wikipedia.org/wiki?curid=4042070", "title": "Iuenmin", "text": ""}
{"id": "4042071", "revid": "19933", "url": "https://it.wikipedia.org/wiki?curid=4042071", "title": "Minuen", "text": ""}
{"id": "4042085", "revid": "46931", "url": "https://it.wikipedia.org/wiki?curid=4042085", "title": "Kraft Suspense Theatre", "text": ""}
{"id": "4042095", "revid": "1543377", "url": "https://it.wikipedia.org/wiki?curid=4042095", "title": "Algoritmo di Bairstow", "text": "In matematica, in particolare in analisi numerica, il metodo di Bairstow \u00e8 un algoritmo efficiente per trovare le radici di un polinomio reale di grado arbitrario. Il primo algoritmo \u00e8 apparso in appendice al libro \"Aerodinamica Applicata\" di Leonard Bairstow, pubblicato nel 1920. L'algoritmo individua le radici in coppie complesse coniugate utilizzando solo l'aritmetica reale.\nDescrizione del metodo.\nL'approccio di Bairstow consiste nell'applicare il metodo delle tangenti per modificare i coefficienti formula_1 e formula_2 nell'equazione di secondo grado formula_3 fino a quando le radici di quest'equazione coincidano con le radici del polinomio da risolvere. Le radici dell'equazione possono quindi essere facilmente calcolate e il polinomio di partenza pu\u00f2 essere diviso per il polinomio di secondo grado per eliminare quelle radici. Questo processo viene quindi iterato per trovare tutte le altre radici del polinomio di partenza.\nDividendo il polinomio da fattorizzare,\nper formula_5, si ottiene un quoziente formula_6 e un resto formula_7 tali che\nSi divide poi formula_9 per formula_5, ottenendo un quoziente formula_11 e un resto formula_12 con\nLe variabili formula_14, e le formula_15 sono funzioni di formula_1 e formula_2. Si possono calcolare ricorsivamente nel modo seguente:\nIl polinomio quadratico divide formula_19 se\nSi possono trovare valori di formula_1 e formula_2 che soddisfano queste condizioni prendendo dei valori di partenza e iterando il metodo di Newton in due dimensioni\nfino a quando il metodo converge.\nQuesto metodo per trovare gli zeri dei polinomi pu\u00f2 essere facilmente implementato con un linguaggio di programmazione o con un foglio di calcolo.\nEsempio.\nDeterminare le radici del polinomio\nformula_24\nCome primo polinomio quadratico si pu\u00f2 scegliere il polinomio normalizzato formato dai primi tre coefficienti di formula_25.\nformula_26\nL'iterazione produce i valori\nDopo otto iterazioni il metodo ha prodotto un polinomio quadratico con radici che nelle cifre rappresentate coincidono con formula_27 e formula_28. La lunghezza dei passi successivi alla quarta iterazione mostra che la velocit\u00e0 di convergenza \u00e8 pi\u00f9 che lineare."}
{"id": "4042096", "revid": "767487", "url": "https://it.wikipedia.org/wiki?curid=4042096", "title": "Pascal Bader", "text": ""}
{"id": "4042111", "revid": "72396", "url": "https://it.wikipedia.org/wiki?curid=4042111", "title": "Amici un cazzo", "text": "Amici un cazzo \u00e8 uno street video estratto dall'album \"Il ritorno\" di Space One.\nIl brano segna la reunion della Spaghetti Funk, il brano \u00e8 in collaborazione con J-Ax, Thema, Grido, THG e Dj Zak.\nCaratteristiche del brano.\nIl brano \u00e8 cantato dai quattro rapper, in ordine, Space One, J-Ax, Grido e Thema.\nTema della canzone.\nIl brano parla del fatto che anche se i rapper sono diventati famosi, questi non si aggrappano a falsi amici o a donne che ambiscono alla loro notoriet\u00e0 come fanno molti altri colleghi."}
{"id": "4042134", "revid": "92723", "url": "https://it.wikipedia.org/wiki?curid=4042134", "title": "Fenozolone", "text": "Il fenozolone \u00e8 un farmaco sviluppato dalla societ\u00e0 Dausse Laboratoires nel 1960, simile alla pemolina, appartenente alla classe delle ammine simpaticomimetiche indirette, che agisce come psicoattivo ed \u00e8 stato impiegato in varie forme di astenia psichica.&lt;br&gt;\nNell'animale da laboratorio il fenozolone, fungendo da agenterilasciante la noradrenalina e la dopamina, sembra esplicare un'azione psicotonica che si traduce in un netto aumento dell'attivit\u00e0 motoria e della resistenza alla fatica. Il fenozolone sembra inoltre esercitare un'azione antineurolettica ed esplicare un effetto anoressizzante.\nMeccanismo d'azione.\nIl farmaco nel ratto inibisce, in vitro, in modo competitivo, l'assorbimento di norepinefrina nell'ipotalamo e nella corteccia, e la captazione della dopamina nel corpo striato e nella corteccia stessa, a concentrazioni pi\u00f9 elevate rispetto a quelle necessarie alla amfetamina.\nTossicit\u00e0.\nNel topo i valori della DL50 sono di 0,425 g/kg per os e di 0,175 g/kg per i.p.\nEffetti collaterali.\nTra i possibili effetti collaterali del fenozolone si ricordano la xerostomia, tachicardia, insonnia, tremori, nervosismo e cambiamento del comportamento abituale.\nControindicazioni e precauzioni d'uso.\nIl composto \u00e8 controindicato nei soggetti affetti da gravi disturbi cardiovascolari, ipertiroidismo, epilessia, manifestazioni psicotiche, glaucoma ad angolo chiuso.\nIl fenozolone, appartenendo alla classe della amfetamina, se somministrato per un lungo periodo, pu\u00f2 indurre tolleranza e dipendenza. Sono stati segnalati casi di abuso ed assunzione del farmaco per scopi voluttuari.\nL'uso del farmaco da parte di coloro che praticano attivit\u00e0 sportiva di tipo agonistico viene attuato allo scopo di migliorare le prestazioni atletiche: si tratta pertanto di una pratica di doping che pu\u00f2 essere accertata ed indurre risposta positiva ai controlli antidoping previsti dalle varie federazioni sportive.\nIl trattamento in genere non deve superare le 3-6 settimane. L'assunzione del farmaco alla sera pu\u00f2 determinare un ritardo nell'addormentarsi.\nDosi terapeutiche.\nIl dosaggio usuale \u00e8 di 20\u201330\u00a0mg/die che debbono essere assunti in due dosi refratte al mattino e nel pomeriggio.\nSovradosaggio ed antidoti.\nIn caso di sovradosaggio si possono manifestare disturbi cardiovascolari (fra cui in particolare l'ipertensione arteriosa e la tachicardia sinusale) e disturbi di tipo neurologico: stato di agitazione psicomotoria, confusione mentale, allucinazioni ed ansia.\nin questi casi la terapia prevede la lavanda gastrica e la somministrazione di sedativi come clorpromazina, diazepam o amobarbital (un barbiturico caratterizzato dalla rapida eliminazione) oltre alle normali misure di supporto, tra cui la adeguata idratazione del paziente.\nLa somministrazione di cloruro d'ammonio, acidificando le urine, favorisce l'eliminazione del farmaco.\nInterazioni.\nL'associazione con Inibitori delle monoamino ossidasi (IMAO) \u00e8 controindicata. L'interazione \u00e8 fra l'altro ancora possibile a distanza di 15 giorni dalla sospensione del trattamento.\n\u00c8 sconsigliato associare il fenozolone alla guanetidina: tale associazione infatti riduce in modo marcato l'effetto antiipertensivo della guanetidina.\nSi deve evitare l'assunzione concomitante di altri psicotonici o anoressizzanti.\nIn corso di terapia con fenozolone \u00e8 bene che il paziente riduca il consumo di caff\u00e8, t\u00e8 e di tutte le bevande alcooliche."}
{"id": "4042137", "revid": "599013", "url": "https://it.wikipedia.org/wiki?curid=4042137", "title": "Alberto Duvina", "text": "\u00c8 scomparso nel 2018 all'et\u00e0 di 79 anni dopo una lunga malattia.\nCarriera.\nCresce nell'Ivrea, dove gioca due stagioni in Serie C. Dopo un altro anno in Serie C con il Savona, debutta in Serie B nel 1964 con la Pro Patria disputando 62 partite e segnando 15 reti in due anni.\nNel 1966 passa allo Spezia con cui disputa tre campionati di Serie C.\nCessata l'attivit\u00e0 agonistica ha intrapreso quella di allenatore, svolto in prevalenza nei settori giovanili di compagini dello spezzino."}
{"id": "4042139", "revid": "767487", "url": "https://it.wikipedia.org/wiki?curid=4042139", "title": "Piergiorgio Sartore", "text": "Carriera.\nCresciuto nella Juventus, debutta in Serie C con il Pordenone nel 1958 e, dopo il ritorno alla Juventus, nel 1961 debutta in Serie B con il Como disputando due campionati per un totale di 60 presenze e 11 reti.\nNel 1963 passa al Venezia disputando altre 31 partite nella serie cadetta, e l'anno successivo va alla Pro Patria giocando altri due anni in Serie B con 67 presenze e 18 gol, prima della retrocessione in Serie C.\nChiude la carriera da professionista con un ultimo anno in Serie B a Novara."}
{"id": "4042148", "revid": "1305772", "url": "https://it.wikipedia.org/wiki?curid=4042148", "title": "Partito Comunista Marxista-Leninista", "text": ""}
{"id": "4042154", "revid": "767487", "url": "https://it.wikipedia.org/wiki?curid=4042154", "title": "Four Seasons of Love", "text": "Four Seasons of Love \u00e8 il quarto album della cantante statunitense Donna Summer, pubblicato l'11 ottobre 1976 dalle etichette Casablanca.\nSi tratta di un concept album ispirato alle quattro stagioni dell'anno."}
{"id": "4042159", "revid": "767487", "url": "https://it.wikipedia.org/wiki?curid=4042159", "title": "Paul Muldoon", "text": ""}
{"id": "4042164", "revid": "1782831", "url": "https://it.wikipedia.org/wiki?curid=4042164", "title": "Yera Allon", "text": "Yera Allon, anche nota come Chameleon Girl, \u00e8 un personaggio immaginario, una supereroina e un membro della Legione dei Super-Eroi nell'Universo DC del 30\u00ba e 31\u00ba secolo.\nPre-Ora Zero.\nNella continuit\u00e0 pre-\"Ora Zero\", il Legionario veterano Colossal Boy (Gim Allon) fu finalmente in grado di applicare in modo tangibile i propri sentimenti sulla sua compagna di squadra Shrinking Violet quando i due apparentemente divennero una coppia. La relazione si svilupp\u00f2 velocemente, e i due si sposarono presto. L'abbinamento fu quasi una sorpresa per tutti, in quanto lei fu precedentemente collegata a Duplicate Boy, un membro degli Eroi di Lallor e uno degli esseri pi\u00f9 potenti del XXX secolo. Quando Duplicate Boy venne a conoscenza della relazione tra i due Legionari, diede loro la caccia e pest\u00f2 Colossal Boy senza piet\u00e0 finch\u00e9 non realizz\u00f2 ci\u00f2 che nessuno aveva intuito: la donna di Colossal Boy non era Shrinking Violet..\nIn realt\u00e0 Shrinking Violet fu rapita dai radicali del suo pianeta d'origine, Imsk. Fu rimpiazzata nella Legione da Yera, un'attrice Durlaniana che utilizz\u00f2 i poteri di muta forma del suo paese natio per mimare l'identi\u00e0 di Shrinking Violet e i suoi poteri rimpicciolenti. Tuttavia, Yera fu un pedone involontario nella trama, in quanto i radicali le dissero che Violet si era ritirata in vacanza. Quando \"Violet\" si mise con Colossal Boy, il vice della Legione, Element Lad, e il collegamento con la polizia scientifica Shvaughn Erin divennero sospettosi, in particolare da quando \"Violet\" stava tradendo Duplicate Boy senza cercare di nasconderlo. Insieme a Brainiac 5 e a Chameleon Boy, riuscirono a smascherare Yera, e a salvare la vera Violet. Tuttavia, la passione tra Gim e Yera era genuina, e lui le rimase a fianco nonostante l'inganno iniziale.\nShrinking Violet nutr\u00ec risentimento nei confronti di Yera per anni, nonostante il fatto che la Durlaniana venne lei stessa imbrogliata. Nella versione della Legione di \"Five Years Later\", Violet finalmente perdon\u00f2 Yera.\nPost-Crisi Infinita.\nGli eventi della miniserie \"Crisi infinita\" sembrarono aver ricostituito una Legione analoga a quella presente nella continuit\u00e0 pre-\"Crisi sulle Terre infinite\", come visto nella storia \"The Lightning Saga\" in \"Justice League of America\" e \"Justice Society of America\", e nella storia \"Superman e la Legione dei Super-Eroi\" presente in \"Action Comics\". Yera divenne membro della Legione dei Super Eroi sotto il nome in codice di \"Chameleon Girl\".\nTuttavia, siccome gli eventi successivi in \"Five Year Gap\" non furono reincorporati nella continuit\u00e0 corrente, Chameleon Girl e Shrinking Violet rimasero in disaccordo l'una con l'altra.\n\"Lost Legion\", volume 2.\nAl momento, Yera \u00e8 incastrata sulla Terra del XXI secolo (insieme ai suoi compagni Wildfire, Dawnstar, Timber Wolf, Tyroc, Tellus e Gates) in una missione per salvare il futuro. In pi\u00f9, hanno scoperto che sono costretti a rimanere dove si trovano a causa del contagio di un patogeno che potrebbe cancellare il 31\u00ba secolo se dovessero tornarvi."}
{"id": "4042174", "revid": "125653250", "url": "https://it.wikipedia.org/wiki?curid=4042174", "title": "Juanito G\u00f3mez", "text": "Caratteristiche tecniche.\nAttaccante duttile e dinamico, pu\u00f2 giocare su tutto il fronte d'attacco, come ala su entrambe le fasce; o come prima e seconda punta, il suo piede preferito \u00e8 il destro.\nCarriera.\nClub.\nOriginario di Reconquista (Argentina), \u00e8 cresciuto calcisticamente nel Arsenal F\u00fatbol Club. Arriva in Italia a 19 anni ed inizia a giocare tra i dilettanti con la maglia del Ferentino, in provincia di Frosinone.\nDa Trieste a Verona.\nAcquistato dalla , nel campionato 2005-2006 colleziona 8 presenze in cadetteria. Viene mandato a fare esperienza in C-2, al Bellaria, in provincia di Rimini, dove gioca per due anni collezionando 50 presenze e 7 reti.\nNell'estate del 2008 viene acquistato in compartecipazione dal Verona. Segna la prima rete con la maglia giallobl\u00f9 il 12 ottobre 2008 nella partita contro il . Gioca in totale 19 partite e mette a segno 3 reti.\nI successi con il Gubbio.\nIl club veneto si aggiudica l'intero cartellino del giocatore e poi, nel gennaio dell'anno successivo, lo cede in prestito al Gubbio. Con la maglia del club umbro l'argentino centra il doppio salto di categoria, vincendo prima i play-off di Seconda Divisione nel 2009-2010 e poi vincendo il campionato di Prima Divisione nel 2010-2011. In quest'ultima stagione mette a segno 18 reti, divenendo il cannoniere principale della squadra e contribuendo in grande misura al ritorno in B degli umbri dopo 63 anni.\nDi nuovo a Verona.\nNell'agosto del 2011 il Verona lo riscatta. La scelta si rivela vincente, visto che Juanito ottiene presso la corte scaligera la sua definitiva consacrazione, giocando 37 partite e segnando 14 reti.\nL'anno successivo si conferma su buoni livelli segnando 10 reti e contribuendo alla risalita in A del Verona.\nIl 24 agosto 2013 arriva il debutto in Serie A nella partita vinta 2-1 contro il , subentrando al 76\u00ba minuto. Il 25 settembre seguente segna il suo primo gol in A nella partita Torino-Verona (2-2). Gomez \u00e8 il primo giocatore ad aver segnato, con la maglia del Verona, in tutte le competizioni nazionali.\nConfermato anche nel 2014-2015, conclude il campionato con 6 reti, segnando di testa al 93\u00ba dell'ultima giornata la rete del 2-2 del Verona contro la Juventus, ripetendo cos\u00ec l'impresa del campionato precedente, quando il 9 febbraio 2014 aveva segnato, sempre di testa e nei minuti di recupero, la rete di un altro 2-2 del Verona contro la Juventus (partita in cui il Verona ha recuperato da 0-2 a 2-2).\nIl 7 luglio 2015 prolunga fino al 30 giugno 2018 il suo contratto con il Verona, ma le due stagioni successive, complice qualche problema di natura fisica, sono poco felici dal punto di vista realizzativo (1 solo gol sia nel 2015-2016 in serie A, che nel 2016-2017 in serie B), dove comunque porta il suo contributo alla promozione.\nL'8 agosto 2017 dopo nove anni dal suo primo arrivo al Verona, 8 stagioni giocate, 225 presenze (tredicesimo per numero di presenze tra i giocatori di tutti i tempi dell'Hellas Verona) e 46 gol segnati tra campionato e Coppa Italia (nono nella classifica marcatori di tutti i tempi della societ\u00e0 scaligera) lascia il club scaligero rescindendo consensualmente il proprio contratto.\nCremonese.\nIl 13 dicembre 2017 viene tesserato dalla . Il 16 febbraio 2018 fa il suo esordio in campionato con i grigiorossi nella partita interna persa 0-1 contro il .\nSicula Leonzio.\nDopo essere rimasto svincolato, l'11 settembre 2018 trova un contratto annuale pi\u00f9 opzione con la .\nRitorno a Gubbio.\nIl 22 ottobre 2019 fa ritorno dopo oltre otto anni al , firmando un contratto con il club umbro fino a fine stagione. Il 23 gennaio del 2020 va in rete nella sfida interna vinta per 2-0 contro la . Si ripete nuovamente, andando in goal anche nelle due partite successive della societ\u00e0 rossobl\u00f9, segnando rispettivamente contro Fano e Virtus Verona. Il 18 agosto 2020 rinnova con gli eugubini. Il 23 dicembre dello stesso anno, sigla una doppietta decisiva nella vittoria in trasferta per 2-1 contro il .\nLegnago.\nIl 10 luglio 2021 viene prelevato dal .\nStatistiche.\nPresenze e reti nei club.\n\"Statistiche aggiornate al 12 dicembre 2021.\""}
{"id": "4042177", "revid": "767487", "url": "https://it.wikipedia.org/wiki?curid=4042177", "title": "Tryggve Andersen", "text": "Fu uno dei primi reazionari nei confronti del naturalismo di Georg Brandes; narr\u00f2 nei suoi romanzi vicende oniriche e visionarie, ma rimembr\u00f2 anche i conflitti sociali nella Norvegia di fine '800."}
{"id": "4042182", "revid": "599013", "url": "https://it.wikipedia.org/wiki?curid=4042182", "title": "Suore del Divin Redentore", "text": "Le Suore del Divin Redentore, dette di Giavarino, sono un istituto religioso femminile di diritto pontificio: le suore di questa congregazione pospongono al loro nome la sigla S.D.R.\nStoria.\nLa congregazione deriva da quella delle suore del Santissimo Salvatore di Niederbronn: nel 1863 il vescovo di Gy\u0151r, J\u00e1nos Simor, chiese alla loro casa di Vienna di inviare delle religiose a Sopron per la cura dei bambini del locale orfanotrofio. La comunit\u00e0 ungherese si stacc\u00f2 presto dalla casa madre dando inizio a una congregazione indipendente e nel 1868 il vescovo J\u00e1nos Zalka diede all'istituto dei nuovi regolamenti.\nLe suore si diffusero rapidamente in Ungheria e negli Stati Uniti d'America, dove nel 1923 fu eretta una provincia.\nTra il 1949 e il 1950, con l'avvento del regime comunista, le suore in Ungheria e Slovacchia vennero disperse e i loro beni confiscati. Sopravvissero le province austriaca e statunitense.\nLa congregazione ricevette il pontificio decreto di lode il 3 giugno 1913 e le sue costituzioni furono approvate definitivamente dalla Santa Sede il 2 luglio 1940.\nAttivit\u00e0 e diffusione.\nLe suore si dedicano all'istruzione e all'educazione cristiana della giovent\u00f9 e all'assistenza agli ammalati.\nSono presenti in Camerun, Italia, Slovacchia, Stati Uniti d'America, Ucraina, Ungheria; la sede generalizia, dal 1959, \u00e8 in via del Casale Piombino a Roma.\nAlla fine del 2008 la congregazione contava 452 religiose in 33 case."}
{"id": "4042183", "revid": "767487", "url": "https://it.wikipedia.org/wiki?curid=4042183", "title": "Friends &amp; Lovers (film 1999)", "text": "Friends &amp; Lovers \u00e8 un film statunitense romantico-drammatico del 1999, diretto e sceneggiato da George Hass, ed interpretato da Stephen Baldwin, Robert Downey Jr. e Claudia Schiffer.\nCritica.\nIl film ha avuto per lo pi\u00f9 critiche negative. Su Rotten Tomatoes ha avuto un punteggio di 2.5 su 10. Anche il critico Roger Ebert lo ha stroncato, definendolo un esempio di pessimo film e spiegando che tutto, dai dialoghi ai costumi e dalla sceneggiatura alla regia, sia stato gestito male."}
{"id": "4042185", "revid": "287204", "url": "https://it.wikipedia.org/wiki?curid=4042185", "title": "Sheldon Amos", "text": "Insegn\u00f2 diritto romano all'universit\u00e0 di Londra e fu giudice della corte d'Appello di Alessandria d'Egitto."}
{"id": "4042194", "revid": "117315345", "url": "https://it.wikipedia.org/wiki?curid=4042194", "title": "Episodi di Giudice Amy (quarta stagione)", "text": "La quarta stagione della serie televisiva Giudice Amy \u00e8 stata trasmessa in prima visione negli Stati Uniti d'America da CBS dal 2002 al 2003.\nIn Italia \u00e8 stata trasmessa in prima visione da Canale 5.\nFigli contesi.\nTrama.\nAmy presenzia agli incontri di mediazione con il suo ex marito Michael (Richard Burgi), che continua a chiedere la custodia di Lauren. Maxine riprende il suo lavoro di assistente sociale con un\u2019indagine sulla scomparsa di una bambina di tre anni e prende una decisione in merito alla proposta di matrimonio di Jared (Richard Crenna). Bruce, che ha perso il lavoro di assistente di Amy, si dimostra molto freddo nei suoi confronti.\nLa ragazza del gioved\u00ec.\nTrama.\nNell\u2019aula di Amy compaiono i genitori di una ragazza di 17 anni mentalmente ritardata, ma sessualmente attiva, che chiedono la sua interdizione per impedirle di avere figli. Il responsabile degli atti di vandalismo a casa Gray viene arrestato ed Amy lo incontra in carcere. Maxine indaga su un possibile eccessivo uso della forza da parte della polizia durante l\u2019arresto di un membro di una gang giovanile. Kyle viene rimproverato dal suo sponsor per avere interrotto il programma di recupero. Bruce viene contattato da un\u2019insistente avvocato che vuole convincerlo a lottare per riavere il suo posto di lavoro.\nCasa in vendita.\nTrama.\nAmy \u00e8 molto felice di riavere Bruce al suo fianco in tribunale, ma in aula si trova a dover prendere una decisione molto difficile in merito a chi deve ottenere l\u2019affidamento di un bambino sottratto alla madre con l\u2019inganno e che la donna sta cercando di rintracciare da 10 anni. Maxine discute con Peter circa la vendita della casa e cerca di aiutare un adolescente problematico in affidamento con la passione per la robotica. Amy cerca di convincere Lauren che \u00e8 ancora troppo giovane per diventare una cheerleader. Kyle chiede ad Amy di scrivergli una lettera di referenze per essere ammesso al tirocinio per diventare medico.\nGelo in famiglia.\nTrama.\nAmy si trova a prendere una decisione difficile sul caso di un bambino di otto anni la cui madre \u00e8 morta nell\u2019attentato al World Trade Center dell\u201911 settembre e la cui custodia \u00e8 contesa fra il padre e la nonna materna. Maxine \u00e8 fortemente contrariata con Amy che ha causato la perdita del suo amato roseto. Bruce viene invitato a parlare ad una conferenza stampa per persone di colore condannate e che per questo hanno subito discriminazioni. Sean, in qualit\u00e0 di padre affidatario inesperto, ha qualche problema con Eric e chiede aiuto a Maxine. Kyle riceve un\u2019offerta di lavoro come rappresentante di farmaci.\nAllarme in casa.\nTrama.\nAmy decide di installare a casa un sistema di sicurezza, in quanto si sente ancora minacciata dal suo persecutore, Jason Lobdel, che si presenta in tribunale dicendo che vuole scusarsi con lei. Maxine si occupa di una ragazza che vive con il nonno e che presenta lividi compatibili con degli abusi. Amy affronta il difficile caso di una ragazza accusata di avere provocato la morte di una bambina che le era stata affidata. Kyle non riesce a cancellare un colloquio di lavoro in un ospedale fatiscente ed a cui vorrebbe rinunciare visto che ha intrapreso la carriera di rappresentante farmaceutico. Bruce sostiene Zola nella sua azione legale e, nonostante le differenze caratteriali, il rapporto tra di loro sembra funzionare.\nUna vittima innocente.\nTrama.\nAmy cerca di dimenticare il suo persecutore e nel frattempo deve occuparsi del caso di un\u2019insegnante di liceo che accusa di violenza sessuale uno dei suoi studenti, il quale sostiene che invece tra loro vi era una relazione. Kyle \u00e8 costretto a svolgere ogni genere di mansione non medica durante i suoi primi giorni di lavoro all\u2019ospedale. Maxine cerca di rintracciare la madre di una neonata abbandonata. Gillian sostiene di non sentirsi bene, ma nessuno sembra darle ascolto.\nAccordi prematrimoniali.\nTrama.\nAmy si sente maggiormente al sicuro dopo che Bruce ha chiesto ad un detective della polizia di proteggerla da Jason Lobdel. In aula arriva il controverso caso di un dodicenne vittima di pedopornografia che \u00e8 sotto accusa per intralcio alla giustizia in quanto si rifiuta di rivelare il nome del suo molestatore. Maxine \u00e8 infastidita da chi pensa che sposando Jared diventer\u00e0 ricca e chiede al suo fidanzato un accordo prematrimoniale, mentre per lavoro deve occuparsi di una donna che non ha rispettato un ordine restrittivo contro il marito violento. Kyle \u00e8 molto stanco per i turni massacranti in ospedale ed \u00e8 tentato di ricorrere di nuovo alle droghe.\nPaura d'esame.\nTrama.\nAmy \u00e8 chiamata a giudicare un ragazzo accusato di avere messo una falsa bomba a scuola creando panico e confusione, ma il caso \u00e8 complicato dal fatto che l\u2019imputato \u00e8 nato in Afghanistan. Kyle discute con Lily (Kristin Lehman) a proposito delle cure per una donna senzatetto malata terminale. Maxine \u00e8 contrariata dal fatto che Kimberly (Alice Dodd) non esiti ad usare il caso di un\u2019adolescente in pericolo come merce di scambio per riavere il suo posto.\nBambini e uomini.\nTrama.\nAmy e Maxine cercano di tornare alla loro vita dopo la morte di Jason Lobdel per mano di Eric. Amy presiede al caso di quattro studenti di un esclusivo college accusati di stupro di gruppo nei confronti di una liceale. Maxine accetta la proposta di Jared di anticipare il loro matrimonio e cerca di usare tutta la sua influenza per evitare che Eric sia processato come un adulto. Zola Knox (Kathryne Dora Brown) chiede a Bruce di partecipare ad un evento.\nBugie.\nTrama.\nAmy deve decidere sull\u2019affidamento di una bambina di sei anni che accusa il padre di abusi sessuali e cerca di capire se la bambina sia stata spinta a muovere accuse false. Per ragioni di studio, Donna passa alcuni giorni seguendo ed osservando Maxine sul lavoro. Kyle riceve la visita della madre e della sorella in ospedale. Amy \u00e8 molto preoccupata perch\u00e9 Michael (Richard Burgi) decide di cancellare la mediazione nella loro disputa per l\u2019affido di Lauren.\nRapporti inappropriati.\nTrama.\nLa battaglia per la custodia di Lauren continua ed Amy deve sottoporsi ad un\u2019ispezione familiare che accerti le sue capacit\u00e0 genitoriali. In aula arriva il caso di una madre che chiede che il proprio figlio scomparso da oltre quattro anni venga dichiarato morto, contro il parere del padre che invece continua a cercarlo. Kyle cerca di rintracciare un paziente che \u00e8 in grave pericolo di salute perch\u00e9 Lily (Kristin Lehman) lo ha prematuramente ed erroneamente dimesso dall\u2019ospedale. Maxine \u00e8 turbata dal fatto che Sean sembra essere attratto da una madre affidataria.\nPaura di cambiare.\nTrama.\nPer farsi perdonare per avere accidentalmente bruciato il compito di Lauren, Amy, per accontentare la figlia e coinvolgendo anche Maxine, si offre per trascorrere un paio di giorni interpretando personaggi del diciottesimo secolo in una locanda a tema. In tribunale approda un caso di affidamento di minore, che Amy decide di restituire ai genitori che sembrano effettivamente cambiati. Zola (Kathryne Dora Browne) rifiuta l\u2019invito a cena di Bruce dicendogli che \u00e8 gi\u00e0 sentimentalmente impegnata. Kyle si prende cura di una quattordicenne che ha appena avuto un bambino all\u2019insaputa della madre e cerca di convincerla a dire dove ha partorito per cercare di salvare il neonato. Gillian trova lavoro presso lo studio di un pediatra.\nPer amore di un figlio.\nTrama.\nNonostante l\u2019avvocato di Amy l\u2019abbia avvisata che il mantenimento della custodia di Lauren potrebbe dipendere proprio dalla testimonianza della figlia, Amy \u00e8 fortemente contraria a mettere Lauren sul banco dei testimoni. Maxine continua a mantenere le distanze con Eric, convinta che sia nell\u2019interesse del ragazzo che lei possa testimoniare a suo favore nel processo per omicidio. Kyle cerca di convincere la madre di un bambino di quattro anni gravemente malato a firmare un ordine di non rianimazione.\nSfida al giudice.\nTrama.\nMaxine si scontra con un subdolo avvocato nel tentativo di separare una bambina dai suoi genitori, dediti a feste sfrenate a base di sesso e droga. Amy cerca di risolvere la disputa fra un ex marito che non vuole pi\u00f9 pagare il mantenimento per il figlio e la sua avida ex moglie, anche affidando a Bruce un tentativo di mediazione. Gillian continua a proporre idee per il matrimonio di Maxine. Kyle cerca di dare un po\u2019 di riposo ad una coppia di genitori il cui figlio disabile \u00e8 iperattivo anche di notte.\nIspezione.\nTrama.\nUna vecchia amica di Maxine, Sally Godwin (Sharon Gless), politico in carriera, in citt\u00e0 con il pretesto di rivederla, finisce per rivelare che in realt\u00e0 ha il compito di valutare il suo lavoro e prendere eventuali provvedimenti contro di lei. Amy \u00e8 sorpresa da un padre che testimonia in aula a favore della figlia, nonostante essa sia sotto processo per avere complottato di ucciderlo. Bruce \u00e8 il mediatore nel tentativo di conciliazione tra due anziani coniugi in lotta per ottenere la custodia del loro pappagallo. Kyle si trova di fronte una bambina di quattro anni con una malattia a trasmissione sessuale e si rivolge a Maxine.\nRagazze che crescono.\nTrama.\nAmy \u00e8 sorpresa nel rivedere nella propria aula Stuart Collins (Reed Diamond), ora avvocato difensore, ed i due sembrano mostrare ancora reciproco interesse. Peter e Gillian sono profondamente turbati per la salute del bambino in arrivo dopo i risultati di alcuni esami medici prenatali. In aula si discute il caso di un padre che chiede la custodia della figlia quattordicenne che, con il permesso ed il sostegno della madre, ha lasciato la scuola per diventare una sexy cantante pop. Maxine si occupa del caso di un ragazzo sopravvissuto alla guerra ed immigrato dal Sudan che si \u00e8 allontanato dai genitori affidatari.\nTutta la verit\u00e0.\nTrama.\nNancy Paul (Rosie O'Donnell), giudice eccentrico e petulante, \u00e8 chiamata a presiedere il processo per omicidio di Eric Black. La famiglia Gray festeggia il diciassettesimo compleanno di Eric al centro di detenzione. Bruce e Zola, tornata single, provano ad uscire insieme. Kyle \u00e8 alle prese con un paziente diabetico che si aggrava inspiegabilmente.\nQuestione di fiducia.\nTrama.\nI rapporti di lavoro fra Amy e Bruce diventano complicati a causa della nuova relazione di Bruce e della sua conseguente freddezza con Amy. Maxine si trova ad affrontare l\u2019ostilit\u00e0 di Sean, che la ritiene responsabile della fuga di Eric. Amy si scontra con Lauren che, appoggiata da Peter e Maxine, vorrebbe giocare a hockey. Kyle chiede al suo sponsor il permesso di intraprendere una relazione romantica con Heather. In tribunale, Amy affronta il caso di due ragazzi organizzatori di un rave party durante il quale una quindicenne \u00e8 morte per overdose di ecstasy.\nUna bugia di troppo.\nTrama.\nUna coppia di genitori attivisti per la legalizzazione delle droghe leggere compare nell\u2019aula di Amy perch\u00e9 il loro figlio di sette anni \u00e8 stato sorpreso a fumare marijuana a scuola. Maxine deve accertare se le accuse di un ex poliziotto nei confronti dell\u2019ex moglie sul consumo di droga siano vere e se sia o meno una madre affidabile. Amy accetta l\u2019invito a cena di Stuart (Reed Diamond). Lily inizia a trattare Kyle pi\u00f9 duramente del solito. Gillian continua a pianificare un matrimonio grandioso senza dare ascolto a Maxine.\nRequiem.\nTrama.\nAmy si lascia convincere ad intraprendere una romantica gita in campeggio con Stuart. Maxine attende con ansia il ritorno di Jared per celebrare il semplice ed intimo matrimonio che hanno pianificato insieme in segreto. Purtroppo le cose cambiano improvvisamente quando arrivano cattive notizie dalla Cina.\nIl ritratto della perfezione.\nTrama.\nMaxine rientra al lavoro due settimane dopo la morte di Jared ed \u00e8 costretta a togliere un bambino alla madre, che risulta essere una ragazza di cui la stessa Maxine si era occupata molti anni prima, sistemandola presso una famiglia affidataria. Amy si deve occupare del caso di una ragazza che frequenta una scuola per adolescenti sovrappeso a proposito della quale i genitori sono in disaccordo. Kyle promette ad una giovane donna vittima di un incidente che la chirurgia plastica la far\u00e0 tornare come prima, ma si scontra con il chirurgo che la deve operare e che intende limitarsi a ridurre le sue fratture.\nIl cancelliere.\nTrama.\nLauren trascorre un pomeriggio con Maxine in occasione di una giornata che prevede di trascorrere del tempo insieme ad un genitore mentre \u00e8 al lavoro. Rebecca accompagna in tribunale Bruce, ma finisce per annoiarsi mentre il padre si occupa di un ragazzo a cui sta cercando di fare ottenere la piena libert\u00e0. Stuart deve andare a pranzo con la madre in occasione del suo compleanno e chiede ad Amy di accompagnarlo, visto che sua madre desidera conoscerla. L\u2019ospedale ha bisogno di nuovo personale e Kyle chiede a Lily di prendere in considerazione la riassunzione di Heather.\nPaura di amare.\nTrama.\nAmy si sente combattuta circa il fatto di dire o meno a Lauren della sua relazione con Stuart. Peter \u00e8 preoccupato per Gillian che \u00e8 convinta che il loro bambino sar\u00e0 una femmina, senza per\u00f2 averlo voluto chiedere al medico. Kyle riceve un invito da Lily per andare a teatro allo scopo di incontrare una finanziatrice dell\u2019ospedale. Nell\u2019aula di Amy compare una ragazza di sedici anni che chiede il permesso di sposarsi per non essere affidata di nuovo alla madre. Bruce non si fida di un ragazzo in libert\u00e0 vigilata e del suo ufficiale di controllo e decide di investigare.\nShock e terrore.\nTrama.\nAmy \u00e8 oberata di lavoro in tribunale e non ha nemmeno il tempo di cercare di capire se davvero Stuart le abbia o meno proposto di sposarlo mentre si trovavano insieme in un negozio di abbigliamento. Kyle parla con Lily a proposito del fatto che sono stati sul punto di baciarsi, ma lei finisce per criticare il fatto che ha ripreso a bere alcolici. Un avvocato difensore (Tim Daly) estremamente stressato contesta in aula le decisioni di Amy nel caso di un quindicenne accusato di spaccio di droga. Maxine cerca di capire il motivo per cui una madre che ha recentemente perduto uno dei ragazzi che aveva in affido in un incidente voglia rinunciare anche all\u2019altro. Gillian sospetta che Peter abbia una relazione con un\u2019altra donna. "}
{"id": "4042200", "revid": "1305772", "url": "https://it.wikipedia.org/wiki?curid=4042200", "title": "Lossiemouth", "text": "Lossiemouth (abbreviato: Lossie, in gaelico scozzese: Inbhir Losaidh; 6.900 ab. ca.) \u00e8 una localit\u00e0 costiera e portuale con status di \"burgh\" della Scozia nord-orientale, appartenente all'area amministrativa del Moray e situata lungo l'estuario del fiume Lossie (da cui il nome) sul Moray Firth (Mare del Nord).\nDeve la sua importanza strategica come cittadina portuale per via dei commerci che interessavano la vicina citt\u00e0 di Elgin. \u00c8 anche nota per la base della RAF.\nGeografia fisica.\nCollocazione.\nLossiemouth si trova a circa 8\u00a0km a nord di Elgin.\nSociet\u00e0.\nEvoluzione demografica.\nAl censimento del 2001, Lossiemouth contava una popolazione di 6.873 abitanti.\nStoria.\nLa localit\u00e0 si svilupp\u00f2 soprattutto a partire dal XIX secolo, quando il Lord di Pitgaveny cre\u00f2 l'area nota come Branderburgh.\nNella seconda met\u00e0 del XIX secolo, Brandeburgh fu unita alle localit\u00e0 di Seatown e Stotfield e and\u00f2 cos\u00ec a formarsi l'attuale cittadina di Lossiemouth.\nNel 1939, fu creata a Lossiemouth la RAF Lossiemouth, la base della RAF."}
{"id": "4042204", "revid": "1666804", "url": "https://it.wikipedia.org/wiki?curid=4042204", "title": "Tito Ampio Balbo", "text": "Fu tribuno della plebe nel 63 a.C., pretore nel 59 a.C. e propretore dell'Asia nel 57 a.C. Durante la guerra civile romana parteggi\u00f2 per Pompeo, ma in seguito fu comunque graziato da Giulio Cesare."}
{"id": "4042209", "revid": "1543377", "url": "https://it.wikipedia.org/wiki?curid=4042209", "title": "Joseph Davide Natullo", "text": "Carriera.\nSpecialista della farfalla, \u00e8 stato primatista italiano dei 200\u00a0m in vasca lunga, con il tempo di 1'55\"94, e dei 100\u00a0m in vasca corta, col tempo di 50\"99. Dal 2009 al 2013, con 52\"14, \u00e8 stato detentore anche del record sui 100\u00a0m in vasca lunga, tempo battuto il 10 aprile 2013 da Matteo Rivolta."}
{"id": "4042212", "revid": "253269", "url": "https://it.wikipedia.org/wiki?curid=4042212", "title": "Wolfgang Bodison", "text": "Biografia.\nBodison crebbe a Rockville nel Maryland, si diplom\u00f2 alla \"Richard Montgomery High School\", la stessa scuola ove si diplom\u00f2 la cantautrice Ellen \"Tori\" Amos. Si laure\u00f2 poi in Belle arti all'Universit\u00e0 della Virginia, della cui squadra di football americano fu anche giocatore.\nEra assistente del regista Rob Reiner quando gli venne chiesto di girare un provino interpretando la parte dell'autoritario vice-caporale Harold W. Dawson nel film \" Codice d'onore\" (\"A Few Good Men\"), diretto dallo stesso Reiner, che gli otterr\u00e0 la parte nel film.\nDa allora Bodison, oltre a \"Codice d'onore\", ha interpretato personaggi in film come \"Un lavoro da grande\" e \"Goodbye America\", e in serie televisive quali \"La signora in giallo\" e \"Highlander\".\nNel 2011 dirige come regista il cortometraggio \"Simone\"."}
{"id": "4042213", "revid": "767487", "url": "https://it.wikipedia.org/wiki?curid=4042213", "title": "Club Atl\u00e9tico Hurac\u00e1n (Medell\u00edn)", "text": "Il Club Atl\u00e9tico Hurac\u00e1n \u00e8 stata una societ\u00e0 calcistica colombiana di Manizales, fondata il 1\u00ba maggio 1949.\nStoria.\nLa societ\u00e0 fu fondata nel 1949, ed esord\u00ec in prima categoria nel campionato 1949. Alla sua prima partecipazione raggiunse il 13\u00ba posto, con 17 punti in 26 gare. Nella stagione successiva arriv\u00f2 14\u00ba su 16 partecipanti, con 20 punti in 30 partite. L'ultimo torneo cui partecip\u00f2 fu quello del 1951, al termine del quale ottenne l'ultimo posto in classifica, con 9 punti in 34 incontri; il club si sciolse poco dopo. Nella sua storia ha disputato 88 partite in massima serie, con 15 vittorie, 14 pareggi e 59 sconfitte; i gol realizzati furono 137 e quelli subiti 264."}
{"id": "4042216", "revid": "111433", "url": "https://it.wikipedia.org/wiki?curid=4042216", "title": "Rodolfo Amprino", "text": "Biografia.\nNacque a Torino il 5 gennaio 1912 da Lorenzo Amprino, stimato commerciante di tessuti, e Giovanna Allocco.\nNon appena iscritto alla Facolt\u00e0 di Medicina e Chirurgia dell'Universit\u00e0 di Torino a soli 17 anni, entr\u00f2 come allievo nell'Istituto di Anatomia Umana diretto dal professore Giuseppe Levi, e frequentato da illustri colleghi come Angelo Bairati, Giovanni Godina e tre futuri Premi Nobel: Salvador Luria, Renato Dulbecco, Rita Levi Montalcini.\nSi laure\u00f2 presso la facolt\u00e0 di Medicina-Chirurgia dell'Universit\u00e0 di Torino nel 1934.\nPartecip\u00f2 attivamente alla Resistenza tanto che venne posta un'ingente taglia sulla sua testa.\nSpos\u00f2 il 12 settembre del 1960 la dottoressa Delfina Bonetti, ricercatrice presso l'Universit\u00e0 di Genova.\nMor\u00ec a Torino il 21 agosto 2007. Rita Levi Montalcini l'ha commemorato in occasione della morte affermando: \u201cMalgrado la giovanissima et\u00e0 Amprino era il prediletto del Maestro e lo fu sino all'ultimo giorno della sua vita. [...] Della sua figura rimane uno straordinario ricordo che lo assurge a simbolo di grande Maestro\u201d.\nCarriera accademica.\nNel 1929, appena iscritto alla Facolt\u00e0 di Medicina e Chirurgia dell'Universit\u00e0 di Torino, entr\u00f2 come allievo nell'Istituto di Anatomia Umana diretto dal Professore Giuseppe Levi, studioso e anatomista italiano di grande rilievo nella prima met\u00e0 del Novecento, promotore di fondamentali innovazioni nel campo dell'anatomia, come l'introduzione in Italia del metodo della coltivazione cellulare in vitro. Dal Professor Levi, Amprino apprese non solo conoscenze scientifiche, ma soprattutto il rigore nella metodologia della ricerca che contraddistinguer\u00e0 i suoi studi permettendogli di raggiungere importanti scoperte per il mondo della Medicina.\nAppena entrato in Universit\u00e0, cominci\u00f2 a svolgere ricerche sulla crescita e sulle modificazioni con l'et\u00e0 di tessuti e organi, in particolare del tessuto osseo e cartilagineo che lo affascineranno e saranno oggetto dei suoi studi sino alla fine della carriera professionale. Nel 1934, a soli 22 anni, si laure\u00f2 in Medicina, ma i suoi studi dovettero essere interrotti nel 1936, allorquando part\u00ec per il servizio militare.\nDal 1944 svolse il corso di Istologia ed Embriologia generale presso la Facolt\u00e0 di Medicina e Chirurgia di Torino, conseguendo la libera docenza in Anatomia Umana nel 1948.\nDal 1948 al 1954 ebbe la Direzione dell'Istituto di Anatomia Umana di Torino e dell'insegnamento di Anatomia presso la Facolt\u00e0 di Medicina e Chirurgia di Torino. Nel 1954, posto in congedo su propria richiesta, gli venne affidata la Direzione dell'Istituto di Anatomia Umana dell'Universit\u00e0 di Bari e fu incaricato dell'insegnamento di Anatomia Umana e di Istologia ed Embriologia generale presso la Facolt\u00e0 di Medicina della medesima citt\u00e0 , incarico che mantenne sino al pensionamento nel 1982.\nCarriera scientifica internazionale.\nRodolfo Amprino svolse importanti ricerche sperimentali presso importanti Istituti di ricerca Nazionali ed Internazionali. Tra i pi\u00f9 prestigiosi:\nQueste attivit\u00e0 di ricerca furono supportate da finanziamenti della Rockefeller Foundation, da cui fu insignito della carica di Research Fellow, e del C.N.R. Consiglio Nazionale delle Ricerche.\nL'attivit\u00e0 scientifica di Rodolfo Amprino comport\u00f2 anche una intensa partecipazione a Congressi Nazionali e Internazionali. Tra i pi\u00f9 rilevanti:\nPrincipali ricerche.\nAmprino \u00e8 stato autore di 194 pubblicazioni che riguardano vari campi dell'anatomia microscopica, dell'istologia e dell'embriologia.\nAccrescimento e invecchiamento di tessuti e di organi.\nTali studi rappresentarono il punto di partenza di approfondimenti successivi sul ruolo meccanico dell'architettura del collagene e sul processo di differenziazione della cartilagine che gli permisero di raggiungere conoscenze isto-fisiologiche ancora oggi importanti riferimenti per la letteratura scientifica. Egli descrisse in maniera esemplare le modificazioni strutturali che subiscono durante la crescita e l'invecchiamento alcuni organi e tessuti. Esamin\u00f2 fino a 100 individui di et\u00e0 compresa da poche settimane di vita intrauterina ai 94 anni e arriv\u00f2 alla scoperta inattesa che il turnover osseo mostra notevoli differenze individuali riguardo al periodo di inizio, evoluzione e intensit\u00e0.\nSignificato funzionale della struttura e del rimodellamento del tessuto scheletrico.\nNel corso delle precedenti ricerche sulle modificazioni strutturali del tessuto scheletrico in relazione all'et\u00e0, Amprino si interrog\u00f2 sul significato funzionale del continuo rimodellamento del tessuto osseo. Alcune osservazioni mal si accordavano con l'ipotesi dell'epoca che considerava il rimodellamento osseo come un tentativo di progressivo perfezionamento meccanico (Gebhardt). Per chiarire i suoi dubbi personali su quest'argomento, esegu\u00ec una serie di ricerche con lo scopo di analizzare la struttura del sistema scheletrico di Vertebrati di specie diversa e di differente et\u00e0, caratterizzati da movimenti del corpo e condizioni e di vita molto diversi tra loro. Studi\u00f2 inoltre il rinnovamento strutturale in ossa che avevano subito in via accidentale mutamenti qualitativi o quantitativi. I risultati di queste ricerche rafforzarono la sua convinzione che il rimodellamento osseo non fosse finalisticamente riconducibile solo a un perfezionamento strutturale di adattamento alle stimolazioni meccaniche esterne, ma che rappresentasse piuttosto la conseguenza della necessit\u00e0 di mettere costantemente a disposizione dell'organismo sostanze fondamentali per le sue esigenze metaboliche, assunte in modo discontinuo con l'alimentazione. Queste sostanze, fissate temporaneamente allo scheletro, sarebbero liberate e poste in circolazione, cio\u00e8 a disposizione di organi e tessuti per le loro esigenze funzionali, grazie al rimodellamento. Consapevole che gli studi eseguiti sull'aspetto microscopico dell'osso da soli non avrebbero potuto permettergli di verificare la sua ipotesi, in quanto non gli era possibile esaminare la distribuzione dei sali minerali, Amprino ebbe l'intuizione di analizzare sezioni non decalcificate mediante esame radiografico con una tecnica originale che mise a punto con Arne Engstr\u00f6m. In questo modo per la prima volta fu possibile studiare contemporaneamente la struttura istologica e la distribuzione dei sali minerali delle strutture ossee esaminate. Tale indagine fu integrata con l'impiego del metodo autografico della fissazione al tessuto osseo di isotopi radioattivi del calcio, del fosforo e dell'uranio. Queste nuove metodiche di studio non solo confermarono, come da lui ipotizzato, che il rimodellamento determina una continua ridistribuzione di minerali, ma gli permisero di fare una scoperta insospettata: si accorse che lo scheletro \u00e8 in grado di immagazzinare minerali in modo continuo, anche in assenza di processi di rimodellamento osseo. Osserv\u00f2, infatti, che il grado di mineralizzazione del tessuto osseo recentemente deposto era relativamente basso rispetto a quello del tessuto osseo preesistente e subiva un progressivo incremento, con variazioni legate all'et\u00e0 ed alla specie animale. Queste scoperte permisero di interpretare molti dati della fisiologia e della patologia del tessuto scheletrico.\nStudi di Isto-Fisiologia.\nStudi eseguiti dal 1954 al 1956 sulla fissazione e sulla distribuzione dello zolfo radioattivo in abbozzi cartilaginei di ossa lunghe gli permisero di arrivare a un'altra importante scoperta su cui si basa l'attuale utilizzo di isotopi radioattivi allo scopo di identificare tessuti in proliferazione. In breve, si era in grado di osservare i tessuti in proliferazione in quanto marcati appunto dallo zolfo radioattivo. Per primo dimostr\u00f2 in vivo che lo zolfo radioattivo viene incorporato nelle molecole di mucopolisaccaridi in corso di sintesi, e che questo non viene sostituito allo zolfo gi\u00e0 precedentemente legato all'organismo, per cui si \u00e8 in grado di osservare anche i vari stadi della proliferazione.. Per queste ricerche ebbe l'intuizione di utilizzare embrioni di pollo che, come egli stesso affermava, \u201coffrono l'incontestabile vantaggio che il radioisotopo introdotto nell'uovo passa gradatamente in circolo nell'embrione e non pu\u00f2 essere rapidamente eliminato, mentre viene escreto dall'organismo nel corso di poche ore nei feti e adulti di mammiferi\".\nStudi di Embriologia sperimentale.\nAmprino si dedic\u00f2 allo studio dell'Embriologia, specificatamente ai rapporti di sviluppo tra tessuti ed organi topograficamente e funzionalmente associati. Sulla base di studi sperimentali condotti dal suo gruppo di ricerca (Maria Eugenia Camosso, Delfina Bonetti, Gastone Marotti, Glauco Ambrosi), venne tratta la conclusione che le potenzialit\u00e0 dei fattori della morfogenesi ed organogenesi risiedono nel mesoderma e non nella parte ispessita dell'ectoderma come prima si riteneva."}
{"id": "4042219", "revid": "1442080", "url": "https://it.wikipedia.org/wiki?curid=4042219", "title": "Suma Chakrabarti", "text": "Biografia.\nDopo aver studiato a Londra, al New College di Oxford (laurea in filosofia, scienze politiche ed economia) e all'Universit\u00e0 del Sussex lavora per il Ministero del Tesoro britannico diventandone Segretario Generale.\nSuccessivamente viene nominato Segretario generale del Dipartimento per lo Sviluppo Internazionale."}
{"id": "4042223", "revid": "830939", "url": "https://it.wikipedia.org/wiki?curid=4042223", "title": "'Amr ibn Hind", "text": "Fu re dei Lakhmidi, antica dinastia araba della Mesopotamia meridionale, dal 554 al 569 d.C. Fu ucciso dal poeta arabo 'Amr ibn Kulthum.\nEra il figlio del grande al-Mundhir III ibn al-Nu\u02bfm\u0101n (502-554), e sal\u00ec al trono dopo la morte di suo padre. Fu nominato governatore di Anatha da suo padre, che lo mand\u00f2 anche ai confini dello Yemen dove, nel 552 d.C., si scontr\u00f2 con le forze di Abraha con poca fortuna. Gli succedette il fratello Q\u0101b\u016bs b. al-Mundhir (569-573).\nAlla sua corte operarono tre dei principali poeti arabi dell'epoca: al-Mutalammis, \u1e6carafa b. al-\u02bfAbd e Aws ibn Hajar."}
{"id": "4042231", "revid": "287204", "url": "https://it.wikipedia.org/wiki?curid=4042231", "title": "\u1ffeAmr ibn Kulth\u016bm", "text": "Fu famoso per aver cantato le glorie della sua trib\u00f9, oltre che per il suo coraggio e per il comportamento audace in battaglia. Uccise per un'offesa arrecata a sua madre il sovrano lakhmide 'Amr ibn Hind. \nNipote per lato materno del noto poeta Muhalhil, ancora giovane divenne gi\u00e0 \"sayyid\" della branca dei Jusham dei Taghlib, insediata sul medio corso dell'Eufrate.\nLa sua opera pi\u00f9 conosciuta \u00e8 un'ode che faceva parte delle \"Mu\u02bfallaq\u0101t\".\nPer la sua et\u00e0 particolarmente avanzata, \u00e8 annoverato tra i \"mu\u02bfammar\u016bn\", vale a dire tra i \"centenari\"."}
{"id": "4042232", "revid": "767487", "url": "https://it.wikipedia.org/wiki?curid=4042232", "title": "Two Girls and a Guy", "text": "Two Girls and a Guy \u00e8 una commedia drammatica del 1999, diretta da James Toback, interpretata da Robert Downey Jr., Heather Graham e Natasha Gregson Wagner. Todd McCarthy di \"Variety\" ha elogiato la sceneggiatura scritta dallo stesso Toback. Il film \u00e8 basato principalmente sul dialogo tra i personaggi ed \u00e8 stato girato in tempo reale. La trama \u00e8 incentrata sulla battaglia tra sessi."}
{"id": "4042242", "revid": "380654", "url": "https://it.wikipedia.org/wiki?curid=4042242", "title": "Oc\u00e9ans (film)", "text": ""}
{"id": "4042256", "revid": "1169943", "url": "https://it.wikipedia.org/wiki?curid=4042256", "title": "Ordine della libert\u00e0 (Ucraina)", "text": "L'Ordine della libert\u00e0 \u00e8 un'onorificenza ucraina.\nStoria.\nL'Ordine \u00e8 stato fondato il 10 aprile 2008."}
{"id": "4042260", "revid": "830939", "url": "https://it.wikipedia.org/wiki?curid=4042260", "title": "\u00c9tienne-Louis Malus", "text": "Biografia.\nUfficiale del genio francese in Egitto, scopr\u00ec nel 1809 la polarizzazione della luce per riflessione."}
{"id": "4042267", "revid": "729019", "url": "https://it.wikipedia.org/wiki?curid=4042267", "title": "Louis-Marie-Joseph Maximilian Caffarelli du Falga", "text": " I suoi fratelli pi\u00f9 giovani Marie-Fran\u00e7ois Auguste de Caffarelli du Falga (1766\u20131849) e Louis-Marie-Joseph Caffarelli (1760\u20131845) furono entrambi generali come lui.\nBiografia.\nMaggiore fra dieci fratelli, rifiut\u00f2 il diritto (che la primogenitura gli conferiva) di tenere per s\u00e9 la maggior parte dell'eredit\u00e0 paterna. Era in servizio sotto Jean-Baptiste Kl\u00e9ber nell'esercito di Sambre-et-Meuse quando perse la gamba sinistra giacch\u00e9 questa fu colpita una palla di cannone il 27 novembre 1797. Ma continu\u00f2 il suo servizio con una gamba di legno e segu\u00ec Kl\u00e9ber nella campagna d'Egitto. Accompagnando Napoleone in questa campagna era con lui quando sbarc\u00f2 a La Valletta per occupare Malta il 12 giugno 1798. Poich\u00e9, come gli altri generali francesi, era colpito dalle difese della citt\u00e0, disse a Napoleone \u00abSulla mia parola, Generale, \u00e8 una fortuna che ci sia qualcuno in citt\u00e0 che ci apra i cancelli\u00bb. Venne eletto membro della sezione di economia politica dell'Institut d'\u00c9gypte il 13 febbraio 1799 nella classe di scienze morali e politiche e fece parte della commissione per la redazione delle norme dell'Istituto. Accompagn\u00f2 anche Napoleone in una ricerca per tracciare il percorso di quello che poi sarebbe stato il canale di Suez.\nIn seguito gli dovettero amputare il suo braccio destro quando il suo gomito fu colpito da un proiettile il 24 aprile 1799 durante l'assedio di Acri. Stava appena iniziando ad imparare a scrivere con la mano sinistra quando fu colpito da una gangrena che caus\u00f2 la febbre che lo port\u00f2 alla morte. Napoleone scrisse in suo onore \u00abIl nostro dolore universale accompagna il generale Caffarelli al sepolcro; l'esercito ha perso uno dei suoi comandanti pi\u00f9 coraggiosi. L'Egitto uno dei suoi legislatori, la Francia uno dei suoi migliori cittadini e la scienza, un illustre studioso\u00bb."}
{"id": "4042276", "revid": "287204", "url": "https://it.wikipedia.org/wiki?curid=4042276", "title": "Marie-Fran\u00e7ois Auguste de Caffarelli du Falga", "text": "Accompagn\u00f2 Napoleone Bonaparte nella Battaglia di Austerlitz e comand\u00f2 la piazza di Metz. Fu, tra il 1806 e il 1810, ministro della Guerra e della Marina del Regno d'Italia napoleonico.\nIl suo nome \u00e8 inciso sull'Arco di Trionfo.\nBiografia.\nSettimo ed ultimo figlio maschio dei dieci bambini di Maximilien Caffarelli (1725-1766), signore di Falga e di Marguerite Louise F\u00e9licit\u00e9 d'Anceau (1732-1786), Auguste Caffarelli nacque nel castello di Falga (Linguadoca, oggi Alta Garonna), il 7 ottobre 1766, in una famiglia di antiche origini italiane. Era il fratello di Louis Marie Maximilien de Caffarelli du Falga, morto durante la campagna d'Egitto.\nDestinato dalla giovinezza alla carriera militare, Auguste studi\u00f2all'abbazia - scuola militare di Sor\u00e8ze come i suoi fratelli Maximilien, Charles-Ambroise, Joseph e Jean-Baptiste, e vinse, per esempio, il premio di fortificazioni durante le esercitazioni del 1775."}
{"id": "4042288", "revid": "1442080", "url": "https://it.wikipedia.org/wiki?curid=4042288", "title": "Mixtape (EP)", "text": "Mixtape \u00e8 il primo EP del cantante napoletano Franco Ricciardi, del 2012 contiene 6 brani, disponibili su iTunes.\nTutte le tracce presentano il featuring di Ivan Granatino accompagnato da 6 rapper"}
{"id": "4042292", "revid": "1494169", "url": "https://it.wikipedia.org/wiki?curid=4042292", "title": "Ordine per il Coraggio", "text": "L'Ordine per il Coraggio \u00e8 un'onorificenza ucraina.\nStoria.\nL'Ordine \u00e8 stato fondato il 21 agosto 1996.\nClassi.\nL'Ordine dispone delle seguenti classi di benemerenza:\nAssegnazione.\nL'Ordine \u00e8 assegnato ai cittadini:"}
{"id": "4042294", "revid": "599013", "url": "https://it.wikipedia.org/wiki?curid=4042294", "title": "Stephan Schr\u00f6ck", "text": "Annoverato tra i migliori giocatori filippini dell'era moderna, ha iniziato la propria carriera tra le giovanili dello e quindi del , con cui ha poi esordito professionalmente nel 2004. Dopo brevi esperienze in Bundesliga con ed , nel 2017 si \u00e8 trasferito nella Philippines Football League presso lo .\nA livello internazionale, dopo aver militato nelle giovanili della Germania, ha esordito con la nazionale filippina nel 2011. Con la maglia degli \"Azkals\" ha partecipato alla Coppa d'Asia 2019, la prima di sempre del suo Paese, dove ha segnato il primo gol dei filippini in tale competizione.\nBiografia.\n\u00c8 nato a Schweinfurt da padre tedesco e madre filippina, originaria di Parang.\nCaratteristiche tecniche.\nGiocatore di fisico minuto ma compatto, \u00e8 un centrocampista completo in grado di ricoprire svariate posizioni. Oltre al ruolo originario di trequartista, la sua duttilit\u00e0 gli permette infatti di essere impiegato come esterno offensivo, come mezzala, oppure a ridosso della difesa. Durante la propria carriera in Germania ha ricoperto anche il ruolo di difensore laterale, mentre in altre occasioni \u00e8 stato utilizzato come mediano oppure come prima punta.\nNel corso della propria carriera Schr\u00f6ck si \u00e8 contraddistinto come un \"leader\" carismatico, il cui spirito di sacrificio ne fa un punto di riferimento naturale per i suoi compagni. Abile con entrambi i piedi e tecnicamente dotato, abbina un'ottima visione di gioco a una notevole dinamicit\u00e0 e aggressivit\u00e0, caratteristiche che lo rendono utile sia nella fase offensiva che in quella di copertura. Tra le sue doti principali rientrano altres\u00ec il dribbling, il controllo del pallone, la precisione nei passaggi e l'abilit\u00e0 nei cross. Dotato di un buon tiro dalla distanza, \u00e8 anche abile nel calciare punizioni e rigori: la propensione al gol con soluzioni personali dalla media-lunga distanza lo ha portato, in alcuni casi, a segnare direttamente da calcio d'angolo.\nLa foga agonistica lo ha portato a ricevere spesso sanzioni disciplinari, soprattutto nella prima fase di carriera.\nCarriera.\nClub.\nGreuther F\u00fcrth.\nHa iniziato a giocare nel settore giovanile del , squadra con la quale ha anche esordito in prima squadra nel 2004. Con i bianco-verdi ha disputato in totale 183 partite e segnando 7 gol.\nHoffenheim.\nNella stagione 2012-2013 gioca con l', con cui per\u00f2 disputa solo 10 partite.\nEintracht Francoforte.\nIl 27 giugno 2013 il giocatore filippino si trasferisce all'Eintracht Francoforte, con la quale firma un contratto biennale.\nNazionale.\nNel 2011 ha deciso di giocare per la Nazionale filippina, dopo aver giocato nelle Nazionali giovanili della Germania.\nAgli inizi del 2019 diventa il nuovo capitano degli \"Azkals\" ereditando la fascia da Philip Younghusband. Guida quindi i filippini nella Coppa d'Asia 2019 dove le Filippine si classificano ultime nel proprio girone dopo aver perso contro Corea del Sud (1-0), Cina (3-0) e Kirghizistan (3-1). Proprio contro i kirghisi Schr\u00f6ck segna su punizione il primo storico gol delle Filippine nella rassegna continentale. Sul finire dell'anno guida invece la nazionale Under-23 ai XXX Giochi del Sud-est asiatico, dove i filippini vengono tuttavia eliminati nella fase gironi malgrado il secondo posto a pari merito con la Cambogia, per via della differenza reti a favore di questi ultimi.\nNel dicembre 2021 guida le Filippine in occasione del Campionato dell'ASEAN 2020, posticipato di un anno a causa della sopraggiunta pandemia di COVID-19, in cui la sua squadra esce ai gironi per via di due sconfitte contro Singapore (1-2) e Thailandia (1-2)."}
{"id": "4042296", "revid": "1846281", "url": "https://it.wikipedia.org/wiki?curid=4042296", "title": "FA Charity Shield 1927", "text": "Lo FA Charity Shield 1927, noto in italiano anche come Supercoppa d'Inghilterra 1927, \u00e8 stata la 14\u00aa edizione della Supercoppa d'Inghilterra.\nSi \u00e8 svolto il 12 ottobre 1927 allo Stamford Bridge di Londra tra il Cardiff City, vincitore della FA Cup 1926-1927 e il Corinthian.\nA conquistare il titolo \u00e8 stato il Cardiff City che ha vinto per 2-1 con reti di Len Davies e Hughie Ferguson."}
{"id": "4042297", "revid": "767487", "url": "https://it.wikipedia.org/wiki?curid=4042297", "title": "Luke's Society Mixup", "text": "Luke's Society Mixup \u00e8 un cortometraggio muto del 1916 prodotto e diretto da Hal Roach. Interpretato da Harold Lloyd, il film fa parte della serie di comiche che avevano come protagonista il personaggio di Lonesome Luke.\nTrama.\nLuke, un meccanico, sostituisce un famoso violinista. All'inizio, le sue cattive maniere e il suo ruvido comportamento sono accettati come le eccentricit\u00e0 di genio. Ma, poi, le cose cominciano a sfuggirgli di mano.\nProduzione.\nIl film fu prodotto da Hal Roach per la Rolin Films (come Phunphilms). Venne girato dal 16 febbraio al 1\u00ba marzo 1916.\nDistribuzione.\nDistribuito dalla Path\u00e9 Exchange, il film - un cortometraggio in una bobina - usc\u00ec nelle sale cinematografiche USA il 26 giugno 1916. La Path\u00e9 Fr\u00e8res lo distribu\u00ec in Francia il 22 febbraio 1918 con il titolo \"Lui... violoniste\"."}
{"id": "4042303", "revid": "30610", "url": "https://it.wikipedia.org/wiki?curid=4042303", "title": "Iman Mohamed Abdulmajid", "text": ""}
{"id": "4042305", "revid": "1305772", "url": "https://it.wikipedia.org/wiki?curid=4042305", "title": "Willard Metcalf", "text": "Fu un artista che dall'accademismo giunse ad abbracciare l'impressionismo, venendo poi a far parte dei Ten American Painters. Si dedic\u00f2 prevalentemente ai paesaggi.\nBiografia.\nWillard Metcalf nacque da una famiglia di operai e trascorse l'infanzia in una fattoria del Maine. Inizi\u00f2 poi la sua formazione artistica presso uno scultore in legno di Boston. In seguito il pittore paesaggista George Loring Brown divenne il suo primo maestro e con lui Metcalf pass\u00f2 i mesi estivi nelle Montagne Bianche del New Hampshire dove realizz\u00f2 i suoi primi lavori sul paesaggio. Qualche anno dopo fu uno dei primi borsisti della Scuola del Museo di Belle arti di Boston.\nGrazie al suo interesse per gli uccelli, e grazie soprattutto al suo talento, nel 1881 partecip\u00f2 ad una spedizione nel sud-ovest degli Stati Uniti. In Nuovo Messico e in Arizona realizz\u00f2 numerose illustrazioni per le riviste \"Harpers\" e \"Century\", che ebbero un vivo successo.\nQuesti pur modesti successi permisero comunque a Metcalf di partire nel 1883 per Parigi e a iscriversi all'Acad\u00e9mie Julian, dove segu\u00ec i corsi di Gustave Boulanger e di Jules Joseph Lefebvre. Metcalf studi\u00f2 accuratamente tutte le scuole e le tendenze della pittura francese dell'800: oltre all'accademismo, che nel paesaggio si esprimeva prevalentemente nella Scuola del Barbizon, studi\u00f2 a fondo l'impressionismo e le sue derivazioni. Visit\u00f2 l'Inghilterra e diverse localit\u00e0 della Francia: Grez-sur-Loing, Pont-Aven e Giverny, primo americano a recarsi in quel luogo, dove fond\u00f2, assieme a Theodore Robinson e ad alcuni amici una colonia di artisti americani molto vicini a Claude Monet.\nDurante un viaggio in Tunisia e in Marocco (1887) Metcalf dipinse delle scene di strade tipiche e l'anno seguente, al \"Salon\" di Parigi, il suo quadro sul mercato arabo fu particolarmente apprezzato.\nIl ritorno in patria, a Boston, avvenne nel 1888 e le sue opere, esposte al St. Botolph Club, incontrarono il favore dei critici.\nNel 1892 Metcalf si stabil\u00ec a New York. In quel periodo egli si guadagnava da vivere facendo illustrazioni, insegnando pittura privatamente e vendendo qualche ritratto: il tanto atteso successo con i suoi paesaggi venne solo nel 1896. Con il suo quadro \"Il Porto di Gloucester\", esposto alla mostra annuale della \"Societ\u00e0 degli artisti americani\", di cui faceva parte, ottenne il prestigioso Webb's Prize.\nDa quel momento Royal Corissoz, influente critico d'arte del \"New York Daily Tribune\", divenne un fervente ammiratore di Metcalf e a pi\u00f9 riprese pubblic\u00f2 articoli monografici su di lui.\nL'anno seguente, assieme ad altri nove pittori appartenenti alla Societ\u00e0 degli artisti, si dimise da quest'ultima per protestare contro l'eccessiva mercificazione dell'arte e fond\u00f2 con gli altri il gruppo dei Ten American Painters.\nNel 1899 lavor\u00f2 agli affreschi della Courthouse di New York a fianco degli amici Robert Reid e Edward Simmons, ma senza particolare soddisfazione. In quell'occasione ebbe come modella Marguerite Beaufort Hail\u00e9, che poi spos\u00f2 nel 1903.\nDal 1906 il successo di pubblico che i suoi paesaggi ottenevano aument\u00f2. I soggetti che Metcalf preferiva erano le viste del Berkshire, di Cornish, di Casco Bay, di Springfield e della penisola di Damariscotta, nel Maine.\nA New York Metcalf fu Istruttore d'arte nella \"Woman Art School\", alla \"Cooper Union\" e alla \"Art Students League\" e nel 1893 fu accolto come membro dall\"'American Watercolor Society\".\nNel 1925, a 66 anni, un attacco di cuore ne concluse improvvisamente l'esistenza."}
{"id": "4042306", "revid": "2033069", "url": "https://it.wikipedia.org/wiki?curid=4042306", "title": "The Chronicle (serie televisiva)", "text": "The Chronicle \u00e8 una serie televisiva statunitense in 22 episodi trasmessi per la prima volta nel corso di una sola stagione dal 2001 al 2002.\nBasta su una serie di romanzi di Mark Sumner, \u00e8 una serie di fantascienza a sfondo horror incentrata sulle vicende di un gruppo di cronisti di un tabloid, \"The Chronicle\", e sulle loro reazioni quando si rendono conto che vari mostri leggendari, alieni e mutanti di varia natura si rivelano essere reali.\nProduzione.\nLa serie fu girata a San Diego in California e a Vancouver, in Canada. Le musiche furono composte da Tom Harriman e Donald Markowitz.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 14 luglio 2001 al 22 marzo 2002 sulla rete televisiva Sci-Fi Channel. In Italia \u00e8 stata trasmessa dall'agosto del 2003 su Fox con il titolo \"The Chronicle\".\nAlcune delle uscite internazionali sono state:"}
{"id": "4042307", "revid": "1649409", "url": "https://it.wikipedia.org/wiki?curid=4042307", "title": "Ordine della Principessa Olga", "text": "L'ordine della Principessa Olga \u00e8 un'onorificenza ucraina.\nStoria.\nL'ordine \u00e8 stato fondato il 15 agosto 1997 ed \u00e8 dedicato alla principessa Olga di Kiev.\nClassi.\nL'ordine dispone delle seguenti classi di benemerenza:\nAssegnazione.\nL'Ordine \u00e8 assegnato alle cittadine:"}
{"id": "4042310", "revid": "767487", "url": "https://it.wikipedia.org/wiki?curid=4042310", "title": "Campo luminoso", "text": "In fisica, si definisce campo luminoso la funzione matematica che descrive la quantit\u00e0 di luce che si muove in ogni direzione in ciascun punto dello spazio.\nNel 1846 Michael Faraday, nel suo trattato \"Thoughts on Ray Vibrations\", fu il primo a proporre di interpretare la luce come campo, allo stesso modo del campo magnetico che stava studiando da alcuni anni.\nNel 1939 fu Alexander Gershun ad usare per primo il termine \"campo luminoso\" nel suo lavoro \"The light field\".\nVi sono molti metodi di descrivere campi luminosi, cos\u00ec come esistono svariati strumenti per catturarli e programmi per computer in grado di ricavare immagini da questi.\nIn computer grafica, i campi luminosi sono prodotti a partire da modelli tridimensionali o anche attraverso fotografie di una scena reale. In ogni caso, per ottenere la descrizione di un campo luminoso si devono ottenere varie viste a partire da pi\u00f9 punti della scena. A seconda della parametrizzazione usata, l'insieme dei punti possono essere parte di una linea, di un piano, di una sfera o di un'altra forma geometrica, ma \u00e8 possibile ricavare il campo anche da una serie di punti non strutturati.\nPer registrare i campi luminosi attraverso apparati fotografici, si possono usare: una fotocamera in movimento, una fotocamera controllata roboticamente, un gruppo di fotocamere (come quelle usate nel film \"Matrix\" per l'effetto \"bullet time\"), una matrice densa di telecamere, un microscopio, o un sistema ottico nel cui cammino ottico viene posizionata una griglia di microlenti.\nLa pi\u00f9 imponente cattura di un campo di luce finora effettuata \u00e8 quella sulla statua \"Notte\" di Michelangelo Buonarroti che si trova presso la Cappella medicea in San Lorenzo, formata da immagini da 1,3 megapixel."}
{"id": "4042316", "revid": "1776051", "url": "https://it.wikipedia.org/wiki?curid=4042316", "title": "Duplicate Boy", "text": "Duplicate Boy (Ord Quelu sul pianeta Lallor) \u00e8 un supereroe dei fumetti dell'Universo DC. Il personaggio comparve per la prima volta in una storia scritta dall'autore di fantascienza Edmond Hamilton in \"Adventure Comics\" n. 324 (settembre 1964). Hamilton cre\u00f2 una storia di sfondo per Duplicate Boy, che era stato inizialmente sottoposto come concetto di eroe alla DC Comics da una giovane fan, Thea Temple, nel 1963, ricevendo il riconoscimento dall'editrice. Duplicate Boy comparve come personaggio di supporto nelle storie della Legione dei Supereroi, ambientato approssimativamente un migliaio di anni nel futuro, ed \u00e8 uno degli esseri pi\u00f9 potenti di quell'epoca.\nBiografia del personaggio.\nDuplicate Boy \u00e8 un membro degli Eroi di Lallor, che opera nel XXX secolo, insieme alla Legione dei Super-Eroi con cui si allea in alcune occasioni. Ha una relazione con Shrinking Violet per molti anni. Quando quest'ultima viene rapita e rimpiazzata con Yera (un impostore Durlaniana che inizia una relazione romantica con Colossal Boy), viaggia fino sulla Terra per picchiare Colossal Boy. Non appena si confronta con Violet si accorge della truffa, ma non ne fa parola con nessuno. Quando Violet \u00e8 rilasciata dalla sua prigionia, lo rimprovera delle sue azioni.\nDuplicate Boy non compare in nessuna storia post-\"Crisi\".\nPoteri e abilit\u00e0.\nDuplicate Boy pu\u00f2 duplicare ogni superpotere mai incontrato, ed \u00e8 in grado di duplicarne pi\u00f9 di uno in una sola volta. Cos\u00ec, \u00e8 potenzialmente pi\u00f9 potente di ogni supereroe del XXX secolo, incluso ogni membro della Legione dei Supereroi."}
{"id": "4042320", "revid": "767487", "url": "https://it.wikipedia.org/wiki?curid=4042320", "title": "Luke's Fatal Flivver", "text": "Luke's Fatal Flivver \u00e8 un cortometraggio muto del 1916 prodotto e diretto da Hal Roach. Interpretato da Harold Lloyd, il film fa parte della serie di comiche che avevano come protagonista il personaggio di Lonesome Luke.\nTrama.\nLuke fa una gita in campagna insieme ai suoi amici, tutti ammucchiati dentro un'automobile biposto. Il caos aumenta quando il gruppo di adolescenti si imbatte in alcuni elegantoni.\nProduzione.\nIl film fu prodotto da Hal Roach per la Rolin Films (come Phunphilms). Venne girato dal 7 al 22 febbraio 1916.\nDistribuzione.\nDistribuito dalla Path\u00e9 Exchange, il film - un cortometraggio in una bobina - usc\u00ec nelle sale cinematografiche USA il 19 giugno 1916."}
{"id": "4042322", "revid": "1776726", "url": "https://it.wikipedia.org/wiki?curid=4042322", "title": "Louise von Alten", "text": "Biografia.\nInfanzia.\nNacque ad Hannover, in Germania, ed era figlia di Karl Franz Viktor, Graf von Alten (1800\u20131879) e di sua moglie Hermine de Schminke (1806-11 febbraio 1868)\nPrimo matrimonio.\nIl 22 luglio 1852 spos\u00f2 ad Hannover il Visconte Mandeville, figlio maggiore del VI Duca di Manchester. Egli succedette a suo padre come \"VII Duca di Manchester\" l'8 agosto 1855, e Louisa divent\u00f2 Duchessa di Manchester.\nFu nominata Mistress of the Robes della Regina il 26 febbraio 1858, e rimase in quell'ufficio fino alla caduta del governo di Edward Geoffrey Smith Stanley l'11 giugno 1859.\nSecondo matrimonio.\nIl Duca di Manchester mor\u00ec a Napoli il 22 marzo 1890, e il 16 agosto 1892 a Christ Church, Mayfair, la sessantenne Duchessa Vedova di Manchester spos\u00f2 l'VIII Duca di Devonshire, che era stato innamorato di lei per anni. Divent\u00f2 cos\u00ec Duchessa di Devonshire; qualche volta le viene dato il nomignolo di \"The Double Duchess\".\nVedovanza e morte.\nVedova per la seconda volta il 24 marzo 1908, mor\u00ec dopo una convulsione al Sandown Races a Esher Park, Surrey il 15 luglio 1911, all'et\u00e0 di 79 anni, e fu sepolta a Edensor, Derbyshire.\nDiscendenza.\nLa duchessa Louisa si spos\u00f2 due volte:"}
{"id": "4042325", "revid": "729019", "url": "https://it.wikipedia.org/wiki?curid=4042325", "title": "Gilera 500 Saturno &quot;Piuma&quot;", "text": "La Gilera 500 Saturno \"Piuma\" \u00e8 una motocicletta da competizione, costruita dalla casa motociclistica Gilera dal 1952 al 1961.\nRealizzata espressamente per esaudire le molte richieste dei piloti privati, la \"Piuma\" fu l'ultima evoluzione delle \"Saturno Corsa\". Ebbe una lunghissima vita sportiva, venendo impiegata in tutte le tipologie di gare su strada e pista, dal motomondiale alle serie inferiori, passando per le gare di gran fondo come la Milano-Taranto e mietendo un numero impressionante di vittorie, fino al 1969.\nLa tecnica.\nLa \"Piuma\", cos\u00ec chiamata per la sua leggerezza di guida, fu costruita apportando una lunga serie di miglioramenti al precedente modello \"San Remo\", la cui competitivit\u00e0 in gara era stata offuscata dalla Norton Manx \"Featherbed\".\nOltre al lieve potenziamento del propulsore, dotato di gruppo termico in lega d'alluminio, le innovazioni pi\u00f9 significative riguardarono la ciclistica e, in particolare, le sospensioni idrauliche che andarono a sostituire la forcella in lamiera stampata e gli ammortizzatori a compasso della \"San Remo\", riuscendo anche a totalizzare un peso inferiore di 4\u00a0kg. La nuova sella in pezzo unico, dotata di codino d'appoggio, completava la trasformazione.\nGli esemplari costruiti fino al 1954 sono riconoscibili per il contagiri alloggiato nel serbatoio e successivamente montato sulla piastra superiore della forcella. Furono anche realizzati 4 esemplari dotati di blocco motore fuso in lega di magnesio, destinati alla squadra corse Gilera.\nNonostante la potenza modesta, la \"Piuma\" era molto ambita dai piloti privati per l'eccellente maneggevolezza, la grande affidabilit\u00e0 meccanica e le non trascurabili prestazioni velocistiche. La moto, infatti, raggiunge i 190\u00a0km/h, nella versione nuda, che salgono a 210\u00a0km/h con la carenatura a campana.\nNe furono costruiti 110 esemplari che gareggiarono fino ai primi anni settanta."}
{"id": "4042327", "revid": "31886", "url": "https://it.wikipedia.org/wiki?curid=4042327", "title": "Ordine di Danylo Halytsky", "text": "L'Ordine di Danylo Halytsky \u00e8 un'onorificenza ucraina.\nStoria.\nL'Ordine \u00e8 stato fondato il 20 febbraio 2003.\nAssegnazione.\nL'Ordine \u00e8 assegnato ai militari e ai funzionari pubblici:"}
{"id": "4042328", "revid": "159980", "url": "https://it.wikipedia.org/wiki?curid=4042328", "title": "Musophagiformes", "text": ""}
{"id": "4042338", "revid": "767487", "url": "https://it.wikipedia.org/wiki?curid=4042338", "title": "Nam Ji-hyun (cantante)", "text": "Biografia.\nNam Ji-hyun nasce il 9 gennaio 1990 a Seul, in Corea del Sud. Attualmente sta studiando presso la Sangmyung University, specializzandosi in balletto. \u00c8 stata una tirocinante alla JYP Entertainment per due anni prima del contratto con la Cube Entertainment ed entrare nelle 4Minute. \u00c8 l'unica del gruppo a non aver mai cantato da solista.\nCarriera.\n4Minute.\nNam Ji-hyun fu annunciata dalla Cube Entertainment come membro e leader della band a maggio 2009. La Cube Entertainment pubblic\u00f2 un'anteprima per il loro primo singolo \"Hot Issue\" il 10 giugno, singolo che debutt\u00f2 poi il 18 giugno nel programma televisivo \"M! Countdown\". Il 20 agosto 2009 il gruppo pubblic\u00f2 il loro primo EP \"For Muzik\", insieme al secondo singolo \"Muzik\". Dopo il periodo di promozione, il gruppo pubblic\u00f2 un nuovo EP intitolato \"Hit Your Heart\", uscito il 19 maggio 2010. Dopo quasi un anno di pausa, il gruppo pubblic\u00f2 il loro primo album coreano dal titolo \"4Minutes Left\". L'album e i loro due singoli promozionali mantennero la loro posizione nelle top 10 di varie classifiche coreane. Dopo la promozione del primo album, il gruppo si concentr\u00f2 sulle attivit\u00e0 in Giappone. Il gruppo torn\u00f2 il 9 aprile 2012 con un terzo EP, \"Volume Up\", che arriv\u00f2 in cima alle classifiche musicali. Il 26 aprile 2013 pubblicarono il quarto EP \"Name Is 4Minute\". Il 17 marzo 2014 pubblicarono il quinto EP \"4Minute World\".\nAttivit\u00e0 in solitaria.\nIl 14 ottobre 2010, Nam Ji-hyun fece una breve apparizione nel film thriller \"Sim-ya-ui FM\" con HyunA. Il 7 dicembre dello stesso anno debutt\u00f2 nella serie \"Gwaenchanha, appa ddal\" nel ruolo di Shin Hae Dom, una studentessa di legge. Il 14 febbraio 2011 apparve nel video musicale del brano \"You Are the Best of My Life\" di Lee Hyun, insieme a Jung Juri.\nNel luglio 2011 entr\u00f2 nel cast della serie \"A Thousand Kisses\" nel ruolo di Jang Soo Ah, la sorella minore di Jang Woo Jin, interpretato da Ryu Jin. Ad ottobre 2012 partecip\u00f2 al reality show \"The Romantic &amp; Idol\" con Jun. K dei 2PM, e al variet\u00e0 \"She and Her Car\". A febbraio 2013 ottenne il ruolo di Seo Yeong, la migliore amica di Yoo Eun Chae, nella serie \"Salang-gwa jeonjaeng 2\". A ottobre 2013 fu la protagonista, insieme a Sungyeol degli Infinite, del drama \"Love Poten - Sunjeongui sidae\". Il 29 aprile 2014 fu scelta per il cast del drama \"High School - Love On\", ma successivamente rifiut\u00f2 per via di altri impegni. A luglio apparve nel primo episodio della serie \"Marriage, Not Dating\", mentre a settembre recit\u00f2 nella serie web \"Yeonaesepo\".\nDiscografia.\n\"Di seguito, le opere di Nam Ji-hyun come solista. Per le opere con le 4Minute, si veda Discografia delle 4Minute.\"\nVideografia.\nOltre che nei videoclip delle 4Minute, Nam Ji-hyun \u00e8 apparsa anche nei seguenti video:"}
{"id": "4042344", "revid": "511004", "url": "https://it.wikipedia.org/wiki?curid=4042344", "title": "Ordine per il Coraggio nel Lavoro Minerario", "text": "L'Ordine per il coraggio nel lavoro minerario \u00e8 un'onorificenza ucraina.\nStoria.\nL'ordine \u00e8 stato fondato il 2 settembre 2008.\nClassi.\nL'ordine dispone delle seguenti classi di benemerenza:"}
{"id": "4042375", "revid": "1543377", "url": "https://it.wikipedia.org/wiki?curid=4042375", "title": "Brussels Open 2012 - Doppio", "text": "Il doppio del Brussels Open 2012 \u00e8 stato un torneo di tennis facente parte del WTA Tour 2012.\nAndrea Hlav\u00e1\u010dkov\u00e1 e Galina Voskoboeva sono le detentrici del titolo ma hanno deciso di non partecipare.\nBethanie Mattek-Sands e Sania Mirza hanno sconfitto in finale Alicja Rosolska e Zheng Jie per 6-3, 6-2."}
{"id": "4042378", "revid": "287204", "url": "https://it.wikipedia.org/wiki?curid=4042378", "title": "Lillebjorn Nilsen", "text": ""}
{"id": "4042379", "revid": "486946", "url": "https://it.wikipedia.org/wiki?curid=4042379", "title": "Eleni Danilidou", "text": ""}
{"id": "4042381", "revid": "28592", "url": "https://it.wikipedia.org/wiki?curid=4042381", "title": "Buranovskiye Babushki", "text": ""}
{"id": "4042382", "revid": "1498232", "url": "https://it.wikipedia.org/wiki?curid=4042382", "title": "Ligue de Football Professionnel", "text": "La Ligue de Football Professionnel, nota con l'acronimo LFP, \u00e8 l'organo che, sotto l'egida della federazione calcistica francese (FFF), gestisce e organizza in Francia i campionati di Ligue 1 e di Ligue 2. \nFondata il 27 ottobre 1944, riunisce i club francesi di calcio professionistico: i 20 della Ligue 1, i 20 della Ligue 2 e 4 dei 18 partecipanti al Championnat National. In seguito a un accordo firmato da LFP e FFF, dal luglio 2005 la LFP gestisce anche le nazionali giovanili e tutte le selezioni nazionali femminili.\nStoria.\nLa LFP affonda le sue radici nella Liberazione: nel periodo antecedente la guerra a organizzare i tornei calcistici e a regolamentare la remunerazione dei giocatori era un semplice comitato interno alla FFF, la \"Commission du Championnat de France Professionnel\" (Comitato del Campionato Professionistico Francese). Inoltre, esisteva un altro comitato, denominato Commission de Classement et du Statut des Joueurs Professionnels, che si occupava dei giocatori professionisti. Negli anni 1930 le societ\u00e0 calcistiche avevano tentato d'istituire una lega indipendente, ma la Federazione respinse pi\u00f9 volte, ai voti, tali proposte, che avrebbero determinato uno scisma interno al calcio francese.\nDurante la seconda guerra mondiale le societ\u00e0 professionistiche ebbero la possibilit\u00e0 di svincolarsi dal controllo della federazione: il governo di Vichy, fervente oppositore del professionismo sportivo, dispose il ritorno al calcio dilettantistico, e cre\u00f2 un campionato federale, cui parteciparono le squadre rappresentanti delle varie regioni di Francia. Tale torneo dur\u00f2 per una sola stagione (1943-1944), fino alla Liberazione della Francia: le societ\u00e0 decisero quindi di formare una lega indipendente, e il 27 ottobre 1944 nacque il Groupement des Clubs Autoris\u00e9s (GCA; it. \"Consorzio dei Club Autorizzati\"). In seguito, tale lega assunse varie denominazioni: divenne Ligue Nationale de Football (LNF), poi torn\u00f2 Groupement des Clubs Autoris\u00e9s fino agli anni 1970, per poi ridiventare Ligue Nationale de Football. Negli anni 2000 cambi\u00f2 definitivamente nome in Ligue de Football Professionnel, creando una sua Coupe de la Ligue sul modello inglese.\nNel 1970 Jean Sadoul, presidente della LFP, e Fernand Sastre, segretario generale della FFF, si accordano per abolire la separazione tra calcio dilettantistico e calcio professionistico in Francia, che era presente dal 1932: la LFP non pu\u00f2 pi\u00f9 selezionare direttamente i suoi membri, ma deve accogliere le formazioni promosse dai vari campionati nazionali."}
{"id": "4042387", "revid": "1573940", "url": "https://it.wikipedia.org/wiki?curid=4042387", "title": "Taterillus arenarius", "text": "Il taterillo di Robbins (Taterillus arenarius ) \u00e8 un roditore della famiglia dei Muridi diffuso nell'Africa occidentale.\nDescrizione.\nRoditore di piccole dimensioni, con la lunghezza della testa e del corpo tra 110 e 142\u00a0mm, la lunghezza della coda tra 141 e 155\u00a0mm, la lunghezza del piede tra 29 e 32\u00a0mm, la lunghezza delle orecchie tra 20 e 23\u00a0mm e un peso fino a 66\u00a0g.\nLe parti superiori variano dal bruno-giallastro al bruno-grigiastro, con la base dei peli grigio scura. Le parti superiori della testa sono dello stesso colore del dorso. Le parti ventrali e le zampe sono bianche. Sono presenti degli anelli e delle macchie bianchi intorno agli occhi e alla base posteriore di ogni orecchio. Le guance e i fianchi sono color cannella. Le orecchie sono lunghe, dello stesso colore del dorso e praticamente prive di peli. Le vibrisse sono lunghe e sia bianche che marroni scure. La coda \u00e8 pi\u00f9 lunga della testa e del corpo, color cannella sopra e gradualmente bianca inferiormente verso l'estremit\u00e0, dove \u00e8 presente un ciuffo di lunghi peli brunastri. Il cariotipo \u00e8 2n=30/31 FNa=36.\nBiologia.\nComportamento.\n\u00c8 una specie terricola e notturna.\nAlimentazione.\nSi nutre di granaglie.\nDistribuzione e habitat.\nQuesta specie \u00e8 diffusa nella Mauritania, Mali e Niger meridionali.\nVive nelle pianure sabbiose e argillose e nelle dune stabili.\nStato di conservazione.\nLa IUCN Red List, considerato il vasto areale, la popolazione numerosa e la mancanza di serie minacce, classifica \"T.arenarius\" come specie a rischio minimo (LC)."}
{"id": "4042393", "revid": "1573940", "url": "https://it.wikipedia.org/wiki?curid=4042393", "title": "Taterillus congicus", "text": "Il taterillo del Congo (Taterillus congicus ) \u00e8 un roditore della famiglia dei Muridi diffuso nell'Africa centrale.\nDescrizione.\nRoditore di piccole dimensioni, con la lunghezza della testa e del corpo tra 95 e 142\u00a0mm, la lunghezza della coda tra 131 e 188\u00a0mm, la lunghezza del piede tra 28 e 32\u00a0mm, la lunghezza delle orecchie tra 18 e 23\u00a0mm e un peso fino a 77\u00a0g.\nLe parti superiori sono bruno fulvo scuro, i fianchi e il fondo schiena sono pi\u00f9 chiari. La parte superiore del muso \u00e8 nera mentre il capo \u00e8 dello stesso colore del dorso. Le parti ventrali e le zampe bianche sono cosparse di peli fulvi. La coda \u00e8 pi\u00f9 lunga della testa e del corpo, \u00e8 marrone scuro sopra, giallo-brunastra sotto e con un ciuffo di lunghi peli all'estremit\u00e0.\nBiologia.\nComportamento.\n\u00c8 una specie terricola e notturna.\nRiproduzione.\nNel Ciad sono state osservate femmine con 3-4 embrioni.\nDistribuzione e habitat.\nQuesta specie \u00e8 diffusa nell'Africa centrale, dal Camerun nord-orientale alla Repubblica Democratica del Congo settentrionale.\nVive nelle savane, savane alberate e aree di savane all'interno delle foreste tropicali secondarie umide.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerato il vasto areale, la popolazione numerosa, la presenza in diverse aree protette e la tolleranza alle modifiche ambientali, classifica \"T.congicus\" come specie a rischio minimo (LC)."}
{"id": "4042397", "revid": "1573940", "url": "https://it.wikipedia.org/wiki?curid=4042397", "title": "Taterillus emini", "text": "Il taterillo di Emin (Taterillus emini ) \u00e8 un roditore della famiglia dei Muridi diffuso nell'Africa orientale.\nDescrizione.\nRoditore di piccole dimensioni, con la lunghezza della testa e del corpo tra 99 e 130\u00a0mm, la lunghezza della coda tra 145 e 160\u00a0mm, la lunghezza del piede tra 31 e 34\u00a0mm, la lunghezza delle orecchie tra 17 e 19\u00a0mm.\nLe parti superiori sono fulvo-brunastre, cosparse di peli nerastri. I fianchi sono pi\u00f9 chiari. Le parti ventrali e le zampe sono bianche. La coda \u00e8 pi\u00f9 lunga della testa e del corpo, \u00e8 marrone sopra, arancione sui fianchi e sotto e termina con un ciuffo di lunghi peli neri. \nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa nell'Africa centro-orientale, dalla Repubblica Democratica del Congo nord-orientale al Kenya nord-occidentale.\nVive nelle savane secche, praterie e aree aride. Si trova anche in zone coltivate.\nTassonomia.\nSono state riconosciute 4 sottospecie:\nStato di conservazione.\nLa IUCN Red List, considerato il vasto areale e la popolazione numerosa, classifica \"T.emini\" come specie a rischio minimo (LC)."}
{"id": "4042399", "revid": "131358", "url": "https://it.wikipedia.org/wiki?curid=4042399", "title": "Thomas Bromilow", "text": ""}
{"id": "4042401", "revid": "228587", "url": "https://it.wikipedia.org/wiki?curid=4042401", "title": "Doxorubicina", "text": "La doxorubicina (conosciuta anche con il nome di adriamicina) \u00e8 un antibiotico antineoplastico della famiglia delle antracicline, dotato di un ampio spettro antitumorale. Il farmaco si lega al DNA cellulare inibendo la sintesi degli acidi nucleici e la mitosi e provocando aberrazioni cromosomiche.La doxorubicina non \u00e8 fase-specifica, ma \u00e8 attiva soprattutto nella fase S del ciclo cellulare.In vitro le cellule pi\u00f9 sensibili alla doxorubicina sono quelle cardiache, quelle dei sarcomi e dei melanomi, i fibroblasti muscolari e cutanei normali.Altrettanto sensibili, anche se in modo variabile, sono il midollo osseo, la mucosa orale e gastrointestinale e i bulbi piliferi, cio\u00e8 le cellule in rapida proliferazione.La doxorubicina presenta anche attivit\u00e0 antibatterica e immunosoppressiva.\nMeccanismo d'azione.\nLa doxorubicina agisce come agente intercalante, ovvero il farmaco si inserisce fra le basi del DNA e ne blocca la sintesi e la trascrizione. Inoltre determina anche una inibizione enzimatica: inibisce infatti l'attivit\u00e0 dell'enzima topoisomerasi di tipo II.Entrambi i meccanismi portano a rotture nella doppia elica di DNA.\nFarmacocinetica.\nLa doxorubicina \u00e8 instabile a pH acido e non viene assorbita dal tratto gastrointestinale.Irrita i tessuti con i quali entra in contatto e quindi deve essere necessariamente somministrata per via endovenosa.Il farmaco si distribuisce ampiamente nel plasma e nei tessuti. Gi\u00e0 a distanza di soli 30 secondi dopo l'iniezione endovenosa, essa \u00e8 presente nel fegato, polmone, cuore e rene.La doxorubicina non attraversa la barriera ematoencefalica. Nel latte materno \u00e8 presente anche come doxorubicinolo (metabolita principale).La doxorubicina viene metabolizzata nel fegato e in altri tessuti dal sistema enzimatico aldo-cheto reduttasi con formazione di doxorubicinolo (metabolita attivo), doxorubicinone, agliconi e coniugati.La doxorubicina viene escreta principalmente per via biliare. Il 10-20% di una dose \u00e8 escreto nelle feci entro 24 ore dalla somministrazione, e il 40-50% entro 7 giorni.Il 4-5% di una dose viene escreta nelle urine entro 5 giorni. Per 1-2 giorni dopo la somministrazione, il farmaco impartisce una colorazione rossa alle urine.\nTossicit\u00e0.\nNel topo la DL50 \u00e8 di 21,1\u00a0mg/kg per endovena.\nIndicazioni terapeutiche.\nLa doxorubicina \u00e8 impiegata, spesso in associazione con altri agenti antitumorali, nel trattamento di leucemia linfoblastica acuta, leucemia mieloblastica acuta, linfoma di Hodgkin e non-Hodgkin, sarcomi ossei e dei tessuti molli, neuroblastoma, tumore di Wilms e neoplasie maligne di vescica, mammella, polmone, ovaio, tiroide, stomaco. Non sembrano rispondere o rispondono in maniera insoddisfacente alla terapia con doxorubicina i tumori cerebrali, il carcinoma renale, il carcinoma della prostata, il melanoma maligno e il carcinoma del colon.\nDosi terapeutiche.\nLa doxorubicina cloridrato va somministrata esclusivamente per via endovenosa.Durante l'iniezione bisogna evitare lo stravaso della soluzione nei tessuti circostanti la vena per evitare gli effetti irritanti della sostanza.\nLa velocit\u00e0 di iniezione dipende sia dalle dimensioni della vena sia dalla dose.Se nel paziente compaiono strisce di eritema locale lungo tutta la vena iniettata o vampate al viso \u00e8 possibile che la velocit\u00e0 di iniezione sia troppo rapida.La doxorubicina cloridrato viene somministrata in dosi di 60\u201375\u00a0mg/m2 di superficie corporea o di 1,2-2,4\u00a0mg/kg come dose singola ogni tre settimane. In alternativa \u00e8 possibile somministrare 20\u201330\u00a0mg/m2 al giorno per tre giorni consecutivi ogni 3-4 settimane.Le dosi vengono solitamente ridotte se la doxorubicina viene associata ad altri antineoplastici.\nIn caso di disfunzione epatica moderata (bilirubinemia compresa tra 12 e 30\u00a0\u00b5g/ml) le dosi dovrebbero essere dimezzate, mentre in caso di grave insufficienza epatica (bilirubinemia superiore a 30\u00a0\u00b5g/ml) si dovrebbe somministrare una dose pari ad un quarto di quella usuale.La dose cumulativa non dovrebbe superare i 550\u00a0mg/m2. Nei pazienti sottoposti a radioterapia del torace essa non deve essere superiore a 400\u00a0mg/m2.La soluzione di doxorubicina cloridrato pu\u00f2 essere instillata direttamente nella vescica per il trattamento topico di tumori non invasivi.\nEffetti collaterali.\nGli effetti collaterali pi\u00f9 importanti sono la depressione midollare (leucopenia, trombocitopenia, anemia) e la cardiotossicit\u00e0 (alterazioni del tracciato elettrocardiografico, aritmie, insufficienza cardiaca congestizia che pu\u00f2 manifestarsi anche parecchio tempo dopo l'ultima somministrazione di doxorubicina).L'alopecia \u00e8 l'effetto indesiderato pi\u00f9 frequente (86%), ma \u00e8 reversibile alla sospensione del trattamento. Dopo 5-10 giorni di terapia, si pu\u00f2 osservare la comparsa di stomatite la cui frequenza e gravit\u00e0 sono maggiori quando il farmaco \u00e8 somministrato per tre giorni consecutivi.Altri effetti: nausea, vomito, diarrea, vampate, congiuntivite, lacrimazione. Se la doxorubicina viene instillata nella vescica, possono comparire ematuria, bruciori vescicali e uretrali, disuria, stranguria e pollachiuria.Doxorubicina, che sotto questo aspetto condivide le propriet\u00e0 di altri chinoni come ad esempio il paraquat, sembra poter produrre effetti embriotossici e teratogeni attraverso meccanismi non del tutto chiari, ma certamente indipendenti dal cosiddetto \"ciclismo redox\" cio\u00e8 la propriet\u00e0 di alcune molecole di sottoporsi ripetutamente a processi di riduzione ed ossidazione.\nControindicazioni e precauzioni d'uso.\nIl trattamento con doxorubicina \u00e8 controindicato nei pazienti affetti da depressione midollare e insufficienza cardiaca o in quei pazienti che hanno gi\u00e0 ricevuto dosi cumulative massime di doxorubicina e/o daunorubicina.La cardiomiopatia indotta da dosi elevate di doxorubicina pu\u00f2 essere irreversibile o letale, ma, se diagnosticata precocemente, si possono ottenere dei buoni risultati con glicosidi cardioattivi, diuretici, regime iposodico e riposo. Durante la terapia, \u00e8 necessario un monitoraggio frequente dei leucociti, degli eritrociti, delle piastrine e della funzione cardiaca (ECG).\nPrima di ogni somministrazione di doxorubicina \u00e8 consigliabile effettuare misurazioni delle concentrazioni sieriche di SGOT, SGPT, fosfatasi alcalina e bilirubina. All'inizio del trattamento (per 1-2 giorni) la doxorubicina pu\u00f2 impartire colorazione rossa alle urine.Durante il trattamento con doxorubicina, le donne in et\u00e0 fertile dovrebbero essere avvertite di evitare la gravidanza a causa dei potenziali effetti tossici sul feto.\nInterazioni.\nLa doxorubicina \u00e8 usata principalmente in combinazione con altri farmaci antitumorali poich\u00e9 in alcuni tipi di tumori la combinazione di pi\u00f9 chemioterapici \u00e8 risultata pi\u00f9 efficace della monoterapia.Sfortunatamente l'associazione di farmaci antitumorali porta anche ad un potenziamento della tossicit\u00e0 dei singoli farmaci.La doxorubicina \u00e8 in grado di esacerbare le cistiti emorragiche indotte da ciclofosfamide e l'epatotossicit\u00e0 indotta da mercaptopurina.La somministrazione concomitante di ciclofosfamide, daunorubicina o l'irradiazione della regione toracica possono invece potenziare la cardiotossicit\u00e0 propria della doxorubicina.\nStoria.\nNegli anni cinquanta del XX secolo la societ\u00e0 italiana Farmitalia Research Laboratories inizi\u00f2 a cercare composti anti-tumorali a partire da microbi presenti nel terreno. Fu isolato un nuovo ceppo di \"Streptomyces peucetius\" partendo da un campione di terreno preso dalla zona attorno al Castel del Monte, da questo batterio che produce un pigmento rosso fu ottenuto un antibiotico che risult\u00f2 essere efficace contro i tumori nei topi. Questo composto fu scoperto contemporaneamente da dei ricercatori francesi. I due gruppi di ricercatori chiamarono il composto Daunorubicina, dall'unione delle parole \"Dauni\" (popolo pre romano che abitava quella zona) e \"rubino\" a causa del colore. I trial clinici iniziarono negli anni sessanta e il farmaco si rivel\u00f2 efficace nel trattamento di leucemia acuta e linfoma per\u00f2 si vide anche che poteva provocare una tossicit\u00e0 cardiaca fatale.\nI ricercatori di Farmitalia scoprirono che l'azione biologica del farmaco poteva essere modificata con dei piccoli cambiamenti nella struttura del composto. Mutarono un ceppo di Streptomyces usando \"N\"-nitroso-\"N\"-metil uretano producendo un altro antibiotico sempre di color rosso. Fu chiamato Adriamicina in onore del mare Adriatico, il nome fu poi cambiato in doxorubicina per adeguarsi alle convenzioni sulla nomenclatura. La doxorubicina mostr\u00f2 un'attivit\u00e0 migliore contro i tumori nel topo, in particolare quelli solidi, e un maggior indice terapeutico senza per\u00f2 che la cardiotossicit\u00e0 fosse eliminata.\nAttraverso ricerche successive sono state ottenute pi\u00f9 di 2000 sostanze analoghe alla doxorubicina."}
{"id": "4042402", "revid": "1846281", "url": "https://it.wikipedia.org/wiki?curid=4042402", "title": "FA Charity Shield 1922", "text": "Lo FA Charity Shield 1922, noto in italiano anche come Supercoppa d'Inghilterra 1922, \u00e8 stata la 9\u00aa edizione della Supercoppa d'Inghilterra, l'ultima ad essere disputata al termine della stagione.\nSi \u00e8 svolto il 10 maggio 1922 all'Old Trafford di Manchester tra il Liverpool, vincitore della First Division 1921-1922, e lo Huddersfield Town, vincitore della FA Cup 1921-1922.\nA conquistare il titolo \u00e8 stato lo Huddersfield Town che ha vinto per 1-0 con rete di Tom Wilson nel corso del secondo tempo."}
{"id": "4042404", "revid": "28592", "url": "https://it.wikipedia.org/wiki?curid=4042404", "title": "Babushka", "text": ""}
{"id": "4042417", "revid": "287204", "url": "https://it.wikipedia.org/wiki?curid=4042417", "title": "Daunorubicina", "text": "La daunorubicina (chiamata anche daunomicina) \u00e8 un antibiotico glicosidico appartenente alla famiglia delle antracicline isolato dai brodi di coltura di Streptomyces coeruleorubidus o Streptomyces peucetius.&lt;br&gt;\nLa molecola, strutturalmente correlata alla doxorubicina, \u00e8 costituita dal daunomicinone (un aglicone tetraciclico) e dalla daunosamina (un aminocarboidrato). La daunorubicina \u00e8 un antibiotico antineoplastico.\nMeccanismo d'azione.\nIl farmaco sembra agire inibendo la sintesi di DNA e di RNA DNA-dipendente intercalandosi tra le coppie di basi nucleotidiche del DNA con conseguente compromissione della doppia elica.\nLa daunorubicina pu\u00f2 inoltre inibire l'attivit\u00e0 della polimerasi e influire cos\u00ec sulla regolazione dell'espressione genica.\nIl farmaco attraverso generazione di radicali liberi \u00e8 probabilmente coinvolto nel danno al DNA.\nSebbene la citotossicit\u00e0 della daunorubicina sia massima durante la fase S (sintesi) del ciclo cellulare, non pu\u00f2 essere considerata ciclo-specifica. La daunorobucina \u00e8 anche dotata di attivit\u00e0 antibatterica e immunosoppressiva.\nFarmacocinetica.\nLa daunorubucina risulta essere molto irritante per i tessuti e questa sua caratteristica la rende obbligatoriamente somministrabile per via endovenosa.\nIl farmaco si distribuisce rapidamente e ampiamente nell'organismo e raggiunge concentrazioni elevate particolarmente in milza, reni, fegato, polmoni e cuore. La daunorubucina non attraversa la barriera ematoencefalica.\nL'eliminazione del farmaco in forma immodificata segue un andamento bifasico: durante la fase iniziale l'emivita plasmatica \u00e8 di 45 minuti mentre nella fase terminale \u00e8 di 18,5 ore.\nIl metabolita plasmatico principale \u00e8 il daunorubicinolo, anch'esso dotato di attivit\u00e0 antineoplastica, che presenta un'emivita plasmatica media di 26,7 ore. \nLa daunorubicina viene metabolizzata nel fegato ed in altri tessuti principalmente ad opera di aldo-cheto reduttasi citoplasmatiche. Un'ulteriore riduzione a livello del legame glicosidico porta alla formazione di agliconi inattivi che sono demetilati e coniugati con acido solforico e acido glucuronico da parte degli enzimi microsomiali epatici.\nLa daunorubicina ed i suoi metaboliti sono escreti nelle urine e nella bile.\nTossicit\u00e0.\nLa DL50 nel topo, dopo somministrazione endovenosa, \u00e8 di 26\u00a0mg/kg.\nUsi clinici.\nQuando \u00e8 associata ad altri farmaci antineoplastici la daunorubicina si \u00e8 dimostrata efficace nell'induzione di remissioni in molte forme di leucemia ed in particolare nelle forme acute di leucemia linfoblastica (con vincristina e prednisone o prednisolone) e non linfoblastica (con citarabina e tioguanina). La daunorubicina \u00e8 impiegata inoltre nel trattamento di neuroblastomi.\nEffetti collaterali.\nIn particolar modo all'inizio della terapia la daunorubicina pu\u00f2 causare nausea, vomito, febbre, convulsioni, aritmie cardiache, depressione del tratto ST dell'ECG, edema polmonare a volte letale.\nSi pu\u00f2 osservare flebite nel sito di iniezione o necrosi in caso di infiltrazione tissutale accidentale.\nDurante la terapia possono comparire depressione midollare (con leucopenia e trombocitopenia), stomatite che pu\u00f2 evolvere fino a vere e proprie ulcerazione del cavo orale, anoressia, enterocoliti emorragiche, dolore addominale, rash cutanei, alopecia reversibile (nell'80% dei pazienti), danno tubulare renale, ematuria.\nSe si supera la dose totale di 550\u00a0mg/m2 pu\u00f2 insorgere insufficienza cardiaca congestizia anche 1-6 mesi dopo la sospensione del trattamento.&lt;br&gt;\nLa daunorubicina \u00e8 teratogena, mutagena e cancerogena.\nControindicazioni e precauzioni d'uso.\nLa depressione midollare causata dal farmaco pu\u00f2 portare ad un aumentato rischio di infezioni e di complicazioni emorragiche potenzialmente letali. Si richiede quindi un monitoraggio frequente dei parametri ematologici.\nIl trattamento di una grave depressione midollare comprende una terapia di sostegno, antibiotici per il trattamento delle infezioni e trasfusioni di sangue. \nLa cardiomiopatia indotta da dosi elevate di daunorubicina pu\u00f2 essere irreversibile o letale ma, se diagnosticata precocemente, si possono ottenere dei buoni risultati con glicosidi cardioattivi, diuretici, regime dietetico iposodico e riposo.\nUna cardiopatia preesistente o il trattamento concomitante con ciclofosfamide o altri farmaci antineoplastici come la dacarbazina, la doxorubicina o la mitomicina possono aumentare il rischio di cardiotossicit\u00e0.\nL'insufficienza epatica o renale comporta un aumentato rischio di tossicit\u00e0 del farmaco.\nLa daunorubicina pu\u00f2 impartire una colorazione rossa alle urine per 1-2 giorni. Durante trattamento con daunorubicina, le donne in et\u00e0 fertile dovrebbero essere avvertite di evitare la gravidanza a causa dei potenziali effetti tossici sul feto.\nDosi terapeutiche.\nLa daunorubicina deve essere prima diluita in soluzione di sodio cloruro 0,9% o di glucosio 5% e quindi viene somministrata per infusione endovenosa rapida.\nIl dosaggio del farmaco \u00e8 espresso in termini di daunorubicina base ed \u00e8 variabile a seconda della risposta clinica ed ematologica del paziente.\nNell'adulto la dose media varia da 30 a 60\u00a0mg/m2/die per 3-5 giorni successivi. La dose totale non deve superare i 500\u00a0mg/m2 e il ciclo di terapia pu\u00f2 essere ripetuto dopo 3-6 settimane.\nQuando la daunorubicina viene somministrata in combinazione con altri antineoplastici, la dose \u00e8 generalmente compresa tra 30 e 45\u00a0mg/m2/die per 2 giorni successivi.\nIl farmaco non deve essere somministrato per via intramuscolare o sottocutanea in quanto pu\u00f2 determinare estese necrosi dei tessuti. Similmente non deve essere somministrata per via intratecale potendo determinare un danno esteso al sistema nervoso e condurre alla morte.\nIncompatibilit\u00e0 chimico-fisiche.\nQuando la soluzione di daunorubicina viene miscelata con soluzioni di eparina sodica o di desametasone sodio fosfato si forma precipitato.\nLa daunorobucina cloridrato risulta incompatibile con alluminio: la soluzione del farmaco, a contatto con le parti in alluminio di un ago o di un set perfusionale, diventa rossastra. \nStabilit\u00e0 e conservazione.\nLa polvere di daunorobucina deve essere conservata a 15-25\u00a0\u00b0C in recipienti ben chiusi, al riparo dalla luce.\nLa soluzione di daunorubicina in acqua sterile per uso iniettivo deve essere protetta dalla luce. Tale soluzione \u00e8 stabile per 24 ore a temperatura ambiente o per 48 ore a 2-8\u00a0\u00b0C.\nLa soluzione di daunorubicina \u00e8 instabile in soluzioni alcaline (pH &gt; 8). Con la decomposizione il colore della soluzione vira da rosso a blu-porpora.\nStoria.\nNegli anni cinquanta del XX secolo la societ\u00e0 italiana Farmitalia Research Laboratories inizi\u00f2 a cercare composti tumorali a partire da microbi presenti nel terreno. Fu isolato un nuovo ceppo di \"Streptomyces peucetius\" partendo da un campione di terreno preso dalla zona attorno al Castel del Monte, da questo batterio che produce un pigmento rosso fu ottenuto un antibiotico che risult\u00f2 essere efficace contro i tumori nei topi. Questo composto fu scoperto contemporaneamente da dei ricercatori francesi. I due gruppi di ricercatori chiamarono il composto Daunorubicina, dall'unione delle parole \"Dauni\" (popolo pre romano che abitava quella zona) e \"rubino\" a causa del colore. I trial clinici iniziarono negli anni sessanta e il farmaco si rivel\u00f2 efficace nel trattamento di leucemia acuta e linfoma per\u00f2 si vide anche che poteva provocare una tossicit\u00e0 cardiaca fatale."}
{"id": "4042421", "revid": "287204", "url": "https://it.wikipedia.org/wiki?curid=4042421", "title": "Kagamiishi", "text": " \u00e8 una cittadina giapponese della prefettura di Fukushima."}
{"id": "4042422", "revid": "834", "url": "https://it.wikipedia.org/wiki?curid=4042422", "title": "South Sulawesi", "text": ""}
{"id": "4042424", "revid": "110157", "url": "https://it.wikipedia.org/wiki?curid=4042424", "title": "Ten'ei", "text": " \u00e8 un villaggio giapponese della prefettura di Fukushima."}
{"id": "4042426", "revid": "2208340", "url": "https://it.wikipedia.org/wiki?curid=4042426", "title": "Aizubange", "text": " \u00e8 una cittadina giapponese della prefettura di Fukushima."}
{"id": "4042428", "revid": "287204", "url": "https://it.wikipedia.org/wiki?curid=4042428", "title": "Yanaizu", "text": " \u00e8 una cittadina giapponese della prefettura di Fukushima."}
{"id": "4042429", "revid": "281901", "url": "https://it.wikipedia.org/wiki?curid=4042429", "title": "Chanidae", "text": ""}
{"id": "4042430", "revid": "110157", "url": "https://it.wikipedia.org/wiki?curid=4042430", "title": "Yugawa", "text": " \u00e8 un villaggio giapponese della prefettura di Fukushima."}
{"id": "4042433", "revid": "110157", "url": "https://it.wikipedia.org/wiki?curid=4042433", "title": "Hinoemata", "text": " \u00e8 un villaggio giapponese della prefettura di Fukushima."}
{"id": "4042435", "revid": "1573940", "url": "https://it.wikipedia.org/wiki?curid=4042435", "title": "Taterillus gracilis", "text": "Il taterillo gracile (Taterillus gracilis ) \u00e8 un roditore della famiglia dei Muridi diffuso nell'Africa occidentale.\nDescrizione.\nRoditore di piccole dimensioni, con la lunghezza della testa e del corpo tra 91 e 135\u00a0mm, la lunghezza della coda tra 116 e 178\u00a0mm, la lunghezza del piede tra 26 e 33\u00a0mm, la lunghezza delle orecchie tra 16 e 23\u00a0mm e un peso fino a 81\u00a0g.\nLe parti superiori sono rossastre brillanti, pi\u00f9 scure lungo la spina dorsale e pi\u00f9 chiare sui fianchi. Le parti ventrali e le zampe sono bianche. La linea di demarcazione lungo i fianchi \u00e8 netta. La coda \u00e8 pi\u00f9 lunga della testa e del corpo, marrone sopra, giallastra sui fianchi e sotto e termina con un ciuffo di lunghi peli brunastri. Il cariotipo \u00e8 2n=36-39 FN=42-44.\nBiologia.\nComportamento.\n\u00c8 una specie terricola e notturna. Di giorno si rifugia in tane semplici profonde fino a 55 cm.\nAlimentazione.\nSi nutre principalmente di granaglie come il miglio, ma anche di foglie, steli d'erba e nelle stagioni secche di insetti.\nRiproduzione.\nSi riproduce durante la stagione delle piogge. Le femmine danno alla luce 1-8 piccoli dopo una gestazione di 30 giorni. Raggiungono la maturit\u00e0 sessuale dopo 12 settimane. L'aspettativa di vita in natura \u00e8 di 2 anni, mentre in cattivit\u00e0 \u00e8 il doppio.\nDistribuzione e habitat.\nQuesta specie \u00e8 diffusa nell'Africa occidentale dal Senegal al Ciad sud-occidentale.\nVive nelle pianure sabbiose cono substrato solido e nelle savane.\nTassonomia.\nSono state riconosciute 4 sottospecie:\nStato di conservazione.\nLa IUCN Red List, considerato il vasto areale, la popolazione numerosa, la presenza in diverse aree protette e la tolleranza alle modifiche ambientali, classifica \"T.gracilis\" come specie a rischio minimo (LC)."}
{"id": "4042436", "revid": "110157", "url": "https://it.wikipedia.org/wiki?curid=4042436", "title": "Minamiaizu", "text": " \u00e8 una cittadina giapponese della prefettura di Fukushima."}
{"id": "4042437", "revid": "124437083", "url": "https://it.wikipedia.org/wiki?curid=4042437", "title": "Andy Delort", "text": "Caratteristiche tecniche.\n\u00c8 un prima punta forte fisicamente ed abile tecnicamente, si dimostra un buon finalizzatore sotto porta.\nCarriera.\nClub.\nCresciuto calcisticamente nelle giovanili del S\u00e8te. Passa poi nell'estate del 2008 all', per poi essere ceduto al . Fatto ritorno al Tolosa nell'estate del 2010, fa il suo esordio nella massima serie francese nella stagione 2011-2012 giocando 7 partite in Ligue 1. Nel gennaio del 2012, viene girato in prestito sei mesi al .\nNell'estate 2012 viene ingaggiato dal squadra di Ligue 2, (seconda divisione francese), dove in campionato colleziona 36 presenze andando a segno 24 volte.\nIl 31 agosto 2014 sulla deadline del calciomercato inglese viene ingaggiato dal , club inglese militante in Championship nella (seconda serie inglese), per circa 4 milioni, firmando un contratto triennale. Tuttavia dopo solamente sei mesi in Inghilterra, nel febbraio 2015, fa ritorno in prestito fino al termine del campionato al Tours. Con la retrocessione a fine stagione del Wigan in terza divisione inglese, Delort nell'estate 2015, torna in patria firmando un contratto quadriennale con il , societ\u00e0 militante nella massima divisione francese.\nIl 2 settembre 2016 si trasferisce al per 8 milioni di euro, militando per sei mesi nel club messicano.\nNel gennaio 2017, durante il mercato invernale, fa nuovamente ritorno in patria trasferendosi al a titolo definitivo per 6 milioni, firmando un contratto della durata di quattro anni e mezzo.\nNell'estate del 2018, passa in prestito al , dove disputa un'ottima stagione, per poi essere riscattato nel giugno 2019, firmando con la societ\u00e0 arancio-blu un contratto biennale.\nIl 28 agosto 2021 viene acquistato dal .\nNazionale.\nNel 2011 ha disputato una partita con l'Under-20 francese. Nell'aprile 2019 ha scelto di rappresentare la nazionale algerina, grazie alle origini della madre.\nIl 16 giugno 2019, fa il suo esordio in nazionale entrando al 75\u00ba al posto di Yacine Brahimi, nell'amichevole vinta per 3-2 contro il Mali dove inoltre segna la rete della vittoria. Viene convocato successivamente, per la Coppa d'Africa 2019.\nStatistiche.\nPresenze e reti nei club.\n\"Statistiche aggiornate al 7 aprile 2020\""}
{"id": "4042439", "revid": "110157", "url": "https://it.wikipedia.org/wiki?curid=4042439", "title": "Shimog\u014d", "text": " \u00e8 una cittadina giapponese della prefettura di Fukushima."}
{"id": "4042440", "revid": "110157", "url": "https://it.wikipedia.org/wiki?curid=4042440", "title": "Tadami", "text": " \u00e8 una cittadina giapponese della prefettura di Fukushima."}
{"id": "4042446", "revid": "1573940", "url": "https://it.wikipedia.org/wiki?curid=4042446", "title": "Taterillus harringtoni", "text": "Il taterillo di Harrington (Taterillus harringtoni ) \u00e8 un roditore della famiglia dei Muridi diffuso nell'Africa centrale e orientale.\nDescrizione.\nRoditore di piccole dimensioni, con la lunghezza della testa e del corpo tra 116 e 130\u00a0mm, la lunghezza della coda tra 151 e 175\u00a0mm, la lunghezza del piede tra 29 e 32\u00a0mm, la lunghezza delle orecchie di 21\u00a0mm e un peso fino a 80\u00a0g.\nLe parti superiori sono color creta, cosparse di peli con la punta nerastra. I fianchi sono pi\u00f9 chiari. Le parti ventrali, la parte inferiore del muso e le zampe sono bianche. Sono presenti due macchie biancastre sopra e dietro ogni occhio. La coda \u00e8 pi\u00f9 lunga della testa e del corpo, \u00e8 ricoperta di piccoli peli bianco-giallastri e termina con un ciuffo di lunghi peli bruno-nerastri. Il cariotipo \u00e8 2n=44 FNa=62-64.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa nell'Africa centrale e orientale, dalla Repubblica Centrafricana orientale alla Somalia meridionale e Tanzania settentrionale.\nVive nelle savane secche, praterie e aree aride. Si trova anche in zone coltivate.\nTassonomia.\nSono state riconosciute 6 sottospecie:\nStato di conservazione.\nLa IUCN considera questa specie sinonimo di \"Taterillus emini\"."}
{"id": "4042449", "revid": "287204", "url": "https://it.wikipedia.org/wiki?curid=4042449", "title": "Ritanserina", "text": "La ritanserina o ritanserin \u00e8 una molecola che agisce come antagonista della serotonina (5-HT). Il farmaco \u00e8 relativamente selettivo per i recettori di tipo 5-HT2, sebbene abbia una certa affinit\u00e0 anche per i recettori 5-HT1C. A differenza della ketanserina la ritanserina non blocca i recettori a1-adrenergici. Ritanserina pu\u00f2 essere utilizzata per il trattamento di numerosi disturbi di tipo neurologico.\nFarmacodinamica.\nRitanserina agisce come antagonista dei recettori 5-HT2A e 5-HT2C, e presenta una maggiore affinit\u00e0 per i primi.\nRitanserina \u00e8 dotata di attivit\u00e0 ansiolitica e favorisce l'inizio della fase ad onde lente del sonno. La brusca sospensione del trattamento pu\u00f2 indurre disturbi del sonno.\nRitanserina pu\u00f2 interferire con la funzione piastrinica ma non avrebbe effetti significativi sulla pressione sanguigna, sul circolo e sulla frequenza cardiaca nei pazienti ipertesi. \nIl farmaco sarebbe anche dotato di propriet\u00e0 caratteristiche degli antiaritmici della classe III.\nUsi clinici.\nRitanserina \u00e8 stata studiata per valutarne l'efficacia in una serie di disordini quali ansiet\u00e0, depressione moderata (distimia o depressione neuropatica), disturbi del sonno e schizofrenia. \nLa ritanserina \u00e8 stata sperimentata, con risultati non incoraggianti, nel trattamento dei sintomi extrapiramidali di varia eziologia (malattia di Parkinson e parkinsonismi).\nIn uno studio effettuato su 30 pazienti con disordini distimici la ritanserina, somministrata al mattino per 5 settimane alla dose di 10\u00a0mg, ha alleviato i sintomi legati ad ansia e depressione molto pi\u00f9 del placebo. La ritanserina miglior\u00f2 la durata e la qualit\u00e0 del sonno in una donna con tumore paraipofisario e insonnia persistente; la terapia con benzodiazepine, zopiclone e melatonina non aveva avuto successo.\nRitanserina ed alcool.\nPoich\u00e9 la trasmissione serotonergica sembra giocare un ruolo importante nell'abuso e dipendenza da alcool, ritanserina ha attirato l'attenzione di molti autori per una sua possibile efficacia in questa popolazione di pazienti.&lt;br&gt;\nUn primo studio condotto con la somministrazione di 10\u00a0mg/die di ritanserina per 28 giorni aveva evidenziato una diminuzione dell'ansiet\u00e0 e della depressione e un miglioramento nel sonno in 5 alcoolisti cronici che si erano astenuti dal consumo di alcool per pi\u00f9 di 30 giorni. Dopo i primi 3-7 giorni di trattamento, tutti i pazienti avevano limitato senza difficolt\u00e0 l'assunzione di alcool.&lt;br&gt;\nUn successivo studio su 39 pazienti mise in evidenza che ritanserina poteva avere effetti differenziati sul consumo di alcol, il desiderio, il craving e l'apprezzamento dell'alcool, cos\u00ec come sull'intossicazione alcolica e sugli effetti dell'alcol sull'umore. Tuttavia il farmaco sembrava essere di limitata efficacia nel ridurre l'assunzione di alcol nei bevitori pesanti.\nUn ulteriore studio condotto su un numero pi\u00f9 ampio di pazienti (423 soggetti tenuti sotto osservazione per un periodo di 12 settimane) non confermava il presunto ruolo della molecola n\u00e9 sulla riduzione della assunzione, n\u00e9 sulla riduzione della appetizione (craving) verso l'alcool."}
{"id": "4042452", "revid": "1310927", "url": "https://it.wikipedia.org/wiki?curid=4042452", "title": "Fabrice Begeorgi", "text": "Carriera.\nNella stagione 2005-2006 gioca 2 partite in Coppa UEFA con il Marsiglia.\nNel 2006-2008 gioca due stagioni in prestito, prima al Libourne e poi all'Amiens, collezionando 27 presenze e 3 gol in seconda serie complessivamente.\nNel 2008-2009 gioca in seconda serie tedesca con il Coblenza (11 presenze); a gennaio si trasferisce al Werder Brema II (9 presenze).\nNel 2009 passa all'Istres, giocando 23 partite in seconda serie. L'anno successivo si trasferisce all'Ajaccio: con 33 presenze contribuisce alla promozione della squadra, giocando poi 3 partite in massima serie nella stagione 2011-2012."}
{"id": "4042456", "revid": "1543377", "url": "https://it.wikipedia.org/wiki?curid=4042456", "title": "Mirtecaina", "text": "La mirtecaina, nota anche come nopossamina, \u00e8 un anestetico locale esistente anche come laurilsolfato e utilizzato come pomata o crema nel trattamento del dolore muscolare e delle articolazioni. \u00c8 utilizzato anche, in associazione ad acetoacetato di alluminio e solfato di galattano, nel trattamento dell'ulcera gastrica e duodenale.\nLa mirtecaina laurilsolfato \u00e8 dotata, inoltre, di propriet\u00e0 attivit\u00e0 spasmolitica."}
{"id": "4042457", "revid": "1573940", "url": "https://it.wikipedia.org/wiki?curid=4042457", "title": "Taterillus lacustris", "text": "Il taterillo del Lago Ciad (Taterillus lacustris ) \u00e8 un roditore della famiglia dei Muridi diffuso nell'Africa centro-occidentale.\nDescrizione.\nRoditore di piccole dimensioni, con la lunghezza della testa e del corpo tra 110 e 137\u00a0mm, la lunghezza della coda tra 127 e 155\u00a0mm, la lunghezza del piede tra 29,5 e 32,5\u00a0mm, la lunghezza delle orecchie tra 18 e 21\u00a0mm e un peso fino a 52\u00a0g.\nLa pelliccia \u00e8 lunga e fine. Le parti superiori sono rossastre, cosparse di peli nerastri lungo la schiena. Le parti ventrali, le guance e le zampe sono bianche. Sono presenti una macchia bianca sopra ogni occhio e una dietro ogni orecchio. La coda \u00e8 pi\u00f9 lunga della testa e del corpo, rossastra sopra, giallastra sotto e con un ciuffo di lunghi peli scuri all'estremit\u00e0.\nBiologia.\nComportamento.\n\u00c8 una specie terricola e notturna.\nRiproduzione.\nUna femmina gravida con 2 embrioni \u00e8 stata osservata nel mese di febbraio.\nDistribuzione e habitat.\nQuesta specie \u00e8 conosciuta soltanto in una piccola zona nel Camerun e nella Nigeria settentrionali, vicino al Lago Ciad. \nVive negli arbusteti, terreni incolti e ai margini delle coltivazioni.\nStato di conservazione.\nLa IUCN Red List, considerato l'areale esteso, la tolleranza alle modifiche ambientali e la popolazione numerosa, classifica \"T.lacustris\" come specie a rischio minimo (LC)."}
{"id": "4042460", "revid": "1573940", "url": "https://it.wikipedia.org/wiki?curid=4042460", "title": "Taterillus petteri", "text": "Il taterillo di Petter (Taterillus petteri ) \u00e8 un roditore della famiglia dei Muridi diffuso nell'Africa occidentale.\nDescrizione.\nRoditore di piccole dimensioni, con la lunghezza della testa e del corpo tra 103 e 135\u00a0mm, la lunghezza della coda tra 125 e 166\u00a0mm, la lunghezza del piede tra 28 e 32\u00a0mm, la lunghezza delle orecchie tra 17 e 21\u00a0mm e un peso fino a 64\u00a0g.\nLe parti superiori variano dal color cannella all'arancione. Le parti ventrali, le guance e le zampe sono bianche. La linea di demarcazione lungo i fianchi \u00e8 netta. Sono presenti una macchia bianca sopra ogni occhio e dietro ogni orecchio. La coda \u00e8 pi\u00f9 lunga della testa e del corpo e termina con un ciuffo di peli lunghi pi\u00f9 scuri. Il cariotipo \u00e8 2n=18-19 FN=25-29.\nBiologia.\nComportamento.\n\u00c8 una specie terricola e notturna. Costruisce tane semplici durante la stagione secca e pi\u00f9 complesse nel resto dell'anno. Nel Burkina Faso si ritiene che sia solitaria e territoriale\nAlimentazione.\nSi nutre di granaglie.\nRiproduzione.\nSi riproduce durante tutto l'anno. Le femmine danno alla luce 2-6 piccoli alla volta.\nDistribuzione e habitat.\nQuesta specie \u00e8 diffusa lungo le sponde meridionali del Fiume Niger, nel Mali centro-meridionale, Burkina Faso settentrionale e Niger sud-occidentale.\nVive nelle savane del Sahel dove la precipitazione annua media va da 300 a 500 mm. Si trova in terreni sabbiosi, campi di miglio e in dune sabbiose, sebbene non sia il suo habitat preferito.\nStato di conservazione.\nLa IUCN Red List, considerato il vasto areale, la tolleranza alle modifiche ambientali e la popolazione numerosa, classifica \"T.petteri\" come specie a rischio minimo (LC)."}
{"id": "4042463", "revid": "281901", "url": "https://it.wikipedia.org/wiki?curid=4042463", "title": "Chanos", "text": ""}
{"id": "4042464", "revid": "671029", "url": "https://it.wikipedia.org/wiki?curid=4042464", "title": "FIBA Euroleague 1999-2000", "text": "La FIBA Euroleague 1999-2000 di pallacanestro maschile venne vinta dal Panath\u012bna\u00efkos di Atene, che sconfisse in finale il Maccabi Tel Aviv.\nFu l'ultima edizione della Euroleague targata FIBA; nel 2000-2001 vennero infatti organizzate la Suproleague (sempre dalla FIBA) e l'Euroleaga dell'ULEB.\nRisultati.\nSecondo turno.\nNel secondo turno, le squadre vengono redistribuite in nuovi gruppi ma mantengono i punti accumulati nella prima fase."}
{"id": "4042465", "revid": "599013", "url": "https://it.wikipedia.org/wiki?curid=4042465", "title": "Thierry Deb\u00e8s", "text": "Carriera.\nHa giocato in massima serie con Strasburgo e Ajaccio."}
{"id": "4042467", "revid": "287204", "url": "https://it.wikipedia.org/wiki?curid=4042467", "title": "Thierry Debes", "text": ""}
{"id": "4042470", "revid": "287204", "url": "https://it.wikipedia.org/wiki?curid=4042470", "title": "Mitobronitolo", "text": "Il mitobronitolo (conosciuto anche con il nome di dibromomannitolo o dibromannitolo) \u00e8 un farmaco antineoplastico, un analogo bromato del mannitolo, che sembra agire come agente alchilante, forse per formazione di un epossido.\nFarmacocinetica.\nDopo somministrazione orale il mitobronitolo viene ben assorbito dal tratto gastrointestinale e subisce circolo enteroepatico. Il farmaco viene eliminato per via urinaria, sia in forma immodificata che sotto forma di metaboliti contenenti bromo. L'eliminazione completa richiede parecchi giorni.\nUsi clinici.\nIl farmaco \u00e8 stato utilizzato nel trattamento della trombocitemia, sia primaria che secondaria a leucemia cronica mieloide, e della policitemia vera. \u00c8 stato anche utilizzato in soggetti affetti da mielofibrosi.\nDosi terapeutiche.\nIl dosaggio usuale di farmaco \u00e8 pari a 250\u00a0mg/die per os. Il trattamento va prolungato fino a quando il numero delle piastrine non raggiunga livelli accettabili. La terapia di mantenimento prevede una somministrazione discontinua che tenga conto del monitoraggio della conta piastrinica. Indicativamente \u00e8 possibile seguire uno schema posologico che prevede la somministrazione per os di 1,5-3,5 g totali nell'arco di 3-6 giorni, per complessivi 2-3 cicli in un anno.\nEffetti collaterali.\nIn seguito a trattamenti con mitobronitolo sono stati descritti alcuni decessi dovuti a leucemia acuta non-linfoblastica. La leucemia si presentava con una frequenza inferiore se confrontata con quella indotta da altri trattamenti chemioterapici (ad esempio il clorambucile od il busulfan).\nControindicazioni e precauzioni d'uso.\nDurante il trattamento si dovrebbero effettuare frequenti controlli della crasi ematica."}
{"id": "4042472", "revid": "110157", "url": "https://it.wikipedia.org/wiki?curid=4042472", "title": "Krab\u010dice", "text": "Krab\u010dice \u00e8 un comune della Repubblica Ceca facente parte del distretto di Litom\u011b\u0159ice, nella regione di \u00dast\u00ed nad Labem."}
{"id": "4042473", "revid": "287204", "url": "https://it.wikipedia.org/wiki?curid=4042473", "title": "Krabcice", "text": ""}
{"id": "4042475", "revid": "767487", "url": "https://it.wikipedia.org/wiki?curid=4042475", "title": "Johan Cavalli", "text": "Carriera.\nHa giocato nella massima serie di quattro paesi: in Francia con Lorient e Ajaccio, in Spagna con il Maiorca, in Inghilterra con il Watford e in Belgio con il Mons.\nConta una presenza in Coppa UEFA con il Lorient nel 2002-2003."}
{"id": "4042477", "revid": "599013", "url": "https://it.wikipedia.org/wiki?curid=4042477", "title": "Killian Virviescas", "text": ""}
{"id": "4042479", "revid": "110157", "url": "https://it.wikipedia.org/wiki?curid=4042479", "title": "K\u0159es\u00edn", "text": "K\u0159es\u00edn \u00e8 un comune della Repubblica Ceca facente parte del distretto di Litom\u011b\u0159ice, nella regione di \u00dast\u00ed nad Labem."}
{"id": "4042481", "revid": "767487", "url": "https://it.wikipedia.org/wiki?curid=4042481", "title": "Paul Lasne", "text": "Carriera.\nNella stagione 2011-2012 ha giocato 26 partite in Ligue 1 con l'Ajaccio."}
{"id": "4042485", "revid": "2134764", "url": "https://it.wikipedia.org/wiki?curid=4042485", "title": "Anthony Lippini", "text": "Carriera.\nNella stagione 2011-2012 ha giocato 20 partite in Ligue 1 con l'Ajaccio."}
{"id": "4042486", "revid": "1573940", "url": "https://it.wikipedia.org/wiki?curid=4042486", "title": "Taterillus pygargus", "text": "Il taterillo del Senegal (Taterillus pygargus ) \u00e8 un roditore della famiglia dei Muridi diffuso nell'Africa occidentale.\nDescrizione.\nRoditore di piccole dimensioni, con la lunghezza della testa e del corpo tra 102 e 134\u00a0mm, la lunghezza della coda tra 128 e 165\u00a0mm, la lunghezza del piede tra 28 e 31,5\u00a0mm, la lunghezza delle orecchie tra 17 e 22\u00a0mm e un peso fino a 68\u00a0g.\nLe parti superiori sono fulvo chiare con la base dei peli grigia mentre sono pi\u00f9 pallide e con la base dei peli bianca lungo i fianchi. Le parti ventrali e le zampe sono bianche. Sono presenti una macchia bianca sopra ogni occhio e una dietro ogni orecchio. La coda \u00e8 pi\u00f9 lunga della testa e del corpo, \u00e8 fulva sopra e bianca sotto e termina con un ciuffo di lunghi peli bruni. Il cariotipo \u00e8 2n=22-23 FN=40.\nBiologia.\nComportamento.\n\u00c8 una specie terricola e notturna. Costruisce sistemi di tane e cunicoli profondi fino a 35 cm.\nAlimentazione.\nSi nutre di granaglie ed insetti.\nRiproduzione.\nSi riproduce alla fine della stagione delle piogge. Le femmine danno alla luce 4-6 piccoli dopo 26 giorni di gestazione. I maschi raggiungono la maturit\u00e0 sessuale dopo 12 settimane mentre le femmine dopo solo 8 settimane.\nDistribuzione e habitat.\nQuesta specie \u00e8 diffusa nel Senegal, Gambia, Mauritania meridionale, Niger sud-occidentale e Nigeria nord-occidentale.\nVive nelle savane boscose e in arbusteti spinosi in zone con precipitazioni annue madie tra 300 e 800 mm. Si trova anche in aree coltivate, dune sabbiose di recente formazione e terreni poveri di argilla.\nStato di conservazione.\nLa IUCN Red List, considerato il vasto areale, la tolleranza alle modifiche ambientali e la popolazione numerosa, classifica \"T.pygargus\" come specie a rischio minimo (LC)."}
{"id": "4042492", "revid": "599013", "url": "https://it.wikipedia.org/wiki?curid=4042492", "title": "Arnaud Maire", "text": "Carriera.\nNella stagione 2011-2012 ha giocato 6 partite in Ligue 1 con l'Ajaccio."}
{"id": "4042493", "revid": "1573940", "url": "https://it.wikipedia.org/wiki?curid=4042493", "title": "Taterillus tranieri", "text": "Il taterillo di Tranier (Taterillus tranieri ) \u00e8 un roditore della famiglia dei Muridi diffuso nell'Africa occidentale.\nDescrizione.\nRoditore di piccole dimensioni, con la lunghezza della testa e del corpo tra 111 e 134\u00a0mm, la lunghezza della coda tra 150 e 180\u00a0mm, la lunghezza del piede tra 30 e 33,5\u00a0mm, la lunghezza delle orecchie tra 19,5 e 21\u00a0mm e un peso fino a 54\u00a0g.\nLe parti superiori sono giallo-brunastre. Le parti ventrali, le guance e le zampe sono bianche. Sono presenti una macchia bianca sopra ogni occhio e dietro ogni orecchio. La coda \u00e8 pi\u00f9 lunga della testa e del corpo e termina con un ciuffo di peli lunghi pi\u00f9 scuri.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa nella Mauritania sud-orientale e nel Mali occidentale.\nVive nelle savane del Sahel e nei terreni incolti.\nStato di conservazione.\nLa IUCN Red List, considerato che questa specie \u00e8 diffusa in un'area con un habitat privo di serie minacce e che la popolazione \u00e8 numerosa, classifica \"T.tranieri\" come specie a rischio minimo (LC)."}
{"id": "4042494", "revid": "110157", "url": "https://it.wikipedia.org/wiki?curid=4042494", "title": "Izumizaki", "text": " \u00e8 un villaggio giapponese della prefettura di Fukushima."}
{"id": "4042496", "revid": "110157", "url": "https://it.wikipedia.org/wiki?curid=4042496", "title": "K\u0159e\u0161ice", "text": "K\u0159e\u0161ice \u00e8 un comune della Repubblica Ceca facente parte del distretto di Litom\u011b\u0159ice, nella regione di \u00dast\u00ed nad Labem."}
{"id": "4042497", "revid": "287204", "url": "https://it.wikipedia.org/wiki?curid=4042497", "title": "Kresice", "text": ""}
{"id": "4042498", "revid": "1543377", "url": "https://it.wikipedia.org/wiki?curid=4042498", "title": "Ekiben", "text": "Con il termine si intende un particolare tipo di \"bent\u014d\" (pasto confezionato per il consumo fuori casa) che viene venduto in Giappone sui treni e nelle stazioni ferroviarie (nei chioschi e ai distributori presenti vicino ai marciapiedi) ed \u00e8 possibile acquistarne in vari tipi. Gli \"ekiben\" vengono forniti con bacchette monouso o con le altre posate necessarie per consumare il cibo. I contenitori utilizzati per gli \"ekiben\" possono essere di plastica, legno o ceramica. \nMolte stazioni ferroviarie giapponesi divennero famose per i loro \"ekiben\" particolarmente gustosi realizzati con piatti tipici del luogo. Il periodo d'oro degli \"ekiben\", comunque, \u00e8 terminato alla fine degli anni ottanta. All'epoca i viaggi in aereo erano molto costosi ed i treni erano pi\u00f9 lenti rispetto agli standard odierni; molti turisti ricorrevano a questo tipo di pasto durante i loro viaggi in treno. "}
{"id": "4042499", "revid": "104458", "url": "https://it.wikipedia.org/wiki?curid=4042499", "title": "Damien Tib\u00e9ri", "text": "Carriera.\nNella stagione 2011-2012 ha giocato 28 partite in Ligue 1 con l'Ajaccio."}
{"id": "4042500", "revid": "1391549", "url": "https://it.wikipedia.org/wiki?curid=4042500", "title": "Ciudad Guzm\u00e1n", "text": "Ciudad Guzm\u00e1n \u00e8 una citt\u00e0 nello stato messicano di Jalisco. \u00c8 situata a 123 km\u00a0a sud di Guadalajara, ad un'altitudine di metri sul livello del mare. Secondo il numero di abitanti e abitazioni dell'INEGI, aveva una popolazione di abitanti, e ha ospitato i XVI Giochi panamericani.\nCiudad Guzm\u00e1n \u00e8 il capoluogo del comune di Zapotl\u00e1n el Grande, che copre un'area di chilometri quadrati, con una densit\u00e0 di popolazione di abitanti per chilometro quadrato. Prima dell'arrivo degli spagnoli, quest'area era il regno di Zapotl\u00e1n, che fu conquistata nel 1526."}
{"id": "4042502", "revid": "287204", "url": "https://it.wikipedia.org/wiki?curid=4042502", "title": "Damien Tiberi", "text": ""}
{"id": "4042508", "revid": "110157", "url": "https://it.wikipedia.org/wiki?curid=4042508", "title": "Nakajima (Fukushima)", "text": " \u00e8 un villaggio giapponese della prefettura di Fukushima."}
{"id": "4042509", "revid": "599013", "url": "https://it.wikipedia.org/wiki?curid=4042509", "title": "Alba gu br\u00e0th", "text": "Alba gu br\u00e0th \u00e8 un motto patriottico in lingua gaelica scozzese. Il suo significato \u00e8 \"Scozia per sempre\", anche se la traduzione letterale sarebbe \"Scozia fino al (giorno del) giudizio\". L'espressione \u00e8 spesso usata politicamente quale slogan per le campagne a favore dell'indipendenza scozzese.\nNella cultura di massa.\nLo slogan si ode nel film Braveheart del 1995, quando William Wallace, impersonato da Mel Gibson, lo urla galoppando in direzione delle sue truppe scozzesi schierate, poco prima della battaglia di Stirling Bridge."}
{"id": "4042512", "revid": "110157", "url": "https://it.wikipedia.org/wiki?curid=4042512", "title": "Nishig\u014d", "text": " \u00e8 un villaggio giapponese della prefettura di Fukushima."}
{"id": "4042515", "revid": "92723", "url": "https://it.wikipedia.org/wiki?curid=4042515", "title": "Kanach Zham", "text": "Kanach Zham (anche Verin Tagh), in armeno \u053f\u0561\u0576\u0561\u0579 \u053a\u0561\u0574, \u00e8 una chiesa armena della citt\u00e0 di Shushi nella Repubblica del Nagorno Karabakh.\nLetteralmente il suo nome significa \"chiesa verde\" perch\u00e9 un tempo le sue cupole erano dipinte con tale colore. \u00c8 anche chiamata \"Gharabakhtsots\" cos\u00ec come la vecchia chiesa in legno che i contadini del Karabakh l\u00ec avevano costruito precedentemente.\n\u00c8 stata edificata nel 1818 secondo quanto riporta un'iscrizione al suo interno. Ha una pianta cruciforme e presenta interessanti innovazioni architettoniche che la distinguono rispetto alla tradizionale architettura armena.\nLa chiesa si trova in posizione elevata, sopra la cattedrale di Ghazanchetsots, al centro di una sorta di anfiteatro dal quale si gode la vista dell'intera citt\u00e0 sottostante. I suoi campanili slanciati la rendono ben visibile dal basso.\nDurante l'amministrazione azera la chiesa era stata adibita a magazzino per la raccolta di acque: una cisterna di metallo posizionata sull'altare lo ha danneggiato irrimediabilmente.\nDopo la guerra del Nagorno-Karabakh e la liberazione della citt\u00e0, la chiesa \u00e8 stata restituita al culto e sono iniziati lavori di restauro. Nel 1995 una solenne messa di consacrazione \u00e8 stata celebrata dal Catholicos di tutti gli Armeni Karekin I."}
{"id": "4042517", "revid": "287204", "url": "https://it.wikipedia.org/wiki?curid=4042517", "title": "Yabuki (Fukushima)", "text": " \u00e8 una cittadina giapponese della prefettura di Fukushima."}
{"id": "4042523", "revid": "179980", "url": "https://it.wikipedia.org/wiki?curid=4042523", "title": "Kilian Virviescas", "text": ""}
{"id": "4042528", "revid": "287204", "url": "https://it.wikipedia.org/wiki?curid=4042528", "title": "Casa mia (album)", "text": ""}
{"id": "4042529", "revid": "110157", "url": "https://it.wikipedia.org/wiki?curid=4042529", "title": "Ky\u0161kovice", "text": "Ky\u0161kovice \u00e8 un comune della Repubblica Ceca facente parte del distretto di Litom\u011b\u0159ice, nella regione di \u00dast\u00ed nad Labem."}
{"id": "4042530", "revid": "287204", "url": "https://it.wikipedia.org/wiki?curid=4042530", "title": "Kyskovice", "text": ""}
{"id": "4042535", "revid": "287204", "url": "https://it.wikipedia.org/wiki?curid=4042535", "title": "Montjoie", "text": ""}
{"id": "4042536", "revid": "110157", "url": "https://it.wikipedia.org/wiki?curid=4042536", "title": "Lhotka nad Labem", "text": "Lhotka nad Labem \u00e8 un comune della Repubblica Ceca facente parte del distretto di Litom\u011b\u0159ice, nella regione di \u00dast\u00ed nad Labem."}
{"id": "4042538", "revid": "287204", "url": "https://it.wikipedia.org/wiki?curid=4042538", "title": "Libesice", "text": ""}
{"id": "4042539", "revid": "838137", "url": "https://it.wikipedia.org/wiki?curid=4042539", "title": "Coppa CEV 2006-2007 (femminile)", "text": "La Coppa CEV di pallavolo femminile 2006-2007 \u00e8 stata la 27\u00aa edizione del terzo torneo pallavolistico europeo per squadre di club; iniziata con la fase ad eliminazione diretta il 9 dicembre 2006, si \u00e8 conclusa con la final-four di Perugia, in Italia, il 18 marzo 2007. Al torneo hanno partecipato 44 squadre e la vittoria finale \u00e8 andata per la seconda volta alla Pallavolo Sirio Perugia.\nFinal-four.\nLa final four si \u00e8 disputata a Perugia () al PalaEvangelisti. Le semifinali si sono giocate il 17 marzo mentre le finali per il terzo e il primo posto il 18 marzo."}
{"id": "4042546", "revid": "729019", "url": "https://it.wikipedia.org/wiki?curid=4042546", "title": "Edward Codrington", "text": "Biografia.\nI primi anni.\nMinore di tre fratelli, nato in una famiglia aristocratica di proprietari terrieri, Codrington venne educato da un suo zio, Mr Bethell. Per breve tempo venne inviato ad Harrow per poi entrare nella Royal Navy dal luglio del 1783. Egli prest\u00f2 servizio lungo la costa orientale degli Stati Uniti, nel Mediterraneo e nelle acque territoriali inglesi, sino alla sua promozione a lieutenant (equivalente di tenente di vascello) il 28 maggio 1793. Da quella data, infatti, Lord Howe lo prescelse quale \"signal lieutenant\" sulla nave ammiraglia della flotta del Canale della Manica all'inizio delle guerre rivoluzionarie francesi. Con questo incarico egli prest\u00f2 servizio sulla HMS Queen Charlotte (100 cannoni) durante le operazioni che culminarono nella battaglia del Glorioso Primo di Giugno.\nCome ricompensa per le brillanti azioni in battaglia, il 7 ottobre 1794 venne promosso commander, l'equivalente di capitano di fregata ed il 6 aprile 1795 ottenne il grado di \"post-captain\" (capitano di vascello) ed il comando della HMS Babet (22 cannoni) con la quale fu presente alla Battaglia di Groix in qualit\u00e0 di osservatore. Il suo successivo comando si ebbe nella fregata HMS Druid che guid\u00f2 nella Manica e lungo le coste del Portogallo sino al 1797. Dopo questa data Codrington trascorse un periodo a mezza paga e perlopi\u00f9 a terra. Nel dicembre 1802 spos\u00f2 Jane Hall, una donna inglese originaria di Kingston, Giamaica, pur rimanendo senza una nave sino alla Pace di Amiens del 1803.\nIl servizio nelle guerre napoleoniche e nel 1812.\nCon la riapertura delle ostilit\u00e0 tra Regno Unito e Francia, nella primavera del 1805 Codrington ottenne il comando della nave di linea HMS Orion e venne affiliato alla flotta dell'ammiraglio Nelson a Cadice. Codrington a bordo della \"Orion\" venne coinvolto nella Battaglia di Trafalgar il 21 ottobre 1805. Malgrado le difficolt\u00e0 a raggiungere il punto dello scontro, una volta sul posto Codrington ignor\u00f2 tutte le altre navi e si focalizz\u00f2 esclusivamente sullo scontro con la nave francese \"Swiftsure\" forzandola ad arrendersi. Egli successivamente tent\u00f2 senza successo di attaccare la nave spagnola \"Principe de Asturias\" e poi la nave francese \"Intrepide\", l'unica nave che poi riuscir\u00e0 a fare ritorno ai porti francesi.\nPer gli anni successivi, Codrington combatt\u00e9 lungo le coste spagnole contro i francesi e nel Mediterraneo al comando di uno squadrone. \nI due mesi di maggio e giugno del 1811 gli servirono per prendere ancora maggiore dimestichezza con l'area della Spagna, aiutando le guarnigioni di stanza a Tarragona, assediate dai francesi al comando di Suchet. Convinto del fatto che il generale spagnolo incaricato della guarnigione, Codrington, che aveva una pi\u00f9 chiara situazione strategica della situazione, prepar\u00f2 subito un piano di soccorso. \nA proprie spese egli assold\u00f2 63000 soldati spagnoli e 291 artiglieri da mandare come rinforzi alla guarnigione e trascorse diverse notti nei porti dell'area guidando ogni singolo cannone nei lanci contro il nemico. Quando cadde la citt\u00e0 egli salv\u00f2 circa 600 persone dalla spiaggia sotto il fuoco nemico, cercando inoltre di riunire le madri con i loro figli che erano stati separati durante l'evacuazione dell'abitato.\nPrima di questo evento egli aveva supportato la disastrone spedizione di Walcheren nel 1809. Nel 1814 venne promosso al rango di contrammiraglio, prestando servizio lungo le coste del nord America come capitano della flotta del vice ammiraglio sir Alexander Cochrane durante le operazioni contro Washington, Baltimora e New Orleans nel corso della Guerra del 1812. In riconoscimento a questo suo lodevole servizio, nel 1815 venne nominato Cavaliere Commendatore dell'Ordine del Bagno e quindi vice ammiraglio il 10 luglio 1821. Egli venne inoltre eletto compagno della Royal Society nel febbraio del 1822.\nLa guerra d'indipendenza greca e la battaglia di Navarino.\nNel dicembre 1826 Codrington venne nominato Comandante in capo della flotta del Mediterraneo e salp\u00f2 il 1\u00ba febbraio 1827 dall'Inghilterra. Da quella data sino al suo richiamo in patria il 21 giugno 1828 egli venne coinvolto in ardui scontri durante la Guerra d'indipendenza greca che aveva portato all'anarchia nella Grecia occupata e nelle aree circostanti. Gli ordini erano di cercare una soluzione pacifica alla situazione in Grecia, ma Codrington era sfortunatamente conosciuto per la poca diplomazia ed il 20 ottobre 1827 egli distrusse la flotta turco-egiziana nella Battaglia di Navarino comandando una flotta combinata inglese, francese e russa.\nDopo la battaglia, Codrington si rec\u00f2 a Malta per far riparare le proprie navi. Egli rimase sull'isola sino al maggio del 1828 quando salp\u00f2 coi colleghi francesi e russi alla volta delle coste della Morea ove, pacificamente, riuscirono a evacuare la penisola grazie all'operato di Ibrahim Pasha. Il Pasha, ad ogni modo, si dimostr\u00f2 poco diplomatico con la popolazione locale e comp\u00ec genocidi nei confronti dei greci della Morea, atrocit\u00e0 che richiesero l'intervento di Codrington ad Alessandria d'Egitto per far s\u00ec che il padre del pasha, Mehmet Ali, lo richiamasse all'ordine. Il servizio di Codrington venne ricompensato con la Gran Croce dell'Ordine del Bagno ma lo stesso governo britannico non pot\u00e9 nascondere il proprio imbarazzo di fronte ad una \"Diplomazia delle cannoniere\" adottata nelle operazioni.\nGli ultimi anni.\nDopo il suo ritorno in madrepatria, Codrington si dedic\u00f2 ad operazioni di difesa. Egli comand\u00f2 uno squadrone della flotta del Canale della Manica nel 1831 e divenne ammiraglio il 10 gennaio 1837. Venne prescelto quale deputato per la circoscrizione di Devonport nel 1832, seggio che mantenne sino alla sua accettazione dell'incarico di Steward e Gran Balivo di Chiltern Hundreds nel 1839. Dal novembre 1839 al dicembre 1842 fu Comandante in capo del porto di Portsmouth. Codrington mor\u00ec a Londra il 28 aprile 1851. LA sua salma venne sepolta nella St Peter's Church a Eaton Square ma dopo il tragico incendio del 1987 non rimane traccia della sua tomba o del suo corpo. Una placca alla sua memoria si trova oggi nella St Paul's Cathedral, All Saints Church nei pressi della residenza di famiglia, ove si trova anche un grande obelisco dedicato alla sua memoria ed agli altri ufficiali presenti a Navarino ed a Pilo in Grecia. Ricerche condotte nell'ottobre del 2005 presso la St. Peter's Church hanno rivelato che gi\u00e0 dal 1954 le sue spoglie erano state trasferite al cimitero di Brookwood, nel Surrey, tomba n. 70."}
{"id": "4042548", "revid": "603931", "url": "https://it.wikipedia.org/wiki?curid=4042548", "title": "Sonic 3", "text": ""}
{"id": "4042551", "revid": "110157", "url": "https://it.wikipedia.org/wiki?curid=4042551", "title": "Lib\u011b\u0161ice (Litom\u011b\u0159ice)", "text": "Lib\u011b\u0161ice \u00e8 un comune della Repubblica Ceca facente parte del distretto di Litom\u011b\u0159ice, nella regione di \u00dast\u00ed nad Labem."}
{"id": "4042555", "revid": "729019", "url": "https://it.wikipedia.org/wiki?curid=4042555", "title": "Niccol\u00f2 Bonsignori II", "text": "Biografia.\nFiglio di Filippo Bonsignori e nipote dell'omonimo Niccol\u00f2 Bonsignori, Niccol\u00f2 Bonsignori II si distinse quando nel 1344 comand\u00f2 500 uomini in nome del governo senese per bloccare l'occupazione di Radicofani da parte dei conti di Santa Fiora. Questi ultimi erano tra l'altro suoi ascendenti paterni, in quanto Margherita Aldobrandeschi di Santa Fiora era sua nonna.\nNiccol\u00f2 si un\u00ec in matrimonio nel 1333 con Costanza d'Alba figlia del nobile Filippo d'Alba. Erede della Compagnia Bancaria dei Bonsignori, non risulta si sia interessato personalmente alle attivit\u00e0 economiche di famiglia.\nPrima della morte dispose che i monaci cistercensi avrebbero ricevuto in eredit\u00e0 tutte le sue elevate ricchezze, fra cui il Castello di Montegiovi, per crearvi un convento. Tuttavia gli eredi non rispettarono le disposizioni paterne."}
{"id": "4042561", "revid": "4252", "url": "https://it.wikipedia.org/wiki?curid=4042561", "title": "Ta'anit (Talmud)", "text": ""}
