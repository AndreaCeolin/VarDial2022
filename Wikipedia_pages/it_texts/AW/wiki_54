{"id": "4103222", "revid": "767487", "url": "https://it.wikipedia.org/wiki?curid=4103222", "title": "Il monte di Venere", "text": "Il monte di Venere \"(Kissin' Cousins)\" \u00e8 un film del 1964 diretto da Gene Nelson e interpretato in due ruoli differenti da Elvis Presley.\nTrama.\nJosh Morgan, ufficiale dell'aeronautica, viene spedito tra i monti per persuadere i suoi parenti, i Tatum, una stramba famiglia di pittoreschi campagnoli del Tennessee, a concedere all'esercito il terreno di loro propriet\u00e0 per costruirvi sopra una base militare. Qui, Josh ha la sorpresa di vedere che suo cugino Jodie gli assomiglia come una goccia d'acqua, tranne che per un particolare: i capelli, che sono biondi in Jodie e neri in Josh. Pap\u00e0 Tatum, inizialmente riluttante, si convince infine a concedere il terreno all'esercito che cos\u00ec ottiene la possibilit\u00e0 di costruire la propria nuova base strategica.\nProduzione.\nNonostante il film sia ambientato sul confine fra Tennessee e Carolina del Nord, cio\u00e8 sulle Great Smoky Mountains (le zone dell'attuale parco nazionale delle Great Smoky Mountains, il parco nazionale statunitense pi\u00f9 visitato in assoluto), \u00e8 stato girato in realt\u00e0 per problemi di praticit\u00e0 e di budget in California, nella San Bernardino National Forest (presso la Big Bear Valley, il Big Bear Lake e il Cedar Lake).\nFra le 'Elvis Girls' di contorno, oltre a Yvonne Craig, Pamela Austin e Cynthia Pepper, compare anche un'irriconoscibile, giovanissima Teri Garr, e la playmate del numero di \"Playboy\" del novembre 1958, Joan Staley.\nDistribuzione.\nIl film usc\u00ec in videocassetta per la prima volta nel 1988. Quando venne riedito in VHS nel 1997, la canzone \"Smokey Mountain Boy\" venne eliminata. Nel 2007 tale brano \u00e8 stato reintegrato nella versione del film in DVD.\nColonna sonora.\nI brani del film: \"Kissin' Cousins\"; \"Smokey Mountain Boy\"; \"There's Gold in the Mountains\" (cantata con Pam Austin e Yvonne Craig); \"One Boy, Two Little Girls\" (cantata con Pam Austin e Yvonne Craig); \"Catchin' On Fast\"; \"Tender Feeling\"; \"Pappy, Won't You Please Come Home\" (cantata da Glenda Farrell); \"Barefoot Ballad\" (cantata con The Jordanaires, Mountain Maidens and Men); \"Once Is Enough\" (cantata con The Jordanaires, Yvonne Craig, Mountain Maidens and Soldiers); \"Kissin' Cousins (No.2)\"; \"Anyone (Could Fall In Love With You)\"; \"Echoes of Love\"; \"(It's a) Long Lonely Highway\".\nGli ultimi tre brani vennero tagliati nel montaggio finale.\nVennero tutti pubblicati all'epoca sull'album \"Kissin' Cousins\" (LPM/LSP 2894); \nvenne realizzato anche il singolo \"Kissin' Cousins\" / \"It Hurts Me\" (non dal film).\nNel 1994 la colonna sonora venne realizzata sul CD \"Kissin' Cousins, Clambake And Stay Away Joe\", dove per\u00f2 vennero escluse \"Echoes of Love\" e \"(It's a) Long Lonely Highway\". Nel 2017 l'album originale venne ristampato in versione estesa con tutti i brani e con l'aggiunta di 20 versioni alternative.\nPremi e riconoscimenti.\nLa sceneggiatura scritta per il film ricevette una nomination nella categoria miglior musical americano dalla Writers Guild of America.."}
{"id": "4103226", "revid": "767487", "url": "https://it.wikipedia.org/wiki?curid=4103226", "title": "Josef P\u00f6ttinger", "text": ""}
{"id": "4103227", "revid": "318922", "url": "https://it.wikipedia.org/wiki?curid=4103227", "title": "Josef Poettinger", "text": ""}
{"id": "4103239", "revid": "767487", "url": "https://it.wikipedia.org/wiki?curid=4103239", "title": "August Lenz", "text": ""}
{"id": "4103241", "revid": "1318658", "url": "https://it.wikipedia.org/wiki?curid=4103241", "title": "Stephen Brunauer", "text": "Biografia.\nNel 1921 emigr\u00f2 negli Stati Uniti d'America, dove ottenne il suo dottorato di ricerca (nel 1933).\nNel 1938, assieme a Paul H. Emmett e Edward Teller, svilupp\u00f2 un modello teorico per studiare le isoterme di adsorbimento, denominato \"modello BET\" dalle iniziali dei loro cognomi. Tale modello contemplava l'adsorbimento \"multistrato\", a differenza dei precedenti modelli che si riferivano al meccanismo \"monostrato\".\nNel 1940, assieme a Lola S. Deming, W. Edwards Deming e Edward Teller, svilupp\u00f2 una classificazione delle isoterme di adsorbimento detta \"classificazione BDDT\" (anche questo acronimo deriva dalle iniziali dei cognomi degli scienziati che lo svilupparono); tale classificazione, che prevedeva 5 tipologie di isoterme di adsorbimento, verr\u00e0 poi consigliata dalla IUPAC per una descrizione pi\u00f9 completa del fenomeno di adsorbimento.\nDurante la seconda guerra mondiale oper\u00f2 all'interno della United States Navy, per la ricerca e lo sviluppo di nuovi esplosivi.\nNel 1951 ottenne il ruolo di direttore di ricerca alla \"Portland Cement Association\".\nNel 1961 gli fu attribuito il premio \"ACS Award in Colloid and Surface Chemistry\" della American Chemical Society.\nNel 1965 fu nominato presidente del Dipartimento di Chimica del \"Clarkson College of Technology\".\nFu il primo direttore del \"Clarkson's Institute of Colloid and Surface Science\".\nNel 1973 fu nominato professore emerito e fu istituito in suo onore il \"Premio Brunauer\" dalla \"Clarkson University\"."}
{"id": "4103244", "revid": "2033069", "url": "https://it.wikipedia.org/wiki?curid=4103244", "title": "Houston Knights - Due duri da brivido", "text": "Houston Knights - Due duri da brivido (\"Houston Knights\") \u00e8 una serie televisiva statunitense in 30 episodi trasmessi per la prima volta nel corso di 2 stagioni dal 1987 al 1988.\n\u00c8 una serie d'azione a sfondo poliziesco incentrata sulle vicende di due sergenti di polizia di Houston molto diversi provenienti da due culture differenti.\nTrama.\nIl poliziotto di Chicago Joey La Fiamma viene trasferito a Houston dopo aver ucciso un mafioso ed essere stato minacciato di morte dalla sua potente famiglia. Una volta giunto, gli viene assegnato come partner il calmo Levon Lundy, nipote di un Texas Ranger. Anche se diversi come la notte e giorno, e dopo un inizio difficile (i due si impegnano anche in una scazzottata) formano una squadra di successo e diventano amici. Il loro rapporto migliora e viene definitivamente rinsaldato quando un killer di Chicago arrivato a Houston per eliminare La Fiamma viene ucciso da Lundy.\nDurante la serie, si scopre che sia La Fiamma che Lundy hanno i loro demoni personali: il partner e collega di La Fiamma di Chicago era stato ucciso durante un'azione di polizia mentre La Fiamma aspettava i rinforzi; la moglie di Lundy era stata uccisa da un'esplosione che avrebbe dovuto uccidere invece lui.\nUna delle caratteristiche principali della serie \u00e8 la macchina guidata da La Fiamma, una AC Cobra 289 \"replicar\" blu ghiaccio. L'auto \u00e8 un altro degli espedienti di La Fiamma per dimostrare che lui non si \"adatta\" alla vita in Texas, come la maggior parte degli altri personaggi della serie che guidano invece pick-up (compreso Lundy). Anche il guardaroba differenzia La Fiamma dagli altri colleghi dato che consiste di abiti eleganti di fattura italiana, altro elemento di contrasto di Lundy, sempre vestito con gli stereotipati abiti texani da \"cowboy\".\nProduzione.\nLa serie, ideata da Michael Butler, fu prodotta da Columbia Pictures Television e girata a Houston.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dall'11 marzo 1987 al 24 maggio 1988 sulla rete televisiva CBS. In Italia \u00e8 stata trasmessa con il titolo \"Houston Knights - Due duri da brivido\".\nAlcune delle uscite internazionali sono state:\nEpisodi.\nIl primo episodio, \"Mirrors\", \u00e8 in realt\u00e0 composto da due parti trasmesse insieme l'11 marzo 1987 come episodio pilota della durata di poco meno di due ore."}
{"id": "4103246", "revid": "46931", "url": "https://it.wikipedia.org/wiki?curid=4103246", "title": "Houston Knights", "text": ""}
{"id": "4103249", "revid": "1543377", "url": "https://it.wikipedia.org/wiki?curid=4103249", "title": "Emendamento Platt", "text": "L'Emendamento Platt fu un emendamento a una risoluzione congiunta del Congresso degli Stati Uniti d'America che aveva lo scopo di stabilire le condizioni per il ritiro delle truppe statunitensi rimaste a Cuba alla fine della Guerra ispano-americana. Defin\u00ec inoltre le relazioni tra Cuba e Stati Uniti per oltre un trentennio, fino al Trattato di relazioni del 1934.\nPremesse.\nA conclusione della Guerra ispano-americana, il 1\u00ba gennaio 1899 le truppe spagnole abbandonarono Cuba e l'amministrazione dell'isola pass\u00f2 al generale Leonard Wood, che ag\u00ec da governatore militare in rappresentanza degli Stati Uniti.\nBasandosi anche sul timore che una potenza europea potesse prendere il controllo di una porzione di Cuba, impedendo agli Stati Uniti di mantenere i propri interessi sull'isola, gli espansionisti statunitensi proposero l'annessione di Cuba. L'operazione era per\u00f2 impedita dall'emendamento Teller, che prescriveva di lasciare il governo e il controllo dell'isola al suo popolo quando la pacificazione fosse compiuta. Per questo gli espansionisti accusavano l'emendamento Teller di essere stato creato \"ignorando le condizioni reali\" e ne contestavano la cogenza per gli Stati Uniti.\nIl 5 novembre 1900 Wood convoc\u00f2 un'assemblea costituente incaricata di elaborare uno Statuto e di redigere un Trattato con gli Stati Uniti. Richiese inoltre che all'interno della Costituzione venissero recepite alcune indicazioni elaborate dal Segretario alla Guerra Elihu Root, che vincolavano Cuba a non siglare accordi internazionali che ne pregiudicassero l'indipendenza, a non contrarre debiti superiori alle entrate e a concedere agli States il diritto di intervenire a protezione dell'isola, utilizzando, a tale scopo, alcune basi navali cubane.\nL'approvazione dell'emendamento.\nGli articoli del segretario di stato Root divennero noti come Emendamento Platt, dal nome del senatore del Connecticut Orville Hitchcock Platt che il 25 febbraio 1901 li present\u00f2 al Congresso. Prese il nome di emendamento perch\u00e9 Platt e i colleghi che ci lavorarono sopra non lo completarono prima della met\u00e0 del febbraio 1901 e, non avendo pi\u00f9 il tempo di presentarlo e discuterlo come legge separata prima dello scioglimento delle Camere, lo proposero come emendamento all\"'Army appropriation bill\" (legge finanziaria militare).\nL'emendamento Platt, pass\u00f2 con 159 voti favorevoli e 134 contrari alla Camera e con 43 voti favorevoli e 20 contrari al Senato. Sebbene inizialmente il contenuto dell'emendamento venne respinto con indignazione dai cubani, l'assemblea costituente accett\u00f2 di integrare nella Costituzione il contenuto del provvedimento.\nContenuto.\nIl contenuto dell'emendamento Platt fu sintetizzato da Thomas A. Bailey nel \"Diplomatic History of the American People\":\nIl ritiro delle truppe e la contestazione.\nCon l'emendamento Platt in vigore, Roosevelt ritir\u00f2 le truppe statunitensi da Cuba. A questa azione seguirono disordini pubblici e ulteriori proclami a favore dell'annessione, con ragioni che andavano dagli \"interessi degli Stati Uniti\" fino alla \"superiorit\u00e0 della razza bianca\". L\"'Indianapolis News\" scrisse: \"\u00c8 destino manifesto, per una nazione, di possedere le isole che delimitano le sue rive\".\nUn anno dopo, Roosevelt scrisse:"}
{"id": "4103252", "revid": "287204", "url": "https://it.wikipedia.org/wiki?curid=4103252", "title": "Margaret Holland", "text": "Biografia.\nEra figlia di Thomas Holland, II conte di Kent e di Alice FitzAlan. Per parte di madre era imparentata coi Lancaster.\nVenne data in moglie per motivi dinastici e politici a Giovanni Beaufort, I conte di Somerset. Egli infatti era figlio di Giovanni di Gand e quindi anch'egli imparentato con la dinastia Lancaster.\nDall'unione nacquero sei figli:\nNel 1399 divenne dama di compagnia e ricevette l'ordine della giarrettiera. \nDopo la morte del marito nel 1410 nella Torre di Londra, spos\u00f2 l'anno dopo il nipote Tommaso di Lancaster figlio di Enrico IV d'Inghilterra da cui non ebbe figli.\nMor\u00ec nel 1439 e venne sepolta col marito nella cattedrale di Canterbury."}
{"id": "4103254", "revid": "118745602", "url": "https://it.wikipedia.org/wiki?curid=4103254", "title": "Paolo Collo", "text": "Biografia.\nInizia a lavorare per Einaudi nel 1973: vi rimane per 35 anni, divenendone caporedattore centrale; poi nominato responsabile della pubblicazione delle opere in spagnolo e portoghese, traducendone alcune personalmente. Nel 1988 ha vinto il XVIII Premio \"Leone Traverso\" opera prima per la traduzione di \"Il Mandarino - La Buonanima\" di E\u00e7a de Queiroz. Nel 2008 gli \u00e8 stato assegnato il Premio Nazionale per la Traduzione per l'attivit\u00e0 complessiva.\nHa inoltre vinto il Premio Elsa Morante, il Premio Cervantes, il Premio Trieste-Poesia, il Premio Outis e il Premio Battipaglia per la Drammaturgia Nazionale.\nCritico letterario di \"Arcoiris\", \"La porta di vetro\", \"La Stampa-Tuttolibri\", \"la Repubblica\", \"il Fatto Quotidiano\", \"l'Unit\u00e0\"."}
{"id": "4103256", "revid": "757396", "url": "https://it.wikipedia.org/wiki?curid=4103256", "title": "Matteo Cavagnini", "text": "Biografia.\nNato a Brescia e cresciuto a Montirone, un piccolo paese della provincia di Brescia. Il 31 agosto del 1989 gli viene amputata la gamba sinistra in seguito ad un incidente stradale .\nNel 1992 inizia a giocare a basket in carrozzina nella squadra locale. Successivamente ha giocato a Verona (1993-1994), Varese (1995), Bergamo (1996-1999), Padova (2000-2001; 2007-2008), Cant\u00f9 (2002-2006). Milita nel Santa Lucia dalla stagione 2008/2009. Attualmente veste la maglia dell'Amicacci Giulianova.\n\u00c8 stato il capitano della nazionale italiana, con cui ha esordito nel 1998 nella partita contro l'Inghilterra, persa per 58 - 69.\nPalmar\u00e8s.\nClub.\nVergaugen Cup (Coppa delle Coppe).\nEurolega 3\nCuriosit\u00e0.\n\u00c8 stato scelto 2 volte dal Coni e dal Cip come testimonial della pallacanestro in carrozzina.\n\u00c8 stato testimonial della Citro\u00ebn nel 2003 per pubblicizzare veicoli adatti ai portatori di handicap."}
{"id": "4103261", "revid": "254059", "url": "https://it.wikipedia.org/wiki?curid=4103261", "title": "Consorti dei sovrani di Mantova", "text": "Duchesse di Mantova e di Monferrato.\nGonzaga-Nevers (1627\u20131708).\nA Vincenzo II Gonzaga nel 1627 succedette Carlo I di Gonzaga-Nevers, che spos\u00f2 Caterina di Lorena, morta nel 1618 prima di diventare duchessa consorte."}
{"id": "4103263", "revid": "599013", "url": "https://it.wikipedia.org/wiki?curid=4103263", "title": "Assani Lukimya-Mulongoti", "text": "Carriera.\nClub.\nLukimya inizi\u00f2 la sua carriera calcistica a Berlino nella piccola squadra del Norden Nordwest, dopodich\u00e9 pass\u00f2 allo SV Tasmania-Gropiusstad 73. Qui venne scoperto dagli osservatori dell' che lo misero ben presto sotto contratto. Nell'Hertha, fece gavetta tra la squadra Under 19 e quella riserve, non riuscendo ad imporsi in prima squadra. Dopo tre anni, si svincola e firma un contratto con l', squadra dell'omonima citt\u00e0 anseatica. Dopo un anno ancora nella squadra riserve, nel 2008 esordisce in prima squadra, subentrando a Kai B\u00fclow durante il match contro il Wolfsburg. A fine calciomercato 2009 si trasferisce a parametro zero al Carl Zeiss Jena. Le ottime prestazioni di Lukimya convincono il Fortuna D\u00fcsseldorf a muoversi per tempo e ad accordarsi gi\u00e0 con il giocatore il 20 aprile 2010. Al Dusseldorf sar\u00e0 protagonista di due stagioni ad alto livello, culminate con la promozione in Erste Liga della squadra della Ruhr. Il 24 maggio 2012, Il annuncia di aver trovato l'accordo con il calciatore, che si trasferisce cos\u00ec a Brema firmando un contratto valido fino al 2015. Indosser\u00e0 la maglia numero 5 che fu di Wesley.\nIl 18 gennaio 2016 va in Cina."}
{"id": "4103265", "revid": "363629", "url": "https://it.wikipedia.org/wiki?curid=4103265", "title": "Normativa elettorale dell'Italia", "text": "La normativa elettorale italiana \u00e8 il complesso delle disposizioni giuridiche che disciplinano le materie correlate allo svolgimento delle votazioni in Italia. I suoi principi generali sono enunciati dalla Costituzione, mentre le norme di maggior dettaglio sono fissate da leggi ordinarie.\nIn Italia il suffragio universale fu introdotto nel 1945 e fu applicato per la prima volta l'anno successivo. I diritti all'elettorato attivo e all'elettorato passivo non risultano perfettamente coincidenti, essendo in vigore delle limitazioni di et\u00e0 per le candidature alle elezioni politiche ed europee. Ad alcune consultazioni possono prendere parte, in qualit\u00e0 di elettori e come candidati, anche i cittadini degli altri stati membri dell'Unione europea. Oltre alle diverse categorie di elezioni, attraverso le quali la collettivit\u00e0 sceglie i titolari delle cariche pubbliche elettive, in Italia \u00e8 prevista la possibilit\u00e0 di ricorrere allo strumento del referendum popolare.\nLa Costituzione qualifica l'esercizio del diritto di voto come un \u00abdovere civico\u00bb; ciascun elettore esprime il proprio voto in modo libero, segreto e anonimo su di una scheda elettorale, utilizzando un'apposita matita copiativa. Le modalit\u00e0 di presentazione delle candidature, la definizione del sistema elettorale e la propaganda politica sono regolamentate dalla legge.\nTipi di votazione.\nL'ordinamento italiano contempla i seguenti tipi di consultazione elettorale pubblica:\nCiascuna categoria di votazione si svolge di norma ogni cinque anni. Dal 1951 al 2013 ebbero luogo anche le elezioni provinciali, in occasione delle quali si votava per l'elezione del presidente della provincia e del consiglio provinciale.\nIn Italia \u00e8 previsto inoltre l'istituto del referendum popolare. La Costituzione disciplina le tipologie di referendum elencate di seguito:\nChi pu\u00f2 votare.\nIn Italia il diritto di voto (elettorato attivo) \u00e8 garantito dal principio del suffragio universale; di conseguenza, tutti i cittadini italiani maggiorenni sono iscritti d'ufficio nelle liste degli elettori. \nL\u20198 luglio 2021, il parlamento ha approvato in via definitiva il disegno di legge costituzionale di modifica all\u2019articolo 58 della Costituzione che regola l\u2019elezione del Senato. La riforma approvata ha modificato l\u2019et\u00e0 necessaria per eleggere i senatori, portandola da 25 a 18 anni di et\u00e0. Pertanto, chiunque abbia compiuto la maggiore et\u00e0 pu\u00f2 votare sia per la Camera dei Deputati che per il Senato della Repubblica. \nL'introduzione del suffragio universale risale al 1945 con l'estensione del diritto di voto alle donne: in precedenza, la facolt\u00e0 di partecipare alla vita politica era appannaggio esclusivo dei cittadini maschi. In particolare, con l'unificazione dell'Italia, era stata mutuata la normativa del Regno di Sardegna, che prevedeva un suffragio ristretto per sesso, et\u00e0, grado di istruzione e censo; un primo allargamento della base elettorale fu determinato nel 1882. Nel 1912 furono ammessi al diritto di voto tutti i maschi che avessero compiuto i 30 anni, mentre per gli uomini di et\u00e0 inferiore rimanevano in vigore delle restrizioni basate sul reddito e sul titolo di studio. Tali condizioni furono definitivamente abolite nel 1918, allorch\u00e9 fu adottato il suffragio universale maschile. Nel 1975 la maggiore et\u00e0 fu infine portata da 21 a 18 anni.\nI cittadini degli altri stati membri dell'Unione europea residenti in Italia hanno diritto di voto alle elezioni per il Parlamento europeo e alle elezioni amministrative, purch\u00e9 abbiano fatto richiesta al sindaco del comune di residenza entro il 90\u00ba giorno antecedente le votazioni nel primo caso, ed entro il 40\u00ba giorno precedente le elezioni nel secondo caso.\nLa Costituzione qualifica l'esercizio del diritto di voto da parte degli elettori come un \u00abdovere civico\u00bb. Il diritto di voto pu\u00f2 essere sospeso temporaneamente oppure revocato in via permanente solo nel caso di condanna penale per alcuni tipi di reato (interdizione dai pubblici uffici) e negli altri casi espressamente indicati dalla legge (misure di prevenzione e di sicurezza).\nChi pu\u00f2 essere eletto.\nIl diritto di candidarsi a ricoprire cariche elettive (elettorato passivo) \u00e8 riconosciuto a tutti i cittadini italiani maggiorenni.\nPer le candidature alle elezioni politiche ed europee sono previste delle limitazioni di et\u00e0: \u00e8 necessario aver compiuto 25 anni per la Camera e per il Parlamento europeo, mentre occorre aver raggiunto i 40 anni di et\u00e0 per il Senato.\nLa legge stabilisce che non possono essere eletti alla Camera e al Senato:\nNon sono eleggibili alle consultazioni amministrative:\nChi ha esercitato le funzioni di sindaco per due mandati consecutivi non \u00e8 immediatamente rieleggibile alla medesima carica, a meno che uno dei due mandati precedenti non abbia avuto \u2013 per cause diverse dalle dimissioni \u2013 una durata inferiore a due anni, sei mesi e un giorno; un terzo incarico consecutivo \u00e8 ammesso in ogni caso nelle municipalit\u00e0 con popolazione fino a abitanti.\nI cittadini degli altri stati appartenenti all'Unione europea si possono candidare a consigliere comunale e, come previsto dalle normative comunitarie, a membro del Parlamento europeo spettante all'Italia.\nSono privati del diritto all'elettorato passivo tutti i cittadini soggetti alla misura dell'interdizione dai pubblici uffici o agli altri provvedimenti che implicano la perdita del diritto di voto. La cosiddetta legge Severino vieta inoltre di presentare la propria candidatura, per le elezioni politiche ed europee, a coloro che abbiano riportato condanne penali definitive superiori a due anni di reclusione; la durata del periodo di incandidabilit\u00e0 dipende dall'illecito commesso e non pu\u00f2 essere in ogni caso inferiore a sei anni. La medesima norma stabilisce altres\u00ec che non si possono candidare alle consultazioni regionali e amministrative i cittadini condannati in via definitiva per alcune categorie di reati oppure indiziati di appartenere a un'associazione di tipo mafioso o con finalit\u00e0 sovversive. I sindaci e i presidenti della provincia riconosciuti colpevoli di dissesto finanziario non possono candidarsi ad alcuna carica per un periodo di dieci anni.\nLa Costituzione sancisce il principio del libero mandato per coloro che ricoprono un incarico elettivo, con esplicito riferimento ai parlamentari.\nCome si vota.\nLe pi\u00f9 piccole circoscrizioni in cui \u00e8 suddiviso il territorio italiano sono le sezioni elettorali, la cui definizione compete ai singoli comuni nei limiti dei vincoli fissati dalla legge. Le sezioni elettorali di ciascun comune sono identificate da un numero progressivo. Ogni cittadino viene iscritto di norma nelle liste degli elettori della sezione nel cui ambito territoriale \u00e8 compreso il suo luogo di residenza; il numero della sezione in cui l'elettore risulta iscritto \u00e8 riportato sulla tessera elettorale, il documento personale che permette l'esercizio del diritto di voto.\nIn occasione delle votazioni, per ogni sezione viene appositamente istituito un seggio elettorale denominato \u00abufficio elettorale di sezione\u00bb, a cui compete la gestione delle operazioni di voto e di scrutinio; generalmente i seggi sono allestiti all'interno degli edifici scolastici.\nIn ogni ufficio elettorale di sezione prestano servizio un presidente, un numero variabile di scrutatori (uno dei quali svolge le funzioni di vicepresidente) e un segretario: i loro compiti consistono nel sovrintendere allo svolgimento di tutte le procedure che hanno luogo nella sala della votazione, tutelando in particolare la libera espressione del voto da parte degli elettori. Al seggio possono avere accesso, se regolarmente accreditati secondo le modalit\u00e0 previste dalla legge, i rappresentanti dei candidati (o dei gruppi parlamentari e dei comitati promotori in caso di referendum).\nPer poter esercitare il proprio diritto di voto, l'elettore deve presentarsi di persona al seggio elettorale corrispondente alla sezione in cui \u00e8 iscritto; dunque non \u00e8 ammesso il voto per delega. \u00c8 necessario inoltre esibire la tessera elettorale e un documento di riconoscimento valido o scaduto da non pi\u00f9 di tre anni.\nL'elettore esprime materialmente il proprio voto su di un foglio prestampato detto \u00abscheda elettorale\u00bb, utilizzando la matita copiativa che gli viene consegnata; la scheda deve essere compilata in modo riservato all'interno di un'apposita cabina, pena l'annullamento del voto stesso. \u00c8 vietato portare con s\u00e9 in cabina fotocamere, telefoni cellulari o altri dispositivi atti a registrare immagini. Le modalit\u00e0 specifiche di voto dipendono dalla tipologia di votazione e dal sistema elettorale in vigore: generalmente \u00e8 possibile tracciare un segno sul nome del candidato prescelto o sul simbolo della lista elettorale prescelta o su entrambi; in alcuni casi sono consentiti il voto di preferenza, ovvero la facolt\u00e0 di scegliere uno o pi\u00f9 candidati all'interno di una lista, e il voto disgiunto, cio\u00e8 la possibilit\u00e0 di votare per una lista non collegata al candidato prescelto. Nei referendum la scheda reca i riquadri corrispondenti alle due opzioni \u00abs\u00ec\u00bb e \u00abno\u00bb. L'elettore deve infine ripiegare la scheda votata e restituirla al presidente o al vicepresidente dell'ufficio elettorale di sezione, il quale provvede a depositarla pubblicamente in un'urna. Insieme alla scheda deve essere riconsegnata anche la matita.\nAllo scopo di garantire l'esercizio del diritto di voto ai cittadini affetti da grave infermit\u00e0, i ciechi e gli amputati delle mani sono autorizzati \u2013 sotto opportune condizioni stabilite dalla legge \u2013 a farsi accompagnare in cabina da un altro elettore che esprima il voto per loro, mentre le persone la cui vita dipende da apparecchiature elettromedicali hanno facolt\u00e0 di votare a domicilio. I degenti in ospedale possono fare richiesta, entro il terzo giorno antecedente le elezioni, di votare nel luogo di ricovero. Gli elettori non deambulanti provvisti di certificato medico sono ammessi a votare in qualsiasi seggio elettorale privo di barriere architettoniche. I componenti del seggio, i vigili del fuoco, i poliziotti, i militari, gli aviatori e i naviganti hanno la facolt\u00e0 di votare nel luogo in cui si trovano. I cittadini italiani residenti o dimoranti temporaneamente all'estero possono votare \u2013 solo per le elezioni politiche e i referendum nazionali \u2013 tramite servizio postale, a meno che non si trovino in un paese in cui tale pratica non \u00e8 possibile per circostanze esterne.\nSono previste sanzioni penali per i cittadini che si presentino a votare senza averne diritto oppure assumendo un'identit\u00e0 falsa, cos\u00ec come per gli elettori che esprimano il proprio voto pi\u00f9 di una volta in una stessa consultazione. La condanna a una pena detentiva per un reato in materia elettorale comporta in ogni caso l'interdizione dai pubblici uffici e la sospensione o la revoca del diritto di voto.\nLo spoglio delle schede e il conteggio dei voti sono effettuati dai componenti dell'ufficio elettorale di sezione; l'attribuzione dei voti, in particolare, spetta al presidente di seggio. A questo proposito, la legge stabilisce il principio secondo il quale il voto debba essere assegnato ogniqualvolta sia ragionevolmente possibile desumere la volont\u00e0 dell'elettore, a condizione che quest'ultimo non abbia reso chiaramente riconoscibile il proprio voto. Qualunque cittadino pu\u00f2 assistere allo scrutinio della sezione in cui \u00e8 iscritto, senza toccare le schede; in casi di necessit\u00e0 il presidente di seggio pu\u00f2 chiedere l'allontanamento da parte della forza pubblica di chiunque ostacoli il corretto svolgimento delle operazioni. La dichiarazione dei risultati dello scrutinio \u00e8 un provvedimento di natura amministrativa e quindi impugnabile. Per quanto riguarda le elezioni politiche, i tribunali amministrativi sono incompetenti: come prescritto dalla legge, le decisioni definitive sugli eventuali reclami spettano esclusivamente agli organi di verifica dei poteri della Camera dei deputati e del Senato della Repubblica.\nCome ci si candida.\nLa presentazione di una candidatura comporta in genere una raccolta di firme. Per poter concorrere alle elezioni, ciascuna lista di candidati deve presentare una dichiarazione sottoscritta da un numero di elettori dipendente dal tipo di votazione e dalla popolazione della circoscrizione elettorale o del territorio interessato. Le firme debbono essere raccolte e autenticate nell'intervallo di tempo indicato dalla legge, a pena del loro annullamento. Nessun elettore pu\u00f2 sottoscrivere pi\u00f9 di una lista di candidati.\nNel dettaglio, per poter prendere parte all'elezione della Camera dei deputati e del Senato della Repubblica, \u00e8 previsto che ciascuna lista debba presentare almeno e non pi\u00f9 di firme in ogni collegio plurinominale.\nPer essere ammessa alla consultazione per il rinnovo del Parlamento europeo, ogni lista di candidati deve essere sottoscritta da un numero di cittadini compreso fra e ; il corpo elettorale di ciascuna regione appartenente al territorio della circoscrizione deve essere rappresentato da almeno firme, a pena della nullit\u00e0 della procedura.\nTanto per le elezioni politiche quanto per le europee, restano esonerati dai suddetti adempimenti \u2013 sotto opportune condizioni \u2013 i partiti gi\u00e0 presenti in Parlamento e i gruppi politici rappresentativi di minoranze linguistiche riconosciute dalla Costituzione.\nNelle regioni a statuto ordinario, ciascuna candidatura alla carica di presidente deve \nessere sostenuta da un numero di firme pari a quello stabilito per l'elezione del Senato. \nOgni lista di candidati alla carica di consigliere regionale deve inoltre essere approvata da:\nQualora le elezioni politiche o regionali siano anticipate di oltre 120 giorni rispetto alla scadenza del mandato, il numero di firme da presentare \u00e8 ridotto della met\u00e0.\nPer quanto riguarda le consultazioni amministrative, la legge dispone che ogni dichiarazione di candidatura alla carica di sindaco e ciascuna lista siano sottoscritte da:\nPer le elezioni amministrative nelle municipalit\u00e0 con popolazione inferiore a abitanti non \u00e8 prevista alcuna raccolta di firme.\nSistema elettorale.\nIn Italia sono in vigore sistemi elettorali differenti per i vari tipi di votazione.\nPer quanto riguarda le elezioni politiche, dal 2017 \u00e8 in vigore un sistema elettorale misto a separazione completa, ribattezzato \"Rosatellum bis\": in ciascuno dei due rami del Parlamento, il 37% dei seggi assembleari \u00e8 attribuito con un sistema maggioritario uninominale a turno unico, mentre il 61% degli scranni viene ripartito fra le liste concorrenti mediante un meccanismo proporzionale corretto con diverse clausole di sbarramento. Le candidature per quest'ultima componente sono presentate nell'ambito di collegi plurinominali, a ognuno dei quali spetta un numero prefissato di seggi; l'elettore non dispone del voto di preferenza n\u00e9 del voto disgiunto. La Costituzione stabilisce altres\u00ec che otto deputati e quattro senatori debbano essere prescelti dai cittadini italiani residenti all'estero.\nLe elezioni europee sono disciplinate da un sistema proporzionale con sbarramento al 4%; ogni elettore dispone inoltre di tre voti di preferenza. Per le liste delle minoranze linguistiche \u00e8 contemplata la facolt\u00e0 di collegamento con una lista nazionale.\nIl presidente della giunta regionale viene eletto direttamente dai cittadini in un turno unico di votazioni; non \u00e8 quindi previsto il ballottaggio. Le norme vigenti prevedono inoltre che il consiglio regionale sia eletto contestualmente al presidente mediante un sistema proporzionale con premio di maggioranza. Quattro quinti dei seggi assembleari sono attribuiti proporzionalmente, sulla base di liste presentate nelle diverse province; sono ammessi il voto di preferenza e il voto disgiunto. Le liste che hanno ottenuto una percentuale inferiore al 3% dei voti non ottengono alcun seggio, a meno che non siano collegate con un candidato presidente che abbia superato il 5% dei consensi a livello complessivo. Un quinto dei seggi \u00e8 assegnato sulla base di liste regionali (i cosiddetti \u00ablistini\u00bb) il cui capolista \u00e8 il candidato alla presidenza. La coalizione pi\u00f9 votata fa eleggere in blocco tutti i candidati del proprio listino, con la seguente eccezione: se le liste provinciali collegate alla lista regionale vincente hanno ottenuto almeno il 50% dei seggi, alla nuova maggioranza \u00e8 attribuita solo la met\u00e0 dei seggi riservati al listino, mentre il resto viene distribuito tra le liste di opposizione. In ogni caso, il presidente eletto ha diritto a una maggioranza stabile in consiglio (clausola di governabilit\u00e0): se l'insieme delle liste a lui collegate ha ottenuto meno del 40% dei seggi, oltre alla totalit\u00e0 dei seggi del listino gli viene attribuita una quota ulteriore di consiglieri che gli permetta di raggiungere il 55%. Le regioni Abruzzo, Calabria, Campania, Emilia-Romagna, Friuli-Venezia Giulia, Lombardia, Marche, Puglia, Sardegna, Sicilia, Umbria, Toscana e Veneto hanno introdotto alcune modifiche alla normativa nazionale; in Trentino-Alto Adige e in Valle d'Aosta sono in vigore regole specifiche allo scopo di garantire la rappresentanza delle minoranze linguistiche.\nQuanto alle elezioni comunali nelle municipalit\u00e0 con popolazione superiore a abitanti ( in Sicilia), viene eletto sindaco il candidato che ha conseguito la maggioranza assoluta dei voti validi. Qualora nessuno dei concorrenti superi la soglia del 50%, si ricorre a un ballottaggio tra i due candidati pi\u00f9 votati al primo turno. Ai fini della distribuzione fra le liste dei seggi assembleari, si utilizza un metodo proporzionale con sbarramento al 3%; alla coalizione di liste collegate al candidato eletto sono comunque garantiti \u2013 attraverso un eventuale premio di maggioranza \u2013 almeno i tre quinti dei seggi. Quest'ultima regola non viene applicata soltanto nel particolare caso in cui i cittadini attribuiscano la maggioranza assoluta a una coalizione diversa da quella del sindaco eletto: in tale circostanza si instaura una coabitazione forzata nota colloquialmente come \u00abanatra zoppa\u00bb. Nelle elezioni comunali sono inoltre ammessi il voto disgiunto e un massimo di due voti di preferenza a favore di candidati consiglieri di genere diverso appartenenti alla medesima lista. Le consultazioni provinciali si svolgevano con un sistema analogo basato su di uno speciale meccanismo di liste bloccate, in cui i candidati dei vari partiti politici \u2013 in numero pari ai seggi disponibili \u2013 erano assegnati ciascuno a un singolo collegio uninominale.\nPer le elezioni comunali nei centri minori e per le consultazioni circoscrizionali, \u00e8 in vigore un sistema maggioritario a turno unico con preferenze: alla lista pi\u00f9 votata sono assegnati i due terzi dei seggi assembleari. Qualora sia stata ammessa alle elezioni una sola lista, la consultazione viene dichiarata nulla se non vi prende parte almeno la met\u00e0 degli elettori oppure se il numero dei voti validi non raggiunge almeno la met\u00e0 dei votanti. Nei comuni valdostani anche il vicesindaco viene eletto direttamente dai cittadini.\nReferendum popolari.\nL'ordinamento italiano prevede l'istituto del referendum popolare.\nCinque consigli regionali o elettori possono richiedere l'indizione di un referendum finalizzato ad abrogare \u2013 in tutto o in parte \u2013 una legge ordinaria, un decreto-legge o un decreto legislativo. Non sono in ogni caso assoggettabili a referendum le leggi tributarie e di bilancio, i provvedimenti di amnistia e di indulto, nonch\u00e9 gli atti di ratifica dei trattati internazionali. I referendum abrogativi sono inoltre regolamentati dalle seguenti disposizioni:\nIl referendum abrogativo \u00e8 dichiarato valido e produce i suoi effetti se sono soddisfatte entrambe le condizioni seguenti:\nLa Costituzione contempla anche la possibilit\u00e0 di richiedere un referendum confermativo di una legge costituzionale che sia stata approvata in seconda delibera con una maggioranza inferiore ai due terzi dei membri di ciascuna delle due Camere. In questo caso, l'istanza pu\u00f2 essere presentata da un quinto dei componenti di una Camera, da cinque consigli regionali oppure da elettori entro tre mesi dalla pubblicazione del provvedimento sulla \"Gazzetta Ufficiale\". La legge costituzionale sottoposta a referendum viene promulgata se i voti favorevoli sono la maggioranza dei voti validi; non \u00e8 necessario il raggiungimento di alcun \"quorum\" sul numero dei votanti.\nEsistono poi due categorie di consultazioni referendarie sulla modifica delle circoscrizioni territoriali:\nLo statuto di ciascuna regione disciplina l'esercizio dei referendum locali, anche di natura propositiva, relativi alle leggi e ai provvedimenti amministrativi della regione medesima.\nPropaganda elettorale.\nLa legge prevede che, nell'imminenza di consultazioni elettorali e referendarie, la propaganda politica sia soggetta a regolamentazione.\nComizi, riunioni e altre iniziative analoghe organizzate in luoghi aperti al pubblico si possono svolgere \u2013 anche senza autorizzazione preventiva dell'autorit\u00e0 di pubblica sicurezza \u2013 fra il 30\u00ba giorno antecedente la data fissata per le elezioni e la mezzanotte del penultimo giorno precedente l'apertura della votazione, quando entra in vigore il cosiddetto \u00absilenzio elettorale\u00bb. Nel medesimo intervallo di tempo, la propaganda per mezzo di manifesti \u00e8 ammessa esclusivamente negli appositi spazi a ci\u00f2 destinati; sono invece vietate altre forme di propaganda luminosa o figurativa fissa, il lancio di volantini in luogo pubblico e la propaganda luminosa mobile. La propaganda tramite chiamate telefoniche preregistrate, posta elettronica, messaggi SMS e modalit\u00e0 simili \u00e8 permessa solamente a condizione che sia stato preventivamente acquisito il consenso esplicito dei singoli destinatari.\nA partire dal giorno in cui viene formalizzata l'indizione delle votazioni, i programmi televisivi e radiofonici sono sottoposti al principio della \"par condicio\", in base al quale deve essere garantito il confronto a parit\u00e0 di condizioni tra i diversi candidati e le varie opinioni politiche. Per i notiziari, le emittenti locali e gli organi d'informazione dei partiti sono previste norme meno restrittive. Nei quindici giorni antecedenti il voto, \u00e8 interdetta la pubblicazione di qualsiasi sondaggio relativo all'orientamento politico dei cittadini, anche se effettuato in precedenza.\nNel giorno fissato per la votazione, \u00e8 proibita ogni forma di propaganda all'interno degli uffici elettorali di sezione e nell'area compresa in un raggio di 200 metri.\nIl voto quale dovere civico.\nIn Italia, alle elezioni dell\u2019Assemblea Costituente (2 giugno 1946), fu introdotto il principio della obbligatoriet\u00e0 del voto. Inoltre nell\u2019art.48 della Costituzione, al secondo comma (ancora in vigore), viene stabilito che \u201c\"Il suo esercizio \u00e8 dovere civico.\"\u201d\nL\u2019obbligo del voto viene introdotto nella legge ordinaria, limitatamente alle elezioni politiche, dal D.P.R. n.361/1957, che nell\u2019art.4 disponeva:\nContestualmente, l\u2019art.115 del citato D.P.R. stabiliva le conseguenze dell\u2019astensione, tra cui l\u2019inserimento in un elenco nominativo degli astenuti (comma 2) e la sua esposizione per la durata di un mese nell'albo comunale (comma 3).\nLa sopra riportata versione dell\u2019art.4 perdura fino alla sua modifica a seguito della Legge n.277/1993,\nNello stesso anno viene integralmente abrogato l\u2019art.115, ovvero viene abrogato l'obbligo di compilazione dell'elenco nominativo degli astenuti."}
{"id": "4103266", "revid": "767487", "url": "https://it.wikipedia.org/wiki?curid=4103266", "title": "Black Tarantella", "text": "Black Tarantella \u00e8 il diciottesimo album musicale di Enzo Avitabile, uscito il 20 marzo 2012. Vede la collaborazione di diversi musicisti e cantanti quali Pino Daniele, Raiz, Francesco Guccini, Daby Tour\u00e9, Idir, Bob Geldof, Co'Sang, Franco Battiato, David Crosby, Mauro Pagani, Solea ed Enrique Morente. Il disco \u00e8 dedicato a quest'ultimo scomparso poco tempo dopo l'incisione del brano \"El\u00ec el\u00ec\".\nL'album ha vinto il Premio Tenco 2012 nella categoria \"Album in dialetto\"."}
{"id": "4103278", "revid": "767487", "url": "https://it.wikipedia.org/wiki?curid=4103278", "title": "Mardi Gras - Fuga dal college", "text": "Mardi Gras - Fuga dal college (\"Mardi Gras: Spring Break\") \u00e8 un film del 2011 diretto da Phil Dornfeld.\nTrama.\nTre amici, all'ultimo anno del college, decidono di recarsi alla festa del Mardi gras, tipica festa di carnevale di New Orleans, dove per ogni collana di perle, una ragazza \u00e8 tenuta a mostrare il suo petto."}
{"id": "4103285", "revid": "50787788", "url": "https://it.wikipedia.org/wiki?curid=4103285", "title": "Censura (psicanalisi)", "text": ""}
{"id": "4103289", "revid": "123442151", "url": "https://it.wikipedia.org/wiki?curid=4103289", "title": "Aleksandr Ivanovi\u010d \u010cerny\u0161ev", "text": "Giovane e brillante ufficiale aristocratico della cavalleria della Guardia russa, aiutante di campo dello zar Alessandro I, si mise in evidenza per talento militare, intelligenza e capacit\u00e0 diplomatiche durante il periodo napoleonico. Dopo aver partecipato alle battaglie della Terza coalizione e della Quarta coalizione, svolse alcune importanti missioni diplomatiche a Parigi, prima di combattere con coraggio e grande audacia durante la campagna di Russia. Comandante di veloci e agili reparti di cavalleria, \u010cerny\u0161ev, promosso colonnello e poi generale, guid\u00f2 una serie di brillanti incursioni nelle retrovie francesi contribuendo alla vittoria. Svolse un ruolo di rilievo anche durante la guerra della Sesta coalizione, sempre al comando di reparti di cavalleria, favorendo l'avanzata dell'esercito russo in Germania, dopo la distruzione della Grande Armata.\nDopo la guerra, durante la quale aveva evidenziato ambizione, capacit\u00e0 e risolutezza, \u010cerny\u0161ev continu\u00f2 una prestigiosa carriera politico-militare, assumendo un ruolo di grande importanza sotto il regno di Nicola I, come ministro della Guerra dal 1827 al 1852 e come capo del gabinetto dei ministri dal 1848 al 1856.\nBiografia.\nInizi della carriera militare.\nAleksandr \u010cerny\u0161ev apparteneva a una famiglia dell'aristocrazia russa. Suo zio Aleksandr Lanskoj era stato amante della zarina Caterina II, suo padre, Ivan \u010cerny\u0161ev, era stato tenente generale e senatore. Il giovanissimo \u010cerny\u0161ev venne notato per la prima volta nel 1810 durante un ballo per celebrare l'incoronazione dello zar Alessandro I; la vivacit\u00e0 e la sicurezza del giovane attrassero l'attenzione del sovrano che lo inser\u00ec tra i paggi imperiali e in seguito tra i suoi aiutanti di campo.\nNel 1802 Alexander \u010cerny\u0161ev entr\u00f2 nel prestigioso Reggimento della Guardia a cavallo (\u041a\u043e\u043d\u043d\u043e\u0433\u0432\u0430\u0440\u0434\u0435\u0439\u0441\u043a\u0438\u0439 \u043f\u043e\u043b\u043a). Poru\u010dik della Guardia dal settembre 1804, prese parte alle guerre napoleoniche distinguendosi nelle battaglie di Vy\u0161kov e di Austerlitz (terza coalizione); il suo comportamento ad Austerlitz gli fece ottenere l'Ordine di San Vladimiro. Si mise in evidenza anche nelle battaglie della quarta coalizione di Heilsberg e di Friedland, dopo le quali fu insignito dell'Ordine di San Giorgio, quarta classe, e della Spada d'oro al coraggio.\nIncarichi diplomatici e spionaggio.\nDopo la firma del trattato di Tilsit, che sanc\u00ec la fine delle ostilit\u00e0 fra Francia e Russia, ebbe inizio la carriera diplomatica di \u010cerny\u0161ev il quale nel 1808 fu designato dallo zar Alessandro I di Russia suo inviato personale presso Napoleone, in quel periodo intento a preparare l'invasione della penisola iberica. \u010cerny\u0161ev raggiunse l'imperatore dei francesi a Bayonne, riusc\u00ec a guadagnare la fiducia di Napoleone e a diventare realmente il contatto personale fra i due imperatori, indipendente dall'ambasciatore russo a Parigi. Al seguito dello stato maggiore francese, \u010cerny\u0161ev fu al fianco di Napoleone durante le guerre della Quinta Coalizione; dopo la battaglia di Wagram (luglio 1809) ricevette da Napoleone la Legion d'onore. Nell'ottobre dello stesso anno fu promosso rittmeister della Guardia a cavallo, e l'anno successivo colonnello.\nFisicamente prestante, brillante, ambizioso, intelligente e capace, \u010cerny\u0161ev era molto preparato e in grado di comprendere le implicazioni di alta strategica e di politica internazionale militari degli eventi in corso in Europa; era ormai altamente stimato dallo zar e molto considerato nell'ambiente militare e politico russo. Nel 1810 venne nominato addetto militare a Parigi, dove svolse una notevole e importante attivit\u00e0 di spionaggio per raccogliere informazioni sull'apparato militare francese e sui programmi di Napoleone. Mentre l'alto funzionario dell'ambasciata Karl Vasil'evi\u010d Nesselrode si occupava di raccogliere notizie dalle sue fonti nella diplomazia, \u010cerny\u0161ev disponeva di informatori nell'ambiente militare francese, tra cui un dipendente nel Consiglio di Stato, uno nell'amministrazione militare, un terzo in un ufficio importante del ministero della Guerra francese. Quest'ultimo era la fonte pi\u00f9 importante per \u010cerny\u0161ev da cui egli otteneva ogni mese una copia del libro segreto in cui erano elencati i numeri, gli spostamenti e la dislocazione di ogni reggimento dell'esercito francese.\n\u010cerny\u0161ev dimostr\u00f2 perspicacia e coraggio; dai suoi informatori apprese che i francesi stavano potenziando la loro cavalleria e che progettavano la costruzione di carri di grandi dimensioni, idonei al terreno e al clima russo, egli stesso si infiltr\u00f2 travestito in una delle fabbriche per vedere questi mezzi. Da questi fatti dedusse che un attacco della Francia era imminente. Egli inoltre venne a conoscenza a grandi linee del piano di operazioni di Napoleone in caso di guerra con la Russia; mostrando una notevole capacit\u00e0 di analisi, il giovane colonnello inform\u00f2 lo zar e i suoi comandanti che l'imperatore francese sarebbe stato in grado di radunare grandi forze per la guerra e consigli\u00f2 di adottare una tattica di attesa, cercando di attirare e logorare il nemico nell'interno della Russia. \u010cerny\u0161ev proponeva di mobilitare tutte le risorse materiali e morali dell'impero, stimolando la religiosit\u00e0 e il patriottismo per respingere il probabile invasore; evidenzi\u00f2 i problemi di Napoleone e la sua necessit\u00e0 di concludere rapidamente la guerra.\nCampagna del 1812-1814.\nMentre continuava la sua attivit\u00e0 di spionaggio in Francia, \u010cerny\u0161ev aveva anche intrapreso altre importanti missioni diplomatiche; in particolare nell'inverno 1810 si rec\u00f2 a Stoccolma dove incontr\u00f2 il maresciallo Jean-Baptiste Bernadotte, appena designato erede al trono di Svezia. I due erano intimi amici e gi\u00e0 in precedenza a Parigi il maresciallo francese aveva assicurato a \u010cerny\u0161ev che egli, in caso di sua designazione, non sarebbe stato affatto uno strumento di Napoleone ma che al contrario avrebbe soprattutto salvaguardato i legami con la Russia. A Stoccolma egli ricevette nuove assicurazioni da Bernadotte e pot\u00e9 inviare allo zar informazioni tranquillizzanti: la Svezia non si sarebbe unita all'invasione francese.\nNel febbraio 1812 l'incarico all'ambasciata francese di \u010cerny\u0161ev ebbe una brusca interruzione; il 26 febbraio il ministro di polizia Jean Marie Savary era sulle sue tracce e lo costrinse a lasciare Parigi; nel suo appartamento vennero ritrovati documenti compromettenti per permisero di individuare e fucilare il traditore al ministero della Guerra e di organizzare una campagna di propaganda anti-russa in Francia, alla vigilia dell'invasione.\nAleksandr \u010cerny\u0161ev ritorn\u00f2 quindi a Pietroburgo e rimase accanto ad Alessandro nella prima fase della campagna di Russia; egli in precedenza aveva proposto di prendere l'iniziativa anticipando l'attacco francese ed entrando in Polonia, ma dopo l'invasione conferm\u00f2 le sue valutazioni precedenti sugli obiettivi di Napoleone e sulle debolezze della sua strategia. Godendo della piena fiducia dello zar \u010cerny\u0161ev accrebbe ancora il suo prestigio e la sua influenza e collabor\u00f2 alla stesura dei nuovi piani di guerra; dopo la battaglia di Borodino Alessandro lo invi\u00f2 al quartier generale del maresciallo Michail Kutuzov per illustrare i dettagli del grande progetto studiato per attaccare e distruggere la Grande Armata, isolata nel cuore della Russia.\n\u010cerny\u0161ev raggiunse il quartier generale del maresciallo Kutuzov a sud-ovest di Mosca il 20 settembre 1812, dopo aver compiuto un lungo percorso a est della citt\u00e0 per evitare le truppe francesi; egli pot\u00e9 descrivere accuratamente il piano studiato da Alessandro, anche con la sua collaborazione diretta, per intrappolare Napoleone tra i tre eserciti del generale Peter Wittgenstein, dell'ammiraglio Pavel \u010ci\u010dagov e di Kutuzov. Allo zar scrisse che il maresciallo Kutuzov e il generale Levin von Bennigsen giudicavano favorevolmente il progetto e che i francesi apparivano in una \"brutta situazione\". Subito dopo \u010cerny\u0161ev ripart\u00ec e si diresse a sud per raggiungere in Ucraina nord-occidentale il comando dell'ammiraglio \u010ci\u010dagov, a cui comunic\u00f2 a sua volta il piano di azioni combinate.\nIn ottobre finalmente \u010cerny\u0161ev ricevette un incarico operativo e pot\u00e9 dimostrare audacia, spirito di iniziativa e grande energia al comando di distaccamenti di cavalleria impegnati in incursioni nelle lontane retrovie francesi, diventando in breve il pi\u00f9 famoso e abile comandante russo di formazioni partigiane durante la guerra. Al comando di sette squadroni di cavalleria regolare, di tre reggimenti cosacchi ed un reparto di calmucchi, \u010cerny\u0161ev diresse una prima serie di incursioni in profondit\u00e0 nel Granducato di Varsavia dove distrusse depositi di materiali ed equipaggiamenti, intercett\u00f2 le linee di comunicazione nemiche e tenne testa alle unit\u00e0 di cavalleria austriache inviate alla sua ricerca. Dopo questi primi successi, guid\u00f2 reparti cosacchi verso nord nelle retrovie francesi e si ricongiunse con l'esercito russo al comando del generale Wittgenstein al quale diede informazioni sulla situazione dell'armata dell'ammiraglio \u010ci\u010dagov. Durante questa audace spedizione \u010cerny\u0161ev era anche riuscito a liberare il generale Ferdinand von Wintzingerode che, fatto prigioniero dai francesi a Mosca, veniva trasferito in Francia. Per questi brillanti risultati lo zar lo promosse a ventisette anni maggior generale.\nDopo questi successi il 22 gennaio 1813 \u010cerny\u0161ev propose al maresciallo Kutuzov di sfruttare la disastrosa situazione dei resti della Grande Armata al termine della ritirata dalla Russia e organizzare alcuni distaccamenti di cavalleria per effettuare nuove incursioni in profondit\u00e0 oltre la Vistola e l'Oder, penetrando in territorio tedesco. Egli riteneva che le retrovie nemiche fossero molto vulnerabili e che la cavalleria francese fosse ormai debole; \u010cerny\u0161ev inoltre credeva che queste incursioni fino in Germania avrebbero favorito l'attesa decisione della Prussia di rompere l'accordo con la Francia e allearsi con la Russia. Il maresciallo Kutuzov approv\u00f2 gli audaci piani di \u010cerny\u0161ev e organizz\u00f2 tre \"distaccamenti volanti\" di cui uno venne assegnato al giovane generale; \u010cerny\u0161ev guidava una formazione mista di cavalleria regolare e cosacchi con due cannoni di artigliaria a cavallo, e operava nelle retrovie del quartier generale del comandante in capo francese Eugenio Beauharnais a Pozna\u0144.\nAvendo di fronte solo deboli formazioni di cavalleria nemiche, i reparti di \u010cerny\u0161ev ottennero continui successi; nel combattimento di Zirche, sul fiume Warthe sconfissero 2.000 lanceri lituani; il generale aveva organizzato un doppio attacco contemporaneo di fronte e alle spalle e sbaragli\u00f2 gli avversari. Sfruttando la grande mobilit\u00e0, i cavalleggeri russi colpivano depositi, magazzini, infrastrutture e piccoli reparti francesi; anticipando il disgelo primaverile, \u010cerny\u0161ev riusc\u00ec ad attraversare con i suoi reparti l'Oder sul ghiaccio ormai molto sottile e pot\u00e9 riprendere le azioni in Prussia, attaccando, insieme alle altre colonne volanti, la guarnigione di Berlino. La cavalleria leggera di \u010cerny\u0161ev operava centinaia di chilometri pi\u00f9 avanti del grosso dell'esercito russo ed, essendo estremamente mobile, riusc\u00ec a creare disordine nelle retrovie francesi, interruppe ripetutamente le vie di comunicazione e svolse un ruolo di notevole importanza che favor\u00ec l'avanzata in Germania e contribu\u00ec alla continua ritirata dei francesi. Il 2 aprile 1813 \u010cerny\u0161ev ottenne una nuova vittoria attaccando e sconfiggendo una divisione francese a L\u00fcneburg.\nDurante la campagna della primavera e dell'autunno 1813 \u010cerny\u0161ev continu\u00f2 a combattere con valore e abilit\u00e0 alla testa di reparti di cavalleria leggera. Alla vigilia dell'armistizio temporaneo del giugno 1813, stava minacciando, insieme ad altri reparti mobili le retrovie dell'armata di Napoleone ed era giunto nella vicinanze di Lipsia; dopo la ripresa dei combattimenti ebbe parte decisiva nella vittoria di Hagelberg del 27 agosto 1813, dove con i suoi cosacchi attacc\u00f2 alle spalle la divisione francese del generale Jean-Baptiste Girard che fu messa in rotta.\nPosto alle dipendenze dell'Armata del Nord guidata dall'erede al trovo svedese Bernadotte, ricevette nel settembre 1813 l'incarico di organizzare una nuova incursione in profondit\u00e0 a ovest dell'Elba con cinque reggimenti cosacchi, sei squadroni di cavalleria regolare e quattro cannoni. \u010cerny\u0161ev diede inizio alla missione il 14 settembre attraversando il fiume e avanzando rapidamente su Kassel, capitale del regno di Vestfalia. Muovendosi con grande velocit\u00e0 le sue forze sorpresero i nemici e il 29 settembre entrarono a Kassel da cui era precipitosamente fuggito Girolamo Bonaparte, fratello minore di Napoleone e sovrano del regno di Vestfalia; \u010cerny\u0161ev cattur\u00f2 notevoli quantit\u00e0 di materiali e provviste e si impadron\u00ec del fondo di guerra rinvenuto nella citt\u00e0. Nonostante il brillante successo, egli non poteva resistere isolato e ben presto dovette abbandonare Kassel per sfuggire ai rinforzi nemici.\n\u010cerny\u0161ev partecip\u00f2 anche alle ultime fasi della guerra della Sesta coalizione e all'invasione della Francia; nel marzo del 1814, all'et\u00e0 di ventisette anni venne promosso, per i meriti di guerra, tenente generale. Strettamente legato ad Alessandro, fece parte del suo seguito durante il Congresso di Vienna del 1814-1815.\nCarriera politica.\nNel 1821 \u010cerny\u0161ev divenne comandante della Divisione leggera di Guardie a cavallo e stabil\u00ec contatti sempre pi\u00f9 stretti col granduca Nicola, il futuro zar Nicola I di Russia. L'ascesa di Nicola al trono e la repressione della rivolta dei decabristi, gli ufficiali della guardia che non intendevano riconoscere il nuovo zar e chiedevano riforme liberali, diede un impulso alla carriera politica di \u010cerny\u0161ev, che si un\u00ec al circolo degli ufficiali pi\u00f9 reazionari fedeli al nuovo zar. Lo zar lo nomin\u00f2 membro della commissione d'inchiesta sulla rivolta. \u010cerny\u0161ev fu quindi premiato con i titoli di conte (1826) e generale di Cavalleria (1827); ottenne inoltre un seggio al Consiglio di Stato e la nomina a ministro della guerra (1832). Nel 1848, \u010cerny\u0161ev raggiunse grande influenza nellImpero e divenne presidente del Consiglio di Stato e poco dopo, alla morte di Vasilij Vasil'evi\u010d Leva\u0161ov, presidente del Consiglio dei ministri, incarico che resse fino al 1856.\nNel romanzo storico \"Chad\u017ei-Murat\" di Lev Tolstoj, ambientato nel 1851, l'autore descrisse negativamente Cerny\u0161ev, considerato un individuo gretto e venale, intento a sabotare i tentativi del generale Michail Sem\u00ebnovi\u010d Voroncov di ottenere la collaborazione di Hadji Murad per invidia verso il generale (\u00ab\u010cerny\u0161ev non aveva alcuna simpatia per Voronc\u00f2v, sia perch\u00e9 questi godeva della stima di tutti, sia perch\u00e9 era ricchissimo, sia perch\u00e9 era un vero barin, mentre Cerny\u0161ev era solo un parvenu\u00bb). Secondo Tolstoj, \u010cerny\u0161ev godeva di scarsa stima anche da parte dello zar (\u00ab[Nicola] sopportava a fatica Cerny\u0161ev, pur considerandolo attualmente insostituibile; egli infatti lo riteneva un gran mascalzone, e gli era noto il suo tentativo di rovinare Zachar \u010cerny\u0161ev al processo dei decabristi per impadronirsi dei suoi averi.\u00bb).\n\u010cerny\u0161ev fu rimosso dal suo incarico nel 1856 dal nuovo zar Alessandro II che ritenne il ministro, la cui salute peraltro si era indebolita, responsabile della sfavorevole conclusione della guerra di Crimea.\nMatrimoni.\nPrimo Matrimonio.\nNel 1816 spos\u00f2 la principessa Teofilia Morawska (12 aprile 1791-19 settembre 1828), figlia del maggiore generale Ignaz Karl Morawski. Divorziarono nel 1821.\nSecondo Matrimonio.\nSpos\u00f2, il 7 febbraio 1823, la principessa Elizaveta Aleksandrovna Belosel'skaja-Belozerskaja (25 settembre 1805-12 gennaio 1824). Mor\u00ec di parto.\nTerzo Matrimonio.\nSpos\u00f2, il 16 settembre 1825, la contessa Elizaveta Nikolevna Zotova (15 agosto 1808-25 marzo 1872), figlia del consigliere di stato, il conte Nikolaj Ivanovi\u010d Zotov. Ebbero sei figli:"}
{"id": "4103290", "revid": "599013", "url": "https://it.wikipedia.org/wiki?curid=4103290", "title": "Pape Niokhor Fall", "text": ""}
{"id": "4103294", "revid": "767487", "url": "https://it.wikipedia.org/wiki?curid=4103294", "title": "Diga di Verbois", "text": "La diga di Verbois \u00e8 una diga a gravit\u00e0 situata in Svizzera, nel Canton Ginevra, sul confine tra i comuni di Russin e Aire-la-Ville.\nDescrizione.\nInaugurata nel 1943, ha un'altezza di 34 metri e il coronamento \u00e8 lungo 340 metri. Il volume della diga \u00e8 di 131.000 metri cubi.\nIl lago creato dallo sbarramento, il lac de Verbois, ha un volume massimo di 12 milioni di metri cubi, una lunghezza di 11,4\u00a0km e un'altitudine massima di 369\u00a0m s.l.m. Lo sfioratore ha una capacit\u00e0 di 530 metri cubi al secondo.\nLa diga \u00e8 dotata di una centrale idroelettrica, sono installate 4 turbine Kaplan, per una potenza complessiva di 100\u00a0MW. \u00c8 sfruttata dall'azienda Services industriels de Gen\u00e8ve.\nLa diga \u00e8 inoltre dotata di una scala di risalita per pesci a bacini successivi."}
{"id": "4103308", "revid": "287204", "url": "https://it.wikipedia.org/wiki?curid=4103308", "title": "'Umar Sulayman", "text": ""}
{"id": "4103310", "revid": "22475", "url": "https://it.wikipedia.org/wiki?curid=4103310", "title": "Amori e incantesimi", "text": ""}
{"id": "4103311", "revid": "11959", "url": "https://it.wikipedia.org/wiki?curid=4103311", "title": "\u02bfOmar Sulaym\u0101n", "text": ""}
{"id": "4103315", "revid": "732240", "url": "https://it.wikipedia.org/wiki?curid=4103315", "title": "Nicol\u00f2 degli Agostini", "text": ""}
{"id": "4103323", "revid": "1310927", "url": "https://it.wikipedia.org/wiki?curid=4103323", "title": "Mamoutou N'Diaye", "text": ""}
{"id": "4103330", "revid": "1310927", "url": "https://it.wikipedia.org/wiki?curid=4103330", "title": "Elvis Kafoteka", "text": ""}
{"id": "4103338", "revid": "834", "url": "https://it.wikipedia.org/wiki?curid=4103338", "title": "Lingua hurrica", "text": ""}
{"id": "4103339", "revid": "767487", "url": "https://it.wikipedia.org/wiki?curid=4103339", "title": "Hellings Mwakasungula", "text": ""}
{"id": "4103340", "revid": "34392", "url": "https://it.wikipedia.org/wiki?curid=4103340", "title": "Emilio Vincenzo Magoni", "text": ""}
{"id": "4103341", "revid": "834", "url": "https://it.wikipedia.org/wiki?curid=4103341", "title": "Lingua ibo", "text": ""}
{"id": "4103342", "revid": "767487", "url": "https://it.wikipedia.org/wiki?curid=4103342", "title": "Victor Nyirenda", "text": "Carriera.\nClub.\nDopo gli esordi in patria, dal 2006 al 2009 ha giocato nelle serie minori inglesi; dal 2009 gioca nell'APR Kigali, il club pi\u00f9 titolato del Ruanda.\nNazionale.\nHa esordito in Nazionale nel 2008; nel 2010 ha partecipato alla Coppa d'Africa."}
{"id": "4103343", "revid": "834", "url": "https://it.wikipedia.org/wiki?curid=4103343", "title": "Lingua ilokano", "text": ""}
{"id": "4103344", "revid": "834", "url": "https://it.wikipedia.org/wiki?curid=4103344", "title": "Lingua ilokana", "text": ""}
{"id": "4103347", "revid": "1305772", "url": "https://it.wikipedia.org/wiki?curid=4103347", "title": "Ilocano", "text": ""}
{"id": "4103349", "revid": "767487", "url": "https://it.wikipedia.org/wiki?curid=4103349", "title": "Robert Ng'ambi", "text": ""}
{"id": "4103350", "revid": "7", "url": "https://it.wikipedia.org/wiki?curid=4103350", "title": "Ivan Liubicic", "text": ""}
{"id": "4103352", "revid": "117212945", "url": "https://it.wikipedia.org/wiki?curid=4103352", "title": "Monte Paget", "text": "Il monte Paget (2935 m s.l.m.) \u00e8 la montagna pi\u00f9 alta della Georgia del Sud. Fa parte della catena montuosa Allardyce. \u00c8 anche la cima pi\u00f9 alta di qualunque territorio sottoposto alla sovranit\u00e0 del Regno Unito (escluso il Territorio Antartico Britannico, che non ha una popolazione permanente e la cui sovranit\u00e0 \u00e8 disputata).\nLa montagna \u00e8 fatta a forma di sella ed \u00e8 situata nella parte centrale dell'isola. \u00c8 chiaramente visibile dal centro abitato di Grytviken e dalla punta Re Edoardo.\nFu salita per la prima volta il 30 dicembre 1964 da una spedizione dell'esercito inglese guidata dal comandante Malcolm Burley.\n\u00c8 la ventitreesima montagna al mondo in termini di isolamento topografico."}
{"id": "4103355", "revid": "767487", "url": "https://it.wikipedia.org/wiki?curid=4103355", "title": "Simplex Nthala", "text": ""}
{"id": "4103356", "revid": "179980", "url": "https://it.wikipedia.org/wiki?curid=4103356", "title": "Sergio Jos\u00e9 Bastida", "text": ""}
{"id": "4103357", "revid": "1543377", "url": "https://it.wikipedia.org/wiki?curid=4103357", "title": "Distretti della Guinea Equatoriale", "text": "I distretti della Guinea Equatoriale sono una suddivisione amministrativa di secondo livello dello stato africano.\nIn base all'articolo 3 della Costituzione le 7 province sono formate da 18 distretti a loro volta suddivisi in 30 comuni. La Provincia di Annob\u00f3n \u00e8 composta da un unico distretto.\nElenco dei distretti.\nL'elenco dei distretti \u00e8 il seguente:"}
{"id": "4103358", "revid": "767487", "url": "https://it.wikipedia.org/wiki?curid=4103358", "title": "Jimmy Zakazaka", "text": ""}
{"id": "4103362", "revid": "83531", "url": "https://it.wikipedia.org/wiki?curid=4103362", "title": "Presidenti della Corsica", "text": "Questa lista raccoglie l'elenco dei presidenti del Consiglio regionale della Corsica (poi Assemblea della Corsica dal 1992), dall'istituzione della regione dal 1974 in seguito al distacco dalla regione Provenza-Alpi-Costa Azzurra diventato effettivo nel 1976."}
{"id": "4103365", "revid": "50790125", "url": "https://it.wikipedia.org/wiki?curid=4103365", "title": "Volvo V40 (2012)", "text": ""}
{"id": "4103368", "revid": "69794", "url": "https://it.wikipedia.org/wiki?curid=4103368", "title": "Fiat 15", "text": "Il Fiat 15 \u00e8 un autocarro militare leggero prodotto dalla Fiat Veicoli Industriali ed impiegato dal Regio Esercito nella Guerra italo-turca e nella prima guerra mondiale. Fu prodotto su licenza dalla russa ZIL come F-15.\nStoria.\nNel 1909 il Regio Esercito richiese un autocarro leggero multiruolo, per trasporto di personale e materiali. Carlo Cavalli della Fiat Veicoli Industriali progett\u00f2 cos\u00ec il Fiat 15. L'autocarro entr\u00f2 in servizio nel 1911 e venne massicciamente impiegato nella Guerra italo-turca. Nel 1911 entr\u00f2 in produzione la versione Fiat 15 bis, detto anche \"Libia\" perch\u00e9 destinata all'impiego in questa colonia, sostituita nello stesso ruolo, nel 1913 dalla Fiat 15 ter. Questa versione venne prodotta su licenza in 6.285 esemplari dalla russa AMO/ZIL, che lo denomin\u00f2 F-15. Durante la prima guerra mondiale, alla sua produzione per le forze armate si affianc\u00f2 quella del Fiat 18.\nIl telaio dell'autocarro civile fu impiegato, tra gli innumerevoli allestimenti personalizzati delle tante carrozzerie, anche per l'allestimento di autobus ed autopompe per i corpi dei pompieri civici.\nTecnica.\nL'autotelaio \u00e8 su 4 ruote a razze, le anteriori sterzanti e le posteriori motrici e gemellate. Il motore, anteriore, \u00e8 sul Fiat 15 un Fiat Brevetti 15/20 da 3053 cm\u00b3 quadricilindrico a benzina, innovativo per la presenza di una pompa per il carburante in luogo dell'alimentazione per gravit\u00e0. Il Fiat 15 bis mantiene la stessa motorizzazione, mentre il Fiat 15 ter monta un motore a benzina Fiat 53A da 4398 cm\u00b3 pi\u00f9 potente, con la velocit\u00e0 che passa da 35 km/h a 40 km/h e ruote a disco d'acciaio.\nImpiego in combattimento.\nIl Fiat 15 fu il protagonista assoluto della prima motorizzazione delle forze armate italiane ed il Regio Esercito acquis\u00ec tutte le versioni dell'autocarro in molti allestimenti, tra i quali autoambulanza, autofficina, autofotoelettrica ed autopompa. Accanto all'uso come mezzo logistico, l'Italia fu il primo paese ad impiegare il mezzo a motore direttamente in combattimento. Infatti il Fiat 15 bis venne usato come base per la costruzione della autoblindo Fiat Arsenale, impiegata nella guerra italo-turca insieme alla Bianchi. Dopo la Grande Guerra, sull'autotelaio del Fiat 15 ter venne prodotta dalle acciaierie di Terni la blindo Fiat-Terni Tripoli, che trov\u00f2 impiego in Tripolitania durante la riconquista della Libia nelle squadriglie autoblindo dei Cacciatori d'Africa; durante questa campagna le squadriglie vennero motorizzate anche con numerosi autocarri armati Fiat 15 ter (definiti al tempo \"carri armati\"), protetti artigianalmente con lamiere blindate ed armate con tre mitragliatrici Schwarzlose con 15.000 colpi, condotte da un equipaggio di 4 uomini."}
{"id": "4103379", "revid": "2373", "url": "https://it.wikipedia.org/wiki?curid=4103379", "title": "Verchojansk rajon", "text": ""}
{"id": "4103383", "revid": "47767", "url": "https://it.wikipedia.org/wiki?curid=4103383", "title": "Rebeca", "text": ""}
{"id": "4103384", "revid": "47767", "url": "https://it.wikipedia.org/wiki?curid=4103384", "title": "Rebecka", "text": ""}
{"id": "4103385", "revid": "47767", "url": "https://it.wikipedia.org/wiki?curid=4103385", "title": "Rebekka", "text": ""}
{"id": "4103386", "revid": "47767", "url": "https://it.wikipedia.org/wiki?curid=4103386", "title": "Rebekkah", "text": ""}
{"id": "4103387", "revid": "47767", "url": "https://it.wikipedia.org/wiki?curid=4103387", "title": "Rebekah", "text": ""}
{"id": "4103388", "revid": "287204", "url": "https://it.wikipedia.org/wiki?curid=4103388", "title": "Becky", "text": ""}
{"id": "4103392", "revid": "6923", "url": "https://it.wikipedia.org/wiki?curid=4103392", "title": "Japan Remote Control", "text": "La Japan Remote Control Co. (\u65e5\u672c\u9060\u9694\u5236\u5fa1\u682a\u5f0f\u4f1a\u793e; \"Nippon Enkaku Seigyo Kabushiki Gaisha\") o abbreviata JR \u00e8 un'azienda giapponese di elettronica e modellismo. I radiocomandi sono conosciuti come \"JR PROPO\", dove PROPO sta per proportional (proporzionale).\nStoria.\n\u00c8 stata fondata nel 1976 a Osaka dove tuttora vi \u00e8 la sede principale. Nel 1983 inizi\u00f2 la collaborazione con la tedesca Graupner nel ramo radiocomandi e elicotteri. \u00c8 membro di:"}
{"id": "4103401", "revid": "307923", "url": "https://it.wikipedia.org/wiki?curid=4103401", "title": "Nicol\u00f2 Baschiera", "text": "Biografia.\nDi origini romane, il 14 aprile 1734 entr\u00f2 nell'esercito imperiale iniziando una brillante carriera militare. Dopo una prima promozione a tenente, il 12 ottobre 1738 divenne capitano e nel 1742, dalla Toscana fu trasferito alla fortezza di Mantova dove si comp\u00ec la sua ascesa nella gerarchia militare dell'esercito asburgico. Fu, infatti, promosso maggiore nel 1756, nel 1762 tenente colonnello e infine colonnello. Altres\u00ec a Mantova si afferm\u00f2 come una dei migliori ingegneri militari e idraulici della Lombardia settecentesca applicandosi alla progettazione delle difese di Mantova, che per l'importante posizione strategica, dopo la caduta dei Gonzaga e il passaggio al dominio diretto della casa d'Austria, divenne una citt\u00e0 fortezza.\nNicol\u00f2 Baschiera fu incaricato, dopo concorso pubblico, di progettare la facciata del Duomo di Mantova, realizzata tra il 1756 e il 1761.\nNel 1769 si trasfer\u00ec a Milano per sovrintendere al riordino delle fortificazioni militari della Lombardia austriaca, senza mai interrompere i rapporti anche professionali con la citt\u00e0 di Mantova.\nFu altres\u00ec incaricato da Maria Teresa d'Austria a presiedere da parte austriaca la commissione intergovernativa (Austria-Repubblica Veneta) che compil\u00f2 il Trattato di Ostiglia, poi trasfuso nel Trattato del Tartaro. Detto trattato regolava l'uso delle acque di confine utilizzate da mantovani e veneti."}
{"id": "4103419", "revid": "214753", "url": "https://it.wikipedia.org/wiki?curid=4103419", "title": "Flying Finn", "text": "Flying Finn \u00e8 un soprannome dato a diversi sportivi finlandesi. In origine, fu dato a diversi fondisti. Il termine \u00e8 stato successivamente esteso a piloti finlandesi come per esempio Mika H\u00e4kkinen."}
{"id": "4103425", "revid": "767487", "url": "https://it.wikipedia.org/wiki?curid=4103425", "title": "Despistaos", "text": "I Despistaos sono un gruppo musicale rock spagnolo originario di Guadalajara, fondato nel 2002.\nBiografia.\nFormazione della band.\nIl gruppo si form\u00f2 nel 2002, quando Dani Marco (Voce) che suonava nell'orchestra Zero incontr\u00f2 Isma (Basso). Lui e il futuro chitarrista del gruppo, More hanno organizzato un festival rock e un'orchestra nella citt\u00e0 di Ini\u00e9stola, nella quale suonava Dani. I tre si conobbero meglio e scoprirono di avere gusti e interessi comuni e, in seguito, nell'estate del 2002, si consolid\u00f2 l'idea di creare un gruppo e cominciarono a lavorare sulle prime canzoni. Non avendo la batteria, hanno usato un computer e, non sapendo davvero come spostarlo, hanno deciso di caricarlo sulla rete. In seguito, hanno creato il proprio sito Web, e, videro che, Michel Molinera, membro del gruppo Canallas, aveva creato una piccola etichetta discografica e stava cercando gruppi per lui. Andarono a un concerto del suo gruppo e glielo diedero a mano.\nL'album del debutto \"Despistaos\".\nNel 2003, debuttarono con l'album omonimo autoprodotto, \"Despistaos\" (El Coyote) nel quale il gruppo opta per un rock pi\u00f9 urbano prendendo come riferimento due band che hanno adorato, Extremoduro, Platero y tu e nel quale vi sono numerose collaborazioni, tra cui quella di Iker Piedrafita (Dikers). I problemi sono iniziati quando un mese dopo l'uscita dell'album l'etichetta scompare e loro stessi hanno dovuto occuparsi della promozione. Tuttavia, grazie al passaparola e al supporto di alcuni siti Web musicali e riviste specializzate, a poco a poco stavano dando sempre pi\u00f9 concerti e aprirono i concerti d Medina Azahara, Celtas Cortos, M-Clan o S\u00f4ber.\nCambiamenti nella formazione e secondo album \"\u00bfY a ti que te importa?\".\nIl 2004 inizia con diverse novit\u00e0 riguardanti la formazione del gruppo; in primo luogo incorporando un nuovo chitarrista nella figura di Krespo e in secondo luogo passando al batterista Anono. Per la registrazione del secondo album, \"\u00bfY a ti que te importa?\" (El Diablo), che contiene meno influenze del Rock Urbano ma \u00e8 pi\u00f9 pop/rock convenzionale, hanno viaggiato a Madrid, negli studi ASK, cui hanno collaborato Miguel de Lucas, un membro del gruppo Dr. Sapo, che ha messo i cori su un tema, e la cantante Marea, Kutxi Romero, che canta in \"El malo del cuento\u201d.\n\"Lejos\".\nNel 2006 avvengono diversi cambiamenti. Il gruppo, non soddisfatto del risultato, decide di fare a meno del produttore Alejo Stivel e si fanno affiancare da I\u00f1aki \"Uoho\" Ant\u00f3n, chitarrista degli Extremoduro, Platero e T\u00fa e Unconscious. Inoltre, durante le sessioni di registrazione il batterista, El Canario, lascia la band e viene sostituito da I\u00f1igo Iribarne. Al di l\u00e0 di questo, il gruppo riesce finalmente ad ottenere un contratto con una major, la Warner, e produrre il terzo album \"Lejos\" (Warner) in cui Albertucho partecipa a \"Como briciole di pane\" e Fito Cabrales, cantante di Platero y T\u00fa e Fito e Fitipaldis, in \"Es importante\". Il risultato \u00e8 piuttosto irregolare e di conseguenza soffre sia del numero di copie vendute sia di concerti fatti.\n\"Vivir al rev\u00e9s\".\nIl gruppo cerca di compensare rapidamente il cattivo gusto e nel 2007 tornano in studio di registrazione per dare vita a un nuovo album, \"Vivir al rev\u00e9s\" (Warner). Questa volta il produttore scelto dall'etichetta \u00e8 Jes\u00fas G\u00f3mez, produttore, tra gli altri, di \u00c1lex Ubago, Luz Casal e La Frontera. Inizialmente, l'album, registrato interamente negli studi Doblewtronics di Madrid, doveva essere pubblicato prima dell'estate di quell'anno, ma alla fine ci vollero altri quattro mesi per vedere la luce. All'album collaborano artisti come Kutxi Romero, cantante dei Marea, e Rulo, cantante dei La Fuga, che partecipano alla canzone \"Cada dos minutos\" e Huecco che canta in \"Tus fines de semana\".\nSuccesso nazionale e raccolta \"Lo que hemos vivido\".\nNel 2008, Warner offre loro la possibilit\u00e0 di registrare l'accordatura di una serie televisiva, Fisica o chimica. Da questo momento inizia il vero successo del gruppo in Spagna e vengono conosciuti anche all'estero. Per sfruttare l'attrazione della serie, l'etichetta lancia la raccolta \"Lo que hemos vivido\" (Warner), un doppio CD in cui raccolgono le migliori canzoni del gruppo e diverse versioni di vecchie canzoni con nuove collaborazioni. Tra le collaborazioni possiamo trovare Dani Mart\u00edn, cantante di El Canto Del Loco, Iker Piedrafita, cantante di Dikers, Br\u00edgido Duque, voce e chitarra del gruppo Koma, e Georgina.\n\"Cuando empieza lo mejor\".\nPer la registrazione del loro quinto album \"Cuando empieza lo mejor\" (Warner), viaggiano negli studi di Montepr\u00edncipe de Boadilla del Monte per andare sotto Bori Alarc\u00f3n. Bori agir\u00e0 come produttore, lavoro che aveva gi\u00e0 svolto con artisti quali Dani Mart\u00edn, M-Clan e Pereza. Per la copertina hanno un disegno di Kukuxumusu, una societ\u00e0 di Pamploma dedicata principalmente alla progettazione di magliette. Anche in questo album non mancano delle collaborazioni. In \"Cuando te despiertas\", partecipa Pablo Mora, voce e chitarra dei Yellow Lizard e in \"Y mirame\" partecipa il cantante dei Maldita Nerea, Jorge Ruiz. Vi \u00e8 inoltre un'intera riaffermazione nel suono fuorviante rispetto all'album precedente. In seguito, si verifica un altro cambiamento nella formazione del gruppo. Il batterista I\u00f1igo Iribarne lascia il gruppo e viene sostituito da L\u00e1zaro.\nAlbum live \"Los d\u00edas contados\" e successo internazionale.\nA met\u00e0 del 2011 il gruppo ha abbastanza canzoni per registrare un nuovo album, ma Warner propone di realizzare un album live acustico. Il gruppo accetta e, a luglio, entra negli studi Montepr\u00edncipe, sotto la guida di Bori Alarc\u00f3n, per preparare i temi e i possibili cambiamenti, in modo che le vecchie canzoni vengano riarrangiate. Dopo due mesi di prove con un gruppo di dodici persone, che includeva sezioni di fiati e di corde, il gruppo \u00e8 pronto per la registrazione e, il 7 febbraio 2012, \"Los d\u00edas contados\" (Warner), che comprende un CD e un DVD con i migliori brani e due nuove tracce: l'omonimo \"Los d\u00edas contados \" e \"#todosparauna\", una canzone creata attraverso la twitcam. Mar\u00eda Villal\u00f3n e Dani Mart\u00edn (El Canto del Loco) collaborano all'album. Il resto dell'anno saranno in tourn\u00e9e di presentazione fino a quando non raggiungeranno una data speciale, il loro decimo anniversario, che decidono di celebrarlo organizzando nella loro nativa Guadalajara un festival di tre giorni attraverso il quale passeranno vari gruppi come Juako Malavirgen, Georgina e Miguel Costas.\n\"Las cosas en su sitio\" e pausa indefinita.\nSempre nel 2013, durante il tour nazionale, la band pubblicher\u00e0 cinque canzoni in formato digitale che saranno poi contenute nel loro settimo album, \"Las cosas en su sitio\" (Warner), in uscita nel mese di Ottobre. All'inizio del 2014 annunciano una pausa dalle attivit\u00e0 di gruppo. Il gruppo spiega che la ragione non \u00e8 altro e niente di meno che l'usura prodotta negli ultimi anni. Pi\u00f9 di 500 concerti e 8 album in studio meritavano un adeguato riposo. Durante questo periodo, alcuni membri del gruppo decidono di intraprendere nuovi progetti in solitaria. Dani Marco pubblica il suo primo album solista \"Tu\", Jos\u00e9 Krespo forma la band A Por Ella e Ray e Isma fondano la Corleone Orchestra.\nRitorno.\nNel 2016 la band torna finalmente sul palco e prepara un tour con alcune novit\u00e0. La pi\u00f9 importante \u00e8 che More e Isma lasciano la band e Pablo Alonso (bassista dei Pignoise) sostituisce Isma al basso."}
{"id": "4103431", "revid": "272884", "url": "https://it.wikipedia.org/wiki?curid=4103431", "title": "Controversie sull'eccidio di Porz\u00fbs", "text": "Le controversie sull'eccidio di Porz\u00fbs hanno causato un acceso dibattito giornalistico, politico e storiografico, intersecatosi fino agli anni cinquanta con i processi ai quali furono sottoposti esecutori e presunti mandanti della strage. Gli eventi legati a Porz\u00fbs hanno acquisito un valore paradigmatico: per gli uni del tentativo di delegittimare la Resistenza italiana proiettando sull'intero movimento partigiano un episodio ritenuto marginale, per gli altri della natura totalitaria e antidemocratica del Partito Comunista Italiano e del carattere sostanzialmente antinazionale della sua politica.\nAnni cinquanta.\nDurante il lungo periodo delle vicende processuali, il PCI organizz\u00f2 una campagna di stampa contro i reparti partigiani della Osoppo: in vari articoli de \"l'Unit\u00e0\" furono rimarcate tutte le accuse di connivenza con fascisti e nazisti che erano state avanzate all'epoca dei fatti. Al contempo si stigmatizz\u00f2 ancora una volta la figura della Turchetti, nuovamente descritta come \u00abspia dei tedeschi, abbondantemente pagata\u00bb. Fu respinta con sdegno l'infamante accusa di tradimento che aveva coinvolto in pratica tutti i vertici politico-militari del partito operanti in Friuli-Venezia Giulia nell'ultimo periodo bellico. Il PCI consider\u00f2 tutto il processo una volgare montatura costituita da un castello di menzogne, da inserirsi nell'ampio filone processuale di natura reazionaria e neofascista di \u00abmessa sotto accusa\u00bb della Resistenza, operata dalle classi borghesi e capitaliste con ampi appoggi politici nel governo italiano, e segnatamente nella Democrazia Cristiana, vista come diretta prosecutrice del fascismo.\nIl 25 aprile 1950, in occasione del quinto anniversario della liberazione, una delegazione di cinque parlamentari comunisti capeggiata da Luigi Longo e Giancarlo Pajetta fece visita ai detenuti accusati dell'eccidio, arrestati poco prima su ordine degli inquirenti. Il 3 dicembre dello stesso anno il presidente nazionale dell'ANPI, il comunista Arrigo Boldrini, organizz\u00f2 un convegno straordinario delle organizzazioni partigiane del Friuli, della Venezia Giulia e del Veneto, per stigmatizzare la \u00abgrave provocazione ordita contro la Resistenza friulana\u00bb.\nAlle due sentenze di Lucca e Firenze, la stampa comunista rimarc\u00f2 il fatto che era stato escluso il reato di tradimento, scandalizzandosi per la riapertura del caso a seguito della sentenza della Cassazione. Della chiusura della storia processuale per intervenuta amnistia non fu data notizia. Per quindici anni sulla vicenda cadde il silenzio, rotto solo dalle annuali rievocazioni a cura dei reduci della Osoppo.\nAnni sessanta.\nNel 1964 lo storico comunista Mario Pacor \u2013 durante la Resistenza ufficiale di collegamento in Friuli fra i reparti garibaldini e il IX Korpus sloveno nonch\u00e9 direttore del giornale \"Il Nostro Avvenire\", emanazione del IX Korpus stesso e in seguito organo ufficiale in lingua italiana del governo jugoslavo nei territori occupati della Venezia Giulia \u2013 ripet\u00e9 in un suo saggio le stesse accuse apparse fra gli anni quaranta e cinquanta nei documenti e nella stampa comunista, incolpando gli osovani di connivenza con tedeschi e fascisti.\nLo stesso anno Roberto Battaglia \u2013 storico iscritto al PCI, gi\u00e0 comandante partigiano \u2013 tratt\u00f2 rapidamente dell'eccidio nella seconda edizione della sua \"Storia della Resistenza italiana\", la cui prima edizione del 1953 non conteneva alcun riferimento al massacro degli osovani. Nel volume l'evento \u00e8 inquadrato nella situazione determinata dal passaggio della Garibaldi Natisone al IX Korpus, che, \u00abimposto dalle circostanze, dopo che il terribile rastrellamento di novembre le ha lasciato solo questa via di scampo, attizza il dissidio slavo-italiano, su cui soffiano, con pieno compiacimento, i tedeschi. Si sta preparando in questa zona, che \u00e8 la zona pi\u00f9 delicata e vulnerabile d'Italia, uno degli episodi pi\u00f9 dolorosi della Resistenza, il fatto di Porzus\u00bb. Segue una nota a pi\u00e8 di pagina in cui l'autore fa proprie, definendole \u00abfondamentali\u00bb, alcune delle conclusioni della sentenza di primo grado emessa dalla corte d'assise di Lucca nel 1952, in cui si esclude il movente del sostegno garibaldino all'espansionismo jugoslavo e si attribuisce la responsabilit\u00e0 dell'eccidio all'odio politico divampato dall'anticomunismo di \"Bolla\", che si sarebbe scontrato con \u00abl'animosa intolleranza di fanatici avversari\u00bb. Battaglia non menziona la sentenza di secondo grado della corte d'assise d'appello di Firenze del 1954 (poi confermata dalla Corte di cassazione nel 1957), secondo la quale invece l'eccidio fu un atto tendente a porre una parte del territorio italiano sotto la sovranit\u00e0 jugoslava.\nNel 1965 l'ex commissario politico della Garibaldi Natisone Giovanni Padoan \"Vanni\" pubblic\u00f2 \"Abbiamo lottato insieme. Partigiani italiani e sloveni al confine orientale\", il primo di una serie di saggi dedicati alla resistenza garibaldina nel Friuli Orientale e nel Litorale sloveno viste dall'ottica particolare dell'ex combattente, gi\u00e0 imputato nel processo per l'eccidio, assolto dalla corte d'assise di Lucca, condannato a 30 anni di reclusione in appello e in Cassazione, infine amnistiato nel 1959. Padoan revision\u00f2 le interpretazioni allora in voga nel PCI e presentate nella stampa di partito, riconoscendo la sostanziale fondatezza del verdetto di Lucca e rimarcando la responsabilit\u00e0 nella strage dei vertici del partito in Friuli. In occasione dell'uscita del film sull'eccidio nel 1997, Padoan ricord\u00f2 che tale presa di posizione gli cost\u00f2 il \u00abbando dal Pci per molto tempo e si arriv\u00f2 al limite dell'espulsione\u00bb. Nelle sue opere seguenti \u2013 segnatamente in \"Un'epopea partigiana alla frontiera tra due mondi\" \u2013 Padoan rivendic\u00f2 il non coinvolgimento della Garibaldi Natisone nell'eccidio, individuando nel contempo come mandante il IX Korpus sloveno, per il tramite dei servizi segreti jugoslavi.\nLa tesi di Battaglia che rovescia sulla Osoppo gran parte della responsabilit\u00e0 dell'eccidio fu fatta in qualche modo propria da Giorgio Bocca, che nella sua \"Storia dell'Italia partigiana\" del 1966 descrisse \"Bolla\" come \u00abuomo sbagliato nel luogo sbagliato\u00bb e \u00abattesista afflitto da grafomania, il quale invece di difendere l'italianit\u00e0 del luogo sui campi di battaglia scrive in continuazione rapporti al C.L.N. di Udine sulle mene slavo-comuniste\u00bb. Sul contesto in cui matur\u00f2 la strage scrisse: \u00abL'alleanza fra gli slavi e i garibaldini \u00e8 un fatto reale, la politica internazionale impone al P.C.I. di sacrificare in parte gli interessi nazionali, volenti o nolenti i garibaldini devono piegarsi ad accettare una certa supremazia titina. Ma Porzus non deriva da un ordine titino, Porzus \u00e8 una faccenda italiana\u00bb. Inoltre defin\u00ec l'ordine di arrestare il comandante osovano \u00abingiusto, proditorio, ma in quella situazione particolare lo si pu\u00f2 anche capire; per\u00f2 non \u00e8 ordine che si possa dare a un tipo violento e squilibrato come Giacca\u00bb. Qualific\u00f2 infine l'evento come \u00abPagina nera su cui la Resistenza unitaria non pu\u00f2 che dare un severo giudizio di condanna. Cos\u00ec come condanna le fucilazioni di garibaldini eseguite dagli autonomi di Mauri\u00bb.\nAnni settanta.\nNel 1975 usc\u00ec il primo studio specificamente dedicato all'eccidio, \"Porz\u00fbs, due volti della Resistenza\" di Marco Cesselli, edito da una piccola casa editrice dell'area della sinistra e pubblicizzato anche sulle pagine de \"l'Unit\u00e0\", nel quale si espressero, sia pure con cautele, delle aperture verso una revisione della precedente interpretazione dell'eccidio e si misero in luce con chiarezza le responsabilit\u00e0 politiche dei massimi dirigenti del PCI friulano.\nPaolo Spriano, nell'ultimo volume della sua molto ampia \"Storia del PCI\", uscito quasi contemporaneamente allo studio di Cesselli, non parl\u00f2 di Porz\u00fbs, pur riportando in estratto alcuni documenti che ne furono il prodromo.\nAnni ottanta.\nDopo il libro di Cesselli sulla vicenda di Porz\u00fbs cadde nuovamente l'oblio: per quasi tutto il corso degli anni ottanta la questione non suscit\u00f2 quasi alcun interesse da parte degli storici accademici. Secondo la storica Elena Aga Rossi, all'inizio del decennio \u00abil solo nominarla veniva considerato come un tentativo di screditare il movimento partigiano\u00bb. Claudio Magris nel 1998 afferm\u00f2 che \u00abfino a qualche anno fa ricordare Malga Porzus era quasi un atto clandestino. Uno dei tanti casi di rimozione storica\u00bb. Lo stesso parere \u00e8 stato espresso nel 2012 dagli storici Giovanni Belardelli, che ha definito l'eccidio \u00abun vero e proprio tab\u00f9 storiografico\u00bb, e Paolo Simoncelli, che ha stigmatizzato l'\u00abantica e inaccettabile omert\u00e0 politico-ideologica\u00bb che aveva avvolto per decenni la vicenda.\nSulla scorta dell'impostazione di Battaglia, in quegli anni alcuni storici misero sullo stesso piano l'anticomunismo della Osoppo e la subordinazione dei comunisti alle tesi jugoslave, riconducendo quindi l'eccidio allo scontro tra due opposte forme di estremismo, esecrabili entrambe: tale \u00e8 per esempio il caso di un saggio di Giampaolo Gallo edito dall'Istituto Friulano per la Storia del Movimento di Liberazione nel 1988. Un altro gruppo di autori concentr\u00f2 la propria attenzione sulle responsabilit\u00e0 degli osovani in relazione ai loro contatti con la Decima Mas, che avrebbe quindi, se non giustificato, quanto meno reso comprensibile la reazione di Toffanin e i suoi: su tale aspetto insistettero per esempio Pierluigi Pallante (1980) e Pier Arrigo Carnier (1982).\nNel 1983, gli scrittori conservatori Indro Montanelli e Mario Cervi scrissero brevemente di Porz\u00fbs in \"L'Italia della guerra civile\", inquadrando i fatti in un contesto \u00abdove Tito e i suoi emissari gi\u00e0 annunciavano i pi\u00f9 avidi propositi di annessione di territori italiani, e dove i garibaldini, diversamente dagli altri partigiani italiani, erano disposti in nome dell'ideologia ad accettare questa \"mainmise\" straniera\u00bb. I due autori contestarono la tesi di Giorgio Bocca, secondo loro ripresa \u00abacriticamente\u00bb dalla \u00abpubblicistica comunista\u00bb, negando che \"Bolla\" fosse un attesista e descrivendolo invece come \u00abun deciso anticomunista, preoccupato dall'espansionismo titino: il che gli era valso l'odio dei garibaldini della brigata Natisone, i quali operavano agli ordini del IX \"Corpus\" sloveno\u00bb. Quindi, per Montanelli e Cervi, l'eccidio \u00abattest\u00f2 nel sangue che, sul confine, i comunisti stavano \"dall'altra parte\"\u00bb.\nSempre nel 1983, il filmmaker veneziano Enrico Mengotti realizz\u00f2 un documentario sull'eccidio intitolato \"Porz\u00fbs: due volti della Resistenza\", dal nome del libro di Cesselli che fu tra gli storici interpellati, diviso in due versioni: una raccolta di testimonianze e un film riepilogativo degli eventi. Nessuno accett\u00f2 di distribuire il video poich\u00e9 \u2013 come dichiarato anni dopo dallo stesso Mengotti \u2013 all'epoca i tempi \u00abnon erano ancora maturi per osare tanto\u00bb.\nAnni novanta.\nDal 1990 al 1995.\nLa questione torn\u00f2 prepotentemente all'attenzione dell'opinione pubblica nel 1990: a maggio di quell'anno, per la prima volta, due esponenti locali del PCI salirono alle malghe di Topli Uork per rendere omaggio ai partigiani della Osoppo: a quell'epoca la tesi espressa fu quella del \u00abtragico errore\u00bb nel quale erano caduti i partigiani comunisti. Si levarono varie proteste nel partito, ritenendo quella visita un grave passo falso, e fra i reduci partigiani comunisti e quelli della Osoppo si apr\u00ec nuovamente un'aspra polemica, con accuse e controaccuse.\nIntervenne su \"l'Unit\u00e0\" come vicepresidente dell'Istituto Friulano per la Storia del Movimento di Liberazione lo stesso Mario Lizzero \"Andrea\", che da commissario politico delle Brigate Garibaldi in Friuli gi\u00e0 a ridosso dell'eccidio aveva chiesto la condanna a morte per Toffanin e i suoi, ribadendo il suo punto di vista: \u00abDopo tanti anni si dice \"parli chi sa, si dica quel che c'\u00e8 da dire\", come se non si sapesse che sui fatti di Porz\u00fbs ci sono stati tre processi (\u2026). [Si \u00e8 trattato] di un orrendo crimine senza alcuna possibile giustificazione\u00bb.\nSulla discussione s'innest\u00f2 in diretta continuit\u00e0 temporale un articolo del senatore comunista ed ex partigiano Otello Montanari dal titolo \u00abRigore sugli atti di \"Eros\" e Nizzoli\u00bb, ma immediatamente ribattezzato \u00abChi sa parli\u00bb, pubblicato sul \"Resto del Carlino\" il 29 agosto 1990. L'articolo era dedicato agli omicidi partigiani nel cosiddetto triangolo della morte e alla cosiddetta \u00abdoppiezza\u00bb del PCI, e caus\u00f2 un'enorme polemica e un profluvio di interventi, oltre all'allontanamento del Montanari dai ruoli pubblici affidatigli dal PCI e alla sua emarginazione nel partito. Nel solco del dibattito aperto da Montanari, il massacro di Porz\u00fbs venne identificato\u00a0\u2013 alle volte dagli stessi esponenti comunisti, quali Antonello Trombadori \u00a0\u2013 come uno degli \u00abscheletri nell'armadio\u00bb del PCI.\nNel 1991 Claudio Pavone pubblic\u00f2 \"Una guerra civile. Saggio storico sulla moralit\u00e0 nella Resistenza\", un ampio studio in cui \u2013 bench\u00e9 vi siano parecchie pagine dedicate all'uso della violenza nel periodo resistenziale \u2013 l'eccidio di Porz\u00fbs viene rapidamente descritto senza commenti in una nota a pi\u00e8 di pagina, riferita a un periodo in cui si parla dello sfoggio di stelle e fazzoletti rossi da parte dei gappisti di Toffanin.\nLizzero mor\u00ec a Udine l'11 dicembre 1994; in un suo libro autobiografico postumo, sulla vicenda si legge:\nPorz\u00fbs e Gladio: la visita privata di Cossiga alle malghe.\nAll'epoca della pubblicazione del citato libro di Lizzero la polemica sull'eccidio di Porz\u00fbs e pi\u00f9 generalmente sul ruolo delle Brigate Osoppo era gi\u00e0 nuovamente esplosa due volte: una prima a partire dal 1990, a causa della rivelazione pubblica dell'esistenza di Gladio, un'organizzazione paramilitare segreta sorta in ambito NATO per contrastare un eventuale attacco delle forze del Patto di Varsavia ai paesi dell'Europa occidentale, alla quale ader\u00ec un numero tuttora imprecisato \u2013 presumibilmente dell'ordine di alcune centinaia \u2013 di ex partigiani della Osoppo. La polemica raggiunse la sua acme quando l'allora presidente della Repubblica Francesco Cossiga, nel corso di una visita in Friuli fra il 7 e il 9 febbraio del 1992, incontr\u00f2 pubblicamente un gruppo di appartenenti a Gladio, accusando i partigiani comunisti di aver combattuto anche per l'instaurazione di una dittatura e contro gli interessi nazionali dell'Italia. Riguardo all'eccidio Cossiga dichiar\u00f2:\nNegli stessi giorni Cossiga annull\u00f2 una visita ufficiale a Porz\u00fbs, dichiarando di voler evitare accuse da parte del PDS, erede del PCI, di strumentalizzazione dell'eccidio e di ingerenze nella campagna elettorale in corso per le vicine elezioni politiche. La rinuncia alla visita istituzionale suscit\u00f2 il malcontento dell'associazione dei reduci della Osoppo, la cui presidente Paola Del Din (gi\u00e0 partigiana osovana con il nome di battaglia \"Renata\"), oltre a criticare la decisione del capo dello Stato, accus\u00f2 \u00abgli ex comunisti\u00bb di aver interferito per impedire la commemorazione ufficiale. La stampa individu\u00f2 invece l'artefice dell'annullamento della visita presidenziale nel capo del governo Giulio Andreotti. Il 16 febbraio successivo Cossiga si rec\u00f2 infine a Porz\u00fbs in veste personale, risultando cos\u00ec il primo capo di Stato italiano ad aver visitato \u2013 sia pur privatamente \u2013 le malghe di Topli Uork.\nDal 1995 alla fine del decennio.\nLa seconda volta in cui si assistette a un nuovo rinfocolarsi di polemiche sull'eccidio di Porz\u00fbs fu nell'ambito di un pi\u00f9 ampio dibattito sulla revisione storiografica degli anni del fascismo e della Resistenza, rivitalizzato quando il Movimento Sociale Italiano, nato esplicitamente come erede politico del fascismo, and\u00f2 al governo in Italia nel 1994. Il tema principale del dibattito rimase lo stesso degli anni cinquanta: i mandanti dell'eccidio e il ruolo del PCI, visto per\u00f2 nell'ottica pi\u00f9 ampia dei massacri delle foibe, dell'esodo giuliano-dalmata successivo alla seconda guerra mondiale e della perdita di gran parte della Venezia Giulia a seguito del trattato di pace del 1947. Il rinnovato interesse per tali tematiche, alcune delle quali quasi mai trattate in precedenza dalla storiografia accademica, si accompagn\u00f2 a varie polemiche storico-politiche, riprese e ancor pi\u00f9 ingigantite da una serie di articoli di stampa. Furono pubblicati diversi saggi che a loro volta causarono ulteriori polemiche, anche a causa della nascita e dello sviluppo di svariate ipotesi \u2013 le pi\u00f9 diverse \u2013 sui mandanti effettivi della spedizione gappista.\nNel 1997, lo scrittore Carlo Sgorlon pubblic\u00f2 una ricostruzione romanzata dell'eccidio di Porz\u00fbs nel suo libro \"La malga di S\u00eer\". Successivamente all'uscita, vi fu un botta e risposta fra \"Corriere della Sera\" e \"l'Unit\u00e0\" a proposito del ruolo di Togliatti nella vicenda cos\u00ec come veniva ipotizzato a seguito della lettura di un volantino coevo all'eccidio, posseduto da Sgorlon stesso.\nSempre nel 1997 venne pubblicato un saggio di Elena Aga Rossi e Victor Zaslavsky dal titolo \"Togliatti e Stalin\", che basandosi per la prima volta sui documenti degli archivi sovietici rivoluzion\u00f2 alcune teorie storiografiche precedentemente formulate sul rapporto fra il PCI e il PCUS. Nell'ambito di questo testo venne affrontata anche la questione dell'eccidio di Porz\u00fbs, inquadrata nel contesto di una linea politica seguita dal PCI in appoggio all'esercito partigiano jugoslavo e alle sue pretese annessionistiche sulla Venezia Giulia e su parte del Friuli, varie volte discussa con i rappresentanti sovietici. Elena Aga Rossi approfondir\u00e0 poi il tema in alcune interviste e in successivi saggi.\nTra gli articoli di stampa dedicati alle vicende dell'eccidio, nel settembre 1997 sul settimanale \"L'Espresso\" ne fu pubblicato uno dal titolo \"Troppa grazia, San Pertini\", a firma di Antonio Padellaro, che pose degli interrogativi sulla grazia concessa nel luglio 1978 a Toffanin, latitante in Slovenia, dal neoeletto presidente della Repubblica Sandro Pertini, ipotizzando che il provvedimento fosse stato emanato come atto di riconoscenza del capo dello Stato verso il PCI per il sostegno dato alla sua candidatura.\nIl film sull'eccidio.\nUlteriori polemiche sorsero alla notizia che alla 54\u00aa Mostra del Cinema di Venezia del 1997 sarebbe stato presentato \"Porz\u00fbs\", film sull'eccidio diretto da Renzo Martinelli. L'allora Ministro dei beni e delle attivit\u00e0 culturali Walter Veltroni dichiar\u00f2 di aver ricevuto pressioni per bloccarne l'uscita o perlomeno la partecipazione alla Mostra.\nLe polemiche si trasformarono in critiche in seguito alla visione del film (la cui proiezione a Venezia fu accolta con reazioni miste tra l'indifferenza e l'entusiasmo), da alcuni ritenuto \u00abuna spettacolarizzazione urlata, qua e l\u00e0 addirittura volgare\u00bb di bassa obiettivit\u00e0 storica. Il presidente dell'ANPI \u2013 Federico Vincenti \u2013 chiese ufficialmente che il film non venisse proiettato nelle scuole italiane.\n\"Delo\", il pi\u00f9 importante quotidiano sloveno, accus\u00f2 gli \u00abex comunisti in Italia\u00bb (PDS) di utilizzare un film sul \u00abpi\u00f9 celebre falso storico organizzato dai servizi segreti italiani\u00bb per condurre una \u00abguerra di propaganda\u00bb contro Slovenia e Croazia al fine di porre \u00abi due paesi sotto l'influenza dell'Italia\u00bb.\nIl messaggio di Luciano Violante.\nIl primo ex iscritto al PCI con alti incarichi istituzionali a inviare un messaggio augurale in occasione di una delle annuali celebrazioni di ricordo dell'eccidio di Porz\u00fbs fu l'allora presidente della Camera dei deputati Luciano Violante. Il 7 febbraio 1998 questi invi\u00f2 un messaggio al sindaco di Faedis nel quale, pur rimarcando che non dovesse essere \u00abconfuso con la storia dell'intera Resistenza\u00bb l'eccidio fu stigmatizzato come \u00abepisodio di grave irresponsabilit\u00e0 militare e politica\u00bb, la cui memoria \u00abnon deve essere velata da alcuna coltre sulle responsabilit\u00e0 e sulle verit\u00e0\u00bb. L'intervento di Violante si situava all'interno di un suo pi\u00f9 ampio e variegato percorso \u2013 intrapreso nel 1996 dopo l'elezione alla terza carica dello Stato \u2013 di rilettura delle vicende del periodo resistenziale, dei massacri delle foibe e dell'approccio del PCI verso tali eventi, che all'epoca non manc\u00f2 di creare vaste polemiche politico-giornalistiche, per esempio a opera di ex partigiani come Giorgio Bocca.\nAnni duemila.\nOrmai legittimato come argomento di studio, anche nel nuovo secolo l'eccidio di Porz\u00fbs non \u00e8 scevro di interpretazioni difformi anche all'interno delle stesse opere storiografiche, riproponendo di quando in quando alcuni tipici approcci degli anni precedenti: \u00e8 il caso per esempio del \"Dizionario della Resistenza\" curato da Enzo Collotti, Frediano Sessi e Renato Sandri, all'interno del quale, a fronte di un esaustivo lemma sull'eccidio curato da Galliano Fogar, si pu\u00f2 leggere la voce sulla Osoppo curata da Marco Puppini, secondo cui il 7 febbraio del 1945 \u00abl'intero comando della I brigata Osoppo \u00e8 arrestato da uomini dei GAP a Porz\u00fbs\u00bb senza indicarne poi la sorte. Tale omissione fu all'epoca criticata da Giovanni Belardelli dalle pagine del \"Corriere\".\nAlberto Buvoli, direttore dell'Istituto Friulano per la Storia del Movimento di Liberazione, nell'introduzione a un'ampia raccolta di documenti commentati sulle formazioni Osoppo apparsa nel 2003, riprese invece il tema delle presunte responsabilit\u00e0 degli osovani per i contatti con le formazioni fasciste.\nL'attuale panorama storiografico fa quindi ancora ritenere ad alcuni che \u00abNonostante decenni di polemiche e ricerche, non \u00e8 comunque tuttora disponibile un'esauriente ricostruzione che inquadri l'episodio nel suo contesto, analizzando l'eccidio in relazione al tema pi\u00f9 generale non solo dei rapporti interni alla Resistenza italiana e della politica del PCI, ma anche delle relazioni tra le altre forze in campo, i comunisti sloveni e la X Mas\u00bb.\nQuesti anni videro inoltre una serie di tentativi di riconciliazione. Durante il primo incontro (23 agosto 2001) Giovanni Padoan \"Vanni\", ex commissario politico della Divisione Garibaldi Natisone, lesse una dichiarazione di scuse con la quale riconobbe le proprie responsabilit\u00e0 e quelle della dirigenza del PCI friulano dell'epoca, per poi abbracciare in segno di pacificazione il sacerdote don Redento Bello \"Candido\", ex cappellano militare della Osoppo Tuttavia, l'Associazione Partigiani Osoppo (APO), nella persona del presidente del consiglio direttivo Federico Tacoli, prese le distanze dalla manifestazione, attribuendola all'\u00abiniziativa personale dei singoli protagonisti\u00bb e indicando nei familiari delle vittime \u00abi soli legittimati\u00bb a concedere il perdono. Il secondo incontro (9 febbraio 2003), sempre organizzato da Padoan e don Bello, coinvolse anche i vertici dell'APO e una serie di politici locali e nazionali, ma i rapporti fra reduci osovani e garibaldini non si rasserenarono completamente.\nIn occasione delle celebrazioni del 2004 fu organizzata una manifestazione dal titolo \u00abPorzus, memoria di guerra \u2013 sentiero di pace\u00bb, a cui insieme a Padoan e don Bello partecip\u00f2 Luciano Violante, allora capogruppo dei Democratici di Sinistra alla Camera, il quale afferm\u00f2 che il silenzio su alcuni fatti della Resistenza \u00abconveniva a certe classi dirigenti sovietiche e pure a certe classi dirigenti della sinistra\u00bb. Il presidente dell'APO Federico Tacoli rifiut\u00f2 di partecipare.\nNel 2008, dest\u00f2 numerose proteste da parte di soci e dirigenti dell'ANPI la scelta della redazione di \"Patria Indipendente\", rivista mensile ufficiale dell'associazione, di pubblicare \u2013 all'interno del numero di aprile dedicato alla festa della liberazione \u2013 la prima relazione sull'eccidio stilata il 25 febbraio 1945 dagli osovani, affiancata da una scheda introduttiva intitolata \"Quando a Porzus ammazzarono \"quei porci dei badogliani\"\", in cui le cause immediate dell'eccidio sono individuate nel fatto che \u00abI partigiani comunisti, da tempo, erano entrati in contatto con i combattenti del maresciallo Tito e avevano, in pratica, accettato di passare sotto i loro comandi militari. \"Bolla\" e i suoi uomini, invece, chiedevano che l'integrit\u00e0 del territorio italiano fosse rispettata e volevano che i partigiani italiani avessero propri comandi e autonomi poteri decisionali\u00bb.\nAnni duemiladieci.\nLa visita di Napolitano a Faedis nel 2012.\nIl 29 maggio 2012 si sarebbe dovuta tenere la prima visita ufficiale di un presidente della Repubblica italiana alle malghe di Topli Uork: il Capo dello Stato in seguito non si \u00e8 recato fino al luogo ove inizi\u00f2 l'eccidio ma nel vicino comune di Faedis, dove ha scoperto una targa in memoria dei trucidati.\nNel suo discorso, Napolitano ha definito l'eccidio di Porz\u00fbs \u00abtra le pi\u00f9 pesanti ombre che siano gravate sulla gloriosa epopea della Resistenza\u00bb individuandone le radici in un \u00abtorbido groviglio [di] feroci ideologismi di una parte, con calcoli e pretese di dominio di una potenza straniera a danno dell'Italia, in una zona martoriata come quella del confine orientale del nostro Paese\u00bb. La visita venne preceduta da una lettera aperta di Alessandra Kersevan \u2013 in cui si sosteneva che fosse necessaria una commissione d'inchiesta sulle cause dell'eccidio \u2013 che fu fatta propria da alcune sezioni dell'ANPI. Nonostante l'invito di Napolitano alla riconciliazione fra le diverse anime della Resistenza italiana, i contrasti fra ANPI e APO non furono superati: quest'ultima chiese all'ANPI di sottoscrivere il documento di assunzione di responsabilit\u00e0 e di scuse presentato ufficialmente nel 2001 da Giovanni Padoan, mentre la prima chiese che fosse l'APO a fare un primo passo.\nIl disgelo fra APO e ANPI.\nNel 2009 un rappresentante dell'ANPI, a titolo personale, partecip\u00f2 alla cerimonia alle malghe. A partire da quell'anno la presenza di soci dell'ANPI alle commemorazioni ufficiali dell'eccidio di Porz\u00fbs fu continua sia pure non ufficializzata. Nel 2017 - a 72 anni dall'eccidio - per la prima volta una delegazione ufficiale dell'ANPI venne invitata dall'APO e partecip\u00f2 alla cerimonia di Canebola, alla presenza della presidente della giunta regionale del Friuli-Venezia Giulia, Debora Serracchiani.\nCollegamenti esterni.\nGli articoli de \"La Stampa\" antecedenti al 1992 citati nella voce possono essere letti al seguente indirizzo:"}
{"id": "4103432", "revid": "1305772", "url": "https://it.wikipedia.org/wiki?curid=4103432", "title": "Discrezionalit\u00e0 (disambigua)", "text": ""}
{"id": "4103434", "revid": "287204", "url": "https://it.wikipedia.org/wiki?curid=4103434", "title": "Controversie sull'eccidio di Porzus", "text": ""}
{"id": "4103436", "revid": "110157", "url": "https://it.wikipedia.org/wiki?curid=4103436", "title": "Sonia Cruz", "text": " In precedenza la Cruz era stata eletta regina della \"Fiestas Agustinas\", una festivit\u00e0 tradizionale salvadoregna in memoria della Trasfigurazione di Ges\u00f9.\nVincendo il titolo, Sonia Cruz ha rappresentato la propria nazione in occasione di Miss Universo 2010, concorso trasmesso dal vivo da Paradise (Nevada) il 23 agosto, dove la Cruz ha gareggiato insieme alle altre ottantadue delegate nazionali che aspiravano alla corona poi vinta da Ximena Navarrete del Messico.\nDopo Miss Universo 2010, Sonia Crus ha rappresentato El Salvador a Miss Continente Americano 2010, tenuto il 18 settembre 2010 a Guayaquil, Ecuador."}
{"id": "4103450", "revid": "1543377", "url": "https://it.wikipedia.org/wiki?curid=4103450", "title": "Organizzazione mondiale della sanit\u00e0 animale", "text": "L'Organizzazione mondiale della sanit\u00e0 animale \u00e8 l'organizzazione intergovernativa responsabile del miglioramento della salute degli animali in tutto il mondo, ha sede a Parigi, Francia.\n\u00c8 stata istituita il 25 gennaio 1924, a seguito di un accordo internazionale, come International Office of Epizootics, conserva tuttora l'acronimo originale OIE.\n\u00c8 riconosciuta come organizzazione di riferimento dall'Organizzazione mondiale del commercio (WTO) e mantiene relazioni permanenti con 35 altre organizzazioni internazionali e regionali, nel 2016 ha in totale 180 paesi membri.\nStoria.\nNel 1920, in Belgio, si verific\u00f2 un contagio di peste bovina proveniente da zeb\u00f9 importati dall'India e destinati al Brasile. \nLa preoccupazione per la diffusione della malattia port\u00f2 a una conferenza internazionale a Parigi nel marzo 1921 e alla firma di un accordo tra 28 paesi, il 25 gennaio 1924, con il quale l'organizzazione fu fondata, con il nome di \"Office international des \u00c9pizooties\",\nAncorch\u00e9 creata indipendentemente, l'OIE ha stabilito fin dall'inizio, con la Societ\u00e0 delle Nazioni, una cooperazione stretta e continua.\nDopo la seconda guerra mondiale l'ONU ha creato la FAO nel 1946 e l'Organizzazione mondiale della sanit\u00e0 (OMS) nel 1948, le cui competenze si sovrappongono in larga misura a quelle dell'OIE, che di conseguenza arriv\u00f2 quasi a scomparire. \nIn seguito, furono sottoscritti accordi ufficiali con la FAO nel 1952 e con l'OMS nel 1960."}
{"id": "4103452", "revid": "1543377", "url": "https://it.wikipedia.org/wiki?curid=4103452", "title": "Firefox OS", "text": "Firefox OS (gi\u00e0 conosciuto col nome in codice \"Boot to Gecko\" e abbreviato \"B2G\") era un sistema operativo libero basato su kernel Linux in sviluppo da Mozilla, l'organizzazione non-profit conosciuta per il browser Firefox. per dispositivi mobili, tablet e per Smart TV.\nL'idea alla base \u00e8 quella di avere un completo sistema operativo guidato da una comunit\u00e0 e disponibile come un'applicazione web usando gli standard web, le tecniche avanzate di HTML5 e le open web API del dispositivo per accedere direttamente all'hardware dello stesso con JavaScript. In questo modo \u00e8 entrato in competizione con altri sistemi operativi commerciali come iOS di Apple, Android di Google, Windows Phone di Microsoft, oltre ad altri sistemi aperti minori come Sailfish OS di Jolla ed Ubuntu Touch di Canonical Ltd.. Nel settembre 2016 Mozilla ha annunciato che terminer\u00e0 lo sviluppo del sistema operativo.\nDa Firefox OS sono stati derivati altri sistemi operativi, tra cui B2G OS (non pi\u00f9 attivo), H5OS (anch'esso non pi\u00f9 attivo), KaiOS e My Home Screen di Panasonic.\nStoria.\nIl 25 luglio 2011, Andreas Gal, direttore di ricerca alla Mozilla Corporation, ha annunciato il Progetto \"Boot to Gecko\" sulla mailing list mozilla.dev.platform. La proposta di progetto \u00e8 stata quella di \"perseguire l'obiettivo di costruire un sistema operativo completo e autonomo per il web aperto\", al fine di trovare \"le lacune che impediscono agli sviluppatori web di essere in grado di creare applicazioni che sono, sotto ogni aspetto, uguali alle applicazioni native create per BlackBerry 10, iPhone, Android e WP8\". L'annuncio ha anche identificato alcune aree di lavoro: le nuove web API, un privilege model, applicazioni per provare le capacit\u00e0 del sistema operativo e codice a basso livello per il boot in un dispositivo Android.\nCi\u00f2 port\u00f2 molti blog a trattare l'argomento. Secondo Ars Technica, \"Mozilla ha detto che B2G \u00e8 motivato da un desiderio di dimostrare che l'open web basato sugli standard ha il potenziale per essere un'alternativa competitiva con gli stack di applicazioni dei singoli rivenditori gi\u00e0 esistenti offerti dai dominanti sistemi operativi per dispositivi mobili\".\nDa febbraio 2012, \u00e8 stato dimostrato che \"Boot to Gecko\" pu\u00f2 essere usato su smartphone compatibili con Android.\nNel luglio del 2012 \"Boot to Gecko\" \u00e8 stato rinominato in \"Firefox OS\" in onore al famoso browser Mozilla Firefox ed alcuni screenshot incominciarono ad apparire nell'agosto 2012. Nello stesso mese sono stati resi noti i primi accordi con operatori di telefonia quali TIM, Telef\u00f3nica e Deutsche Telekom e per quanto riguarda i produttori con Qualcomm e ZTE.\nIl 27 settembre 2012 gli analisti della Strategy Analytics hanno previsto che Firefox OS si aggiudicher\u00e0 l'1% del mercato globale degli smartphone nel solo 2013.\nNel 2013 \u00e8 stato dimostrato che Firefox OS pu\u00f2 essere usato su Raspberry Pi.\nNel gennaio 2013, al CES 2013, ZTE ha confermato che avrebbe creato uno smartphone con Firefox OS.\nIl 24 febbraio 2013 Mozilla ha annunciato i piani di commercializzazione globale di Firefox OS.\nFoxconn produrr\u00e0 per la prima volta tablet col suo marchio e con sistema operativo Firefox OS.\nIl 2 luglio 2013, Telef\u00f3nica lanci\u00f2 il primo telefono commerciale con Firefox OS, ZTE Open, in Spagna, seguito successivamente dal Peak+ di GeeksPhone. Mozilla ha anche stretto un accordo con T2Mobile per fare un telefono chiamato \"Flame\" adatto agli sviluppatori per contribuire a Firefox OS e per testare le app. In Italia TIM ha iniziato a vendere il primo smartphone con Firefox OS, l'Alcatel One Touch Fire, nei primi giorni di dicembre 2013.\nIl 9 dicembre 2015, Mozilla, con una dichiarazione del vicepresidente della divisione mobile Ari Jaaksi, annuncia l'annullamento della partnership con gli operatori telefonici per la vendita di dispositivi Firefox OS con SIM dedicata: \u00abNon siamo stati in grado di offrire la migliore esperienza utente possibile e quindi siamo costretti a chiudere i canali di vendita degli smartphone Firefox OS tramite operatori telefonici\u00bb.\nComponenti.\nIl lavoro di sviluppo iniziale ha coinvolto tre importanti layer: Gonk, Gecko e il layer HTML che contiene l'interfaccia grafica di Gaia.\nGonk.\nGonk consiste del kernel Linux e dell'hardware abstraction layer (HAL). Il kernel e varie librerie userspace sono comuni progetti liberi: Linux, libusb, BlueZ, ecc. Alcune altre parti dell'HAL sono condivise con il progetto Android: GPS e fotocamera soprattutto. Gonk \u00e8 praticamente una semplice distribuzione Linux ed \u00e8 quindi un obiettivo per il port di Gecko; c'\u00e8 un port di Gecko per Gonk, cos\u00ec come c'\u00e8 un port di Gecko per OS X e per Android. Da quando il progetto B2G ha pieno controllo su Gonk, gli sviluppatori possono mostrare interfacce di Gecko che non sono mostrabili su altri sistemi operativi. Per esempio, Gecko ha diretto accesso allo stack della telefonia e al framebuffer del display su Gonk ma non ha questo accesso in nessun altro sistema operativo.\nGecko.\nGecko \u00e8 il run-time system di B2G. Gecko implementa gli standard aperti per HTML, CSS e JS. Gecko include uno stack per la rete e per la grafica, un motore di layout, una macchina virtuale per JavaScript e layer per i port.\nGaia.\nGaia \u00e8 l'interfaccia grafica di Firefox OS e controlla tutto ci\u00f2 che viene rappresentato sullo schermo. Gaia include le implementazioni per la schermata di blocco, la scrivania, un dialer, un'applicazione per inviare SMS e un'app per la fotocamera. Gaia \u00e8 programmato totalmente in HTML, CSS e JavaScript. Si interfaccia con il sistema operativo attraverso le Open Web API, che sono implementate da Gecko. Poich\u00e9 usa solo API standard, pu\u00f2 lavorare anche su altri sistemi operativi e altri browser."}
{"id": "4103453", "revid": "54354", "url": "https://it.wikipedia.org/wiki?curid=4103453", "title": "Boot to Gecko", "text": ""}
{"id": "4103456", "revid": "380453", "url": "https://it.wikipedia.org/wiki?curid=4103456", "title": "Coppa KOVO (maschile)", "text": "La Coppa KOVO \u00e8 un torneo nazionale sudcoreano di pallavolo maschile, organizzato dalla Federazione pallavolistica della Corea del Sud.\nStoria.\nLa prima edizione del torneo si \u00e8 giocata nel 2006 ed ha visto la vittoria finale dello Hyundai Capital Skywalkers Volleyball Club contro il Samsung Bluefangs Volleyball Club. Le edizioni successive vedono altre due vittorie per gli \"Skywalkers\" nel 2008 e nel 2010 e la prima affermazione per il Korean Air Jumbos Volleyball Club ed i \"Bluefangs\". Nel 2009 la competizione prevede per la prima, e finora ultima, volta la partecipazione di club stranieri, provenienti dalla Cina e dal Giappone. Nel 2011 i \"Jumbos\" vincono per la seconda volta il trofeo, battendo in finale il . L'edizione 2012 vede invece la vittoria dei . Nel 2013 a trionfare sono gli \"Skywalkers\", con la loro quarta affermazione nel torneo."}
{"id": "4103461", "revid": "767487", "url": "https://it.wikipedia.org/wiki?curid=4103461", "title": "Around the World/Kandata", "text": "Around the World/Kandata \u00e8 il decimo singolo del gruppo giapponese Flow pubblicato il 23 settembre 2006. Il singolo \u00e8 arrivato alla ventitreesima posizione della classifica Oricon dei singoli pi\u00f9 venduti in Giappone, rimanendo in classifica per cinque settimane, e vendendo 8.469 copie.\nTracce.\nDurata totale: 19:24"}
{"id": "4103466", "revid": "1494169", "url": "https://it.wikipedia.org/wiki?curid=4103466", "title": "B\u00e9thencourt (disambigua)", "text": ""}
{"id": "4103472", "revid": "134615", "url": "https://it.wikipedia.org/wiki?curid=4103472", "title": "Fa Jing", "text": ""}
{"id": "4103486", "revid": "395572", "url": "https://it.wikipedia.org/wiki?curid=4103486", "title": "Lingua attiva", "text": ""}
{"id": "4103488", "revid": "339392", "url": "https://it.wikipedia.org/wiki?curid=4103488", "title": "Distretto di Nakhchivan", "text": ""}
{"id": "4103489", "revid": "767487", "url": "https://it.wikipedia.org/wiki?curid=4103489", "title": "Ry\u014dichi Aikawa", "text": "Biografia.\nLaureato in scienze politiche all'universit\u00e0 di Waseda, dopo aver seguito dei corsi da allenatore indetti dalla FIFA e tenuti da Dettmar Cramer, nel 1973 entr\u00f2 nello staff tecnico dello Yomiuri lavorando come vice di Frans van Balkom e Sh\u014dichi Nishimura e occupandosi della valorizzazione dei giovani del vivaio ricoprendo la carica di allenatore della squadra satellite.\nPromosso come allenatore della prima squadra nella stagione 1981, dopo aver mancato il \"double\" nel primo anno, pose le basi per la vittoria del primo titolo nazionale della squadra nel 1983, durante la quale fu affiancato dall'ex allenatore del Nippon Kokan Susumi Chiba.\nNegli anni successivi continu\u00f2 a lavorare per la polisportiva dello Yomiuri Shimbun allenando l'omonima squadra di calcio femminile svolgendo nel contempo attivit\u00e0 volta alla scoperta e alla valorizzazione di calciatori provenienti da scuole o universit\u00e0.\n\u00c8 morto nel febbraio 2011 all'et\u00e0 di 65 anni a causa di una insufficienza cardiaca."}
{"id": "4103500", "revid": "50936006", "url": "https://it.wikipedia.org/wiki?curid=4103500", "title": "Ci vediamo in tour", "text": ""}
{"id": "4103515", "revid": "117786608", "url": "https://it.wikipedia.org/wiki?curid=4103515", "title": "Deposito ATM Precotto", "text": "Il deposito ATM Precotto \u00e8 un'infrastruttura di servizio del trasporto pubblico a Milano per il rimessaggio e la manutenzione delle vetture tranviarie e metropolitane dell'ATM.\nStoria.\nIl deposito di Precotto venne costruito nella prima met\u00e0 degli anni sessanta del XX secolo, come parte della prima tratta della linea 1 della metropolitana di Milano. Il deposito fu progettato dallo studio BBPR fra la fine del 1962 e gli inizi del 1963.\nIl deposito venne posizionato presso la stazione di Marelli, ai confini fra Milano e Sesto San Giovanni. In origine comprendeva una rimessa vetture, un'officina e un anello di prova di 1\u00a0km di lunghezza.\nLa metropolitana entr\u00f2 in servizio il 1\u00ba novembre 1964.\nNel 1969 entr\u00f2 in servizio la prima tratta della linea 2; in attesa della consegna del materiale rotabile apposito, la linea 2 fu inizialmente esercita con le elettromotrici della linea 1, nel frattempo aumentate di numero; il deposito di Precotto fu ampliato allungando i capannoni della rimessa. In seguito i treni della linea 2 vennero ospitati nel deposito di Gorgonzola.\nDagli inizi del XXI secolo il deposito di Precotto viene utilizzato anche come deposito tranviario.\nStrutture e impianti.\nIl deposito Precotto venne realizzato in un'area posta all'estrema periferia di Milano, a ridosso del confine con Sesto San Giovanni, fra le fermate Villa San Giovanni e Sesto Marelli (allora capolinea della M1), alle quali \u00e8 allacciato. L'impianto si compone di un capannone in cemento armato caratterizzato per la presenza di grossi lucernai, in vetro, di forma cupolare, che filtrano la luce nell'ambiente sottostante. Questo ha una capacit\u00e0 di ricovero per 135 vetture, su 12 binari, al quale va aggiunto l'attiguo fascio binari - scoperto - atto al rimessamento per altre 42, per un totale di 177 vetture. Il deposito dispone inoltre delle pi\u00f9 moderne attrezzature per la manutenzione dei convogli della metropolitana, fra cui un ponte di soffiatura robotizzato, tornio per le ruote e smerigliatrice in fossa, per il rapido svolgimento delle operazioni di riprofilatura dei cerchioni delle ruote e di smerigliatura degli assi. Tutt'attorno il capannone si sviluppa invece un tracciato ad anello, interno al deposito, della lunghezza di circa un chilometro per la prova dei treni.\nIn origine era raccordato (in superficie) anche alla ferrovia attraverso una bretella che lo metteva in comunicazione direttamente con la Stazione di Sesto San Giovanni, cos\u00ec da agevolare il passaggio dei convogli della metropolitana dalle due infrastrutture. Dall'anello interno presente nella parte nord dell'impianto, si staccava infatti un binario che impegnava la via Adamello fino in viale Edison, dove svoltava a destra seguendo il corso del viale, andandosi a unire coi raccordi gi\u00e0 presenti della Falck e della Marelli. All'altezza della via Karl Marx svoltava a sinistra, impegnando il tracciato in sede riservata lungo la via Montanari, che proseguiva fino ad arrivare in via Mazzini, al termine della quale si immetteva nello scalo ferroviario della stazione. Tracce del raccordo, dismesso negli anni novanta, sono ancor oggi visibili nella conformazione del muro di cinta del deposito che s'affaccia sulla via Adamello, negli spezzoni di binario che emergono qua e l\u00e0 sotto l'asfalto e lungo la via Montanari, e nella particolare conformazione che l'originale tracciato ferroviario ha lasciato impresso nella citt\u00e0 fra quest'ultima e la via Mazzini.\nIl deposito tranviario.\nContemporaneamente alla realizzazione della metrotranvia 7, si pens\u00f2 di ampliare l'impianto in modo da poter provvedere anche al rimessaggio e alla manutenzione delle vetture tramviarie. La struttura venne realizzata da Metropolitana Milanese su un'area fino ad allora impiegata come via di corsa per il ponte mobile delle officine di revisione, ora riorganizzate sulle restanti superfici. L'impianto venne inaugurato il 7 luglio 2007, in occasione dell'entrata in vigore dell'orario estivo e del prolungamento della metrotranvia 7 da largo Mattei al deposito stesso. La rimessa per il ricovero delle vetture tramviarie consta di 26 binari passanti, con una capacit\u00e0 di 83 vetture di grande capacit\u00e0 (lunghezza circa 35 m, conformemente ai Sirio di serie 7100); l'officina invece consta di 12 binari (9 passanti e 3 tronchi) dotati di fossa per la lavorazione, binari rialzati e ponteggi per la manutenzione e di un tunnel di lavaggio, con binario passante.\nNel corso del 2009 il tetto del deposito viene rivestito di pannelli fotovoltaici, allacciati alla sottostazione elettrica a servizio della metropolitana. L'impianto viene inaugurato il 24 novembre 2009. L'energia solare prodotta fornisce il 10% dell'elettricit\u00e0 necessaria alla linea 1 della metropolitana, con una produzione di 1,45 milioni di kilowatt l'anno.\nAll'interno del deposito vi \u00e8 anche l'anello terminale dell'incompiuta interperiferica nord (linea 7).\nVetture tranviarie in dotazione.\nIl deposito ha in gestione l'esercizio delle linee 4, 7, 9 e 31, esercitate con Sirio di serie 7100 (48 vetture, alcune in prestito al deposito Ticinese). Completano il quadro delle assegnazioni ordinarie le vetture di servizio 702 (sabbiera) e la 1877 (traino veicoli). La struttura \u00e8 inoltre utilizzata per il ricovero di diverse unit\u00e0 accantonate in attesa di un recupero a fini storici o di demolizione, alcune delle quali gi\u00e0 accantonate in precedenza a Famagosta. Fra queste si ricordano la Desio 44, la Littorina 124, numerosissime Ventotto (fra cui degna di nota \u00e8 la 1908, gi\u00e0 1502, oltre alla 1955 e alla 1966), la 4500 (II) e alcune 4800."}
{"id": "4103520", "revid": "729019", "url": "https://it.wikipedia.org/wiki?curid=4103520", "title": "60\u00aa Divisione fanteria &quot;Sabratha&quot;", "text": "La 60\u00aa Divisione fanteria \"Sabratha\" fu una grande unit\u00e0 di fanteria del Regio Esercito durante la seconda guerra mondiale. Era in particolare una divisione autotrasportabile tipo Africa Settentrionale, ovvero come le autotrasportabili metropolitane prevedeva la motorizzazione dell'artiglieria e dei supporti divisionali, ma con l'aggiunta di un battaglione di carri leggeri e l'eliminazione di ogni componente di animali da soma o da traino, vista la difficolt\u00e0 di approvvigionamento di acqua e foraggio in ambiente desertico.\nStoria.\nLa divisione trae origine dalla Brigata \"Verona\", costituita il 2 giugno 1883 e sciolta il 25 dicembre 1917 e formata da 85\u00ba e 86\u00ba Reggimento fanteria. La 60\u00aa Divisione fanteria \"Sabratha\", di tipo autotrasportabile, si forma in Libia italiana nella primavera del 1937 sull'85\u00ba e l'86\u00ba Reggimento fanteria ed il 42\u00ba Reggimento artiglieria divisionale.\nAllo scoppio della seconda guerra mondiale, la divisione si trova sul confine libico-tunisino ed a difesa di Tripoli. In dicembre viene trasferita sulla linea Derna-Berta, dove contrasta l'avanzata inglese fino al 1941. Il 30 gennaio, per evitare l'aggiramento, ripiega con gravi perdite, riuscendo a disimpegnarsi ed a raggiungere, attraverso Agedabia e Sirte, la citt\u00e0 di Homs, dove si schiera a difesa della costa. Nel settembre 1941 la Divisione si trasferisce ad est di Tobruk. Dopo lo sfondamento inglese a Sollum, la divisione ripiega sulle linee di difesa successive di Ain el Gazala, di Derna-Berta-Mechili, di Marsa El Brega. Da qui il 23 gennaio 1942 si scontra con le retroguardie avversarie, per poi avanzare su Antelat, a nord-est di Agedabia. Dopo aver occupato in maggio Bir Temrad, raggiunge Tobruk il 15 giugno. Caduta la citt\u00e0, si porta su Bardia, Sollum e Sidi el Barrani, per attestarsi il 1\u00ba luglio su El Alamein. Attaccata con violenza, la linea resiste, ma le perdite della divisione sono tali da decretarne lo scioglimento il 25 luglio 1942.\nBibliografia.\nGeorge F.Nafziger \"Italian Order of Battle: An organizational history of the Italian Army in World War II\" (3 vol)"}
{"id": "4103522", "revid": "11694", "url": "https://it.wikipedia.org/wiki?curid=4103522", "title": "Bandiera di San Patrizio", "text": ""}
{"id": "4103528", "revid": "532808", "url": "https://it.wikipedia.org/wiki?curid=4103528", "title": "Deposito tranviario Messina", "text": ""}
{"id": "4103530", "revid": "123168304", "url": "https://it.wikipedia.org/wiki?curid=4103530", "title": "Gruppi ricerca ecologica", "text": "I Gruppi Ricerca Ecologica (GRE) sono un'associazione ambientalista a carattere nazionale riconosciuta dal Ministero dell'ambiente (attualmente Ministero della Transizione Ecologica) ai sensi dell'art. 13 della Legge n. 349/1986, che opera in Italia nella tutela dell'ambiente, nella protezione civile e nella conservazione dei beni culturali.\nSono ente gestore di due riserve siciliane e sono presenti in numerosi tavoli regionali ambientali e gruppi tecnici di aree protette.\nI \"Gruppi Ricerca Ecologica\" si pongono come obiettivo la difesa del cittadino dall'inquinamento mentale e dagli ingannevoli orientamenti - sui costumi e sui consumi - a cui \u00e8 sottoposto attraverso una distorta trasformazione pubblicitaria, didattica e culturale.\nOrigini.\nL'associazione venne fondata negli anni settanta dal biologo Alessandro Di Pietro. Di fatto, i Gre costituirono il primo esempio in italia di ambientalismo \"non mondialista\". \nNel 1988 viste le finalit\u00e0, vengono riconosciuti dalla Regione Siciliana anche come associazione di volontariato con personalit\u00e0 giuridica per la salvaguardia dell'ambiente naturale per l'affidamento di aree protette: attualmente i GRE sono Ente Gestore della riserva naturale integrale Grotta dei Puntali (un\u2019area naturale protetta situata nel territorio del comune di Carini, nella citt\u00e0 metropolitana di Palermo) nonch\u00e9 della la riserva naturale orientata Grotta della Molara (un\u2019area naturale protetta situata nel territorio del comune di Palermo). Ma rappresentanti dei GRE sono inoltre presenti, a diverso titolo, negli organi di gestione di altre aree protette.\nNel corso della loro attivit\u00e0 si sono distinti in numerose campagne ambientaliste e progetti in collaborazione con le scuole: Progetto Arcobaleno per il monitoraggio delle piogge acide, progetto Citt\u00e0 verde, Progetto Lattina Trophy per incentivare il riciclo dell'alluminio.\nSono stati precursori della battaglia contro la plastica con una campagna di cartoline inviata al presidente Cossiga per sollecitare l'attenzione sul pericolo immanente dell'utilizzo indiscriminato di plastica.\nL'associazione \u00e8 diffusa sull'intero territorio, anche tramite organizzazioni regionali autonome, e dal maggio 2021 \u00e8 Ente del Terzo Settore.\nCompiti.\nHa come compiti principali statutari: \nNote.\n "}
{"id": "4103534", "revid": "287204", "url": "https://it.wikipedia.org/wiki?curid=4103534", "title": "Trachinotus", "text": "Trachinotus, noti comunemente con il nome inglese di pompanos un genere di pesci ossei marini della famiglia Carangidae.\nDistribuzione e habitat.\nSono diffusi in tutti i mari tropicali e subtropicali.\nNel mar Mediterraneo \u00e8 presente e comune il \"Trachinotus ovatus\" o leccia stella.\nSono pesci pelagici che spesso per\u00f2 si trovano molto vicino alle coste.\nDescrizione.\nQuesti carangidi sono caratterizzati dal corpo di forma romboidale e dalla bocca relativamente piccola. La prima pinna dorsale \u00e8 molto piccola, ridotta a una serie di raggi spinosi molto brevi che appena emergono dalla pelle, la seconda dorsale \u00e8 invece lunga e bassa, con un lobo rilevato all'estremit\u00e0 anteriore. La pinna anale \u00e8 uguale e simmetrica alla seconda dorsale. La pinna caudale \u00e8 forcuta, con lobi molto lunghi e appuntiti.\nLa taglia media \u00e8 ridotta, attorno al mezzo metro, alcune specie del genere possono per\u00f2 raggiungere grandi dimensioni: \"T. falcatus\" misura fino 122\u00a0cm per 36\u00a0kg di peso.\nAlimentazione.\nSi nutrono di pesci e invertebrati pelagici come i cefalopodi.\nPesca.\nLe carni sono buone, alcune specie come \"T. falcatus\" hanno importanza per la pesca sportiva nei paesi del mar dei Caraibi."}
{"id": "4103536", "revid": "106908", "url": "https://it.wikipedia.org/wiki?curid=4103536", "title": "Sch\u00f6n", "text": ""}
{"id": "4103541", "revid": "643674", "url": "https://it.wikipedia.org/wiki?curid=4103541", "title": "Schoen", "text": ""}
{"id": "4103544", "revid": "1073227", "url": "https://it.wikipedia.org/wiki?curid=4103544", "title": "The Band (serie televisiva)", "text": "The Band \u00e8 una sitcom italiana prodotta da Magnolia per DeA Kids e in onda da ottobre 2008. Dal 2012, la serie viene trasmessa anche in chiaro sul canale Super! del digitale terrestre.\nNel 2009 la serie \u00e8 stata candidata agli Sky Tv Awards nella categoria Migliore idea innovativa per produzione originale. Nello stesso anno \u00e8 stato pubblicato l'album della colonna sonora, \"Diario musicale - The Band\".\nProduzione.\nPrima della messa in onda della serie vera e propria, nel 2008 Dea Kids trasmette pi\u00f9 volte, come prologo, numerose delle canzoni interpretate nel corso dei vari episodi dal gruppo musicale protagonista, i Garage. Successivamente, nello stesso anno, la De Agostini comincia la programmazione della prima stagione sui canali televisivi di suo dominio.\nPer interpretare due dei personaggi principali vengono scritturati due attori gi\u00e0 affermati a livello nazionale: Alessandro Betti, noto per le sue frequenti partecipazioni nei programmi del duo comico Ale e Franz, e Francesca Calabrese, attrice conosciuta per la sua partecipazione nel ruolo di protagonista in \"Fiore e Tinelli\".\nTrama.\nLa serie si concentra sulle vicende musicali ed esistenziali che vedono coinvolti i giovani membri di una band agli esordi, i Garage. Il gruppo musicale \u00e8 formato da cinque ragazzi: Maggie, Viola, Nick, Bonzo e Umberto, affiancati dalla manager Lucrezia, che provano suonando all'interno del garage (che fa da location all'intera serie) della casa di Maggie, nella speranza che prima o poi possa arrivare qualche contratto. Uno dei temi principali degli episodi \u00e8 rappresentato dalla continua ricerca di un colloquio con produttori discografici che possano permettere alla band di incidere il loro primo disco; regolarmente, per\u00f2, l'occasione \u00e8 vanificata dal verificarsi di qualche ostacolo (spesso la mancanza di tatto di Lucrezia) che fa fallire l'obiettivo. In egual misura si affrontano non solo i problemi musicali, ma anche quelli adolescenziali e di vita quotidiana dei vari personaggi e membri del gruppo, con attenzione particolare per quelli relazionali e sentimentali.\nSebbene mai specificata direttamente, l'ubicazione del garage sembra essere nel Milanese, vista (o meglio sentita) la forte cadenza meneghina di quasi tutti i personaggi, dai protagonisti a quelli di contorno. Una ricorrente gag da parte di Lucrezia \u00e8 quella di chiudere tutte le vocali (che normalmente avrebbe pronunciato aperte con accento lombardo) quando rimprovera qualcuno (per esempio \"Umb\u00e8rto!\" o \"M\u00e8ggie!\")."}
{"id": "4103555", "revid": "4175", "url": "https://it.wikipedia.org/wiki?curid=4103555", "title": "Corso d'Italia", "text": ""}
{"id": "4103569", "revid": "339392", "url": "https://it.wikipedia.org/wiki?curid=4103569", "title": "76/30", "text": ""}
{"id": "4103577", "revid": "1514393", "url": "https://it.wikipedia.org/wiki?curid=4103577", "title": "Loew", "text": ""}
{"id": "4103602", "revid": "155634", "url": "https://it.wikipedia.org/wiki?curid=4103602", "title": "Ola Morten Gr\u00e6sli", "text": "Biografia.\nIn Coppa del Mondo esord\u00ec il 1\u00ba gennaio 2003 a Oberhof (39\u00b0) e ottenne il primo podio l'8 marzo successivo a Oslo (3\u00b0).\nIn carriera prese parte a un'edizione dei Campionati mondiali, Val di Fiemme 2003 (4\u00b0 nella gara a squadre il miglior risultato)."}
{"id": "4103603", "revid": "287204", "url": "https://it.wikipedia.org/wiki?curid=4103603", "title": "Ola Morten Graesli", "text": ""}
{"id": "4103605", "revid": "122779997", "url": "https://it.wikipedia.org/wiki?curid=4103605", "title": "Configurazione (chimica)", "text": "La configurazione di una specie chimica (ad esempio una molecola) corrisponde alla geometria permanente che risulta dalla disposizione spaziale dei legami chimici intramolecolari della specie chimica in questione. La capacit\u00e0 di un gruppo di atomi di assumere differenti configurazioni per formare specie chimiche di natura differente \u00e8 detta isomeria configurazionale che \u00e8 un tipo di stereoisomeria. Ciascuna specie chimica ottenuta modificando la configurazione \u00e8 detta \"stereoisomero\".\nComposti che hanno configurazioni differenti possono presentare un diverso effetto fisiologico, per cui una di tale configurazioni pu\u00f2 svolgere funzione di farmaco mentre un'altra configurazione pu\u00f2 addirittura risultare tossica.\nIn chimica si distingue la \"configurazione\" dalla \"conformazione\": la conformazione si riferisce infatti alla possibilit\u00e0 che alcune parti della molecola si muovano attraverso la semplice rotazione di legami singoli, senza che tali legami si spezzino o se ne formino di nuovi. Per passare da una configurazione ad un'altra \u00e8 invece necessario rompere legami e crearne di nuovi."}
{"id": "4103606", "revid": "118806529", "url": "https://it.wikipedia.org/wiki?curid=4103606", "title": "Configurazione", "text": ""}
{"id": "4103617", "revid": "123045450", "url": "https://it.wikipedia.org/wiki?curid=4103617", "title": "Perla Haney-Jardine", "text": "Biografia.\nNasce a Rio de Janeiro da Chusy Haney-Jardine, regista, e Jennifer MacDonald, produttrice di film. Attualmente risiede con la sua famiglia a Asheville nella Carolina del Nord.\nIl suo esordio avviene nel 2003, interpretando la piccola B.B. Kiddo, la figlia della Sposa e di Bill Gunn nel film di Quentin Tarantino \"\". Nel 2005 ha una parte nel film horror \"Dark Water\" con Jennifer Connelly e Tim Roth, mentre nel 2007 interpreta il ruolo minore di Penny Marko, la figlia del supercriminale Uomo Sabbia, nel film \"Spider-Man 3\". Nel 2008 ha interpretato il ruolo di Annie, la figlia di Diane Lane, nel film \"Nella rete del serial killer\". Nel 2015 interpreta Lisa, la figlia di Steve Jobs, in una delle differenti et\u00e0 nell'omonimo film, diretto da Danny Boyle."}
{"id": "4103620", "revid": "1305772", "url": "https://it.wikipedia.org/wiki?curid=4103620", "title": "Deposito ATM Famagosta", "text": "Il deposito Famagosta \u00e8 un'infrastruttura di servizio del trasporto pubblico a Milano per la rimessa e la manutenzione delle vetture metropolitane dell'ATM.\nStoria e caratteristiche.\nIl deposito Famagosta \u00e8 uno dei tre depositi (insieme a Cologno e Gorgonzola) a servizio della M2, realizzato a partire dal 1989 per limitare le distanze a vuoto percorse dai convogli provenienti dai due depositi extraurbani. Su progetto di Ludovico Magistretti, venne attivato il 23 giugno 2001 e ultimato del tutto solo nel 2002. Si trova oltre la fermata di Famagosta, ed \u00e8 raccordato sia con questa che con la successiva fermata di Abbiategrasso, cos\u00ec come anche col nuovo ramo per Assago Milanofiori Forum, aperto nel 2011.\nIl deposito, com'era nelle intenzioni del suo ideatore, costituisce un'immagine di forte impatto visivo: il tetto, caratterizzato dai grossi volumi bianchi dei grandi capannoni triangolari, richiama volutamente l'immagine delle vele in un porto, proiettando la struttura a una sorta di ideale \"porto di approdo\" per coloro che entrano in citt\u00e0 dal sud, dall'autostrada A7. Questi particolari lucernari, realizzati con pannelli prefabbricati, mattoni a vista con cornice di calcestruzzo e coperture di alluminio, si richiamano esplicitamente al lungo serpentone di case in mattoni rossi del quartiere Sant\u2019Ambrogio, che sorge al di l\u00e0 dell'autostrada Insieme a questo, costituisce un indiscusso riferimento architettonico per tutta questa parte di periferia.\nQuesti materiali, sono inoltre gli stessi impiegati per la realizzazione delle entrate dei binari nell'impianto: la facciata che d\u00e0 verso la citt\u00e0 \u00e8 infatti scandita da grossi portali caratterizzati dai serramenti in alluminio, da cui entrano ed escono i convogli in servizio sulla metropolitana. La sala principale \u00e8 utilizzata come deposito e officina: all'interno di questa sono inoltre presenti le postazioni di lavoro che permettono ai treni di essere sollevati per le corrette ispezioni e manutenzioni. Tutto l'impianto \u00e8 riscaldato dall'adiacente centrale di cogenerazione dell'A2A, particolarmente riconoscibile per i suoi camini.\nNel 2003 il deposito Famagosta \u00e8 arrivato finalista, nella categoria \"Medaglia d'Oro all'opera\", della \"Medaglia d'Oro dell'Architettura Italiana\" della Triennale di Milano, un particolare riconoscimento - nell'ottantesimo anniversario della Triennale - volto a premiare i migliori esempi di architettura contemporanea italiana capaci di promuovere qualit\u00e0 ambientale e civile.\nIl Deposito Famagosta \u00e8 il pi\u00f9 recente fra quelli della metropolitana realizzati a Milano: ospita al coperto i treni della M2, per una capacit\u00e0 complessiva di 36 treni. A partire dal 2009 ha subito un parziale ampliamento interno, che ha visto lo sfruttamento al massimo delle superfici coperte interne al capannone. Per l'occasione sono state trasferite a Precotto le varie vetture tramviarie accantonate qui ricoverate in attesa di demolizione o rifacimento.\nIl piazzale esterno \u00e8 storicamente utilizzato come area d'accantonamento dei vari autobus ATM che hanno terminato definitivamente il proprio servizio, in attesa di essere rivenduti o demoliti. Anche in questo caso sono state diverse le vetture storiche qui ricoverate in attesa di restauro e decisioni sul futuro, in seguito trasferite a Cuggiono.\nLa centrale di cogenerazione Famagosta.\nIn un'area adiacente al deposito, subito a sud di quest'ultimo, \u00e8 sorta negli stessi anni una centrale di cogenerazione dell'Aem (ora A2A). Quest'impianto, aperto nell'ottobre del 2002, ne sostituisce uno provvisorio creato nel 1997 all'interno di un ex cartiera. La struttura, che si caratterizza per i tre gruppi di camini presenti, produce energia elettrica ed energia termica, sfruttando in parte il gas naturale e in parte le ultime tecnologie di cogenerazione che permettono di ricavare energia dall'acqua di falda.\nA quest'impianto si connette una rete di teleriscaldamento che produce circa 80.000\u00a0MWh l'anno, che serve, oltre al vicino deposito, i quartieri Gratosoglio, Missaglia, Chiesa Rossa e Sant'Ambrogio, per un totale di oltre 100 edifici e 40.000 abitanti."}
{"id": "4103621", "revid": "92723", "url": "https://it.wikipedia.org/wiki?curid=4103621", "title": "Catafora (linguistica)", "text": "La catafora \u00e8 una funzione di coesione linguistica dei testi. Consiste nella relazione tra un'espressione anaforica (o \"dispositivo anaforico\") e un'altra espressione (successiva) che funge da referente. Si tratta, dunque, dell'opposto dell'anafora.\nCos\u00ec, ad esempio, nella frase:\nil pronome \"lo\", pur costituendo una \"ripresa anaforica\", di fatto precede il determinante \"no\".\nSi parla di \"catafora zero\" nel caso in cui l'elemento che funge da dispositivo di riferimento al referente testuale non appare al livello superficiale, come nella frase:\nIl referente \"questa pasta\" \u00e8 richiamato da un morfema zero, cio\u00e8 da un elemento linguistico (morfema) cui non corrisponde alcun segmento fonetico nel testo. Un altro esempio di catafora zero \u00e8:\nIn questo caso, il morfema zero \u00d8 pu\u00f2 essere sostituito da \"questo\".\nSe la ripresa \u00e8 successiva all'espressione che determina il riferimento (caso assai pi\u00f9 consueto), si parla di \"anafora\", come nella frase:\nI termini \"anafora\" e \"catafora\" sono anche delle figure retoriche (si vedano anafora e catafora), che non vanno confuse con l'anafora e la catafora relative ad antecedente e ripresa."}
{"id": "4103630", "revid": "2091899", "url": "https://it.wikipedia.org/wiki?curid=4103630", "title": "Deposito ATM Rogoredo", "text": "Il Deposito ATM Rogoredo (conosciuto anche come Deposito ATM San Donato) \u00e8 un'infrastruttura di servizio del trasporto pubblico a Milano per la rimessa e la manutenzione delle vetture automobilistiche e metropolitane dell'ATM.\nStoria e caratteristiche.\nIl Deposito Rogoredo, con un'area di circa 381.000 mq, \u00e8 il pi\u00f9 grande a servizio della rete metropolitana milanese che sia stato realizzato finora. A servizio della M3 \u00e8 l'unico della linea e venne costruito nel 1990 in un'area ai limiti della citt\u00e0, quasi al confine con San Donato Milanese. Sorge attualmente in \"via Giuseppe Impastato\", fra le fermate di Rogoredo e San Donato. Ha una capienza per un massimo di 34 treni, in modo da riuscire a coprire l'intero fabbisogno di rimessaggio della linea all'epoca della costruzione tenendo conto dei successivi sviluppi che questa ha avuto.\nCostruito secondo criteri d'avanguardia, il deposito si costituisce dai capannoni adibiti alla manutenzione e al rimessaggio delle vetture, da una torre di controllo e da una palazzina per l'addestramento del personale.\nIl deposito \u00e8 inoltre provvisto di un anello di prova per le vetture della metropolitana, lungo 1.821\u00a0m. Esso \u00e8 fornito di due stazioni ricreate l'una in galleria, poco oltre quella di San Donato, l'altra all'aperto: in questo modo si presta ottimamente alle simulazioni e alle esercitazioni di guida per il personale in addestramento. Lungo l'anello di prova, superato lo scambio in cui si immettono i convogli provenienti dalle officine, esiste ancora oggi uno scambio dismesso e arrugginito, che risale al periodo stesso della costruzione dell'impianto. Su questo tronchino lungo qualche decina di metri venivano infatti scaricati i treni della M3 portati fino al deposito carrellati sui camion. Il binario sarebbe stato in seguito dismesso con la creazione di un'apposita struttura atta allo scaricamento delle vetture, realizzata all'interno del deposito, nel piazzale esterno.\nIl nuovo deposito automobilistico di San Donato.\nSull'area adiacente al deposito della metropolitana, precedentemente occupata da un'area adibita a posteggio, viene realizzato e aperto nel 2011 il nuovo deposito automobilistico dell'ATM in sostituzione del Deposito Salmini, chiuso in precedenza e in parte del Deposito Molise, impiegato prevalentemente per le vetture filoviarie.\nInaugurato il 3 maggio 2011, dopo quasi tre anni di lavori, il deposito si estende su un'area di 65.000\u00a0m\u00b2 e pu\u00f2 ospitare fino a 250 autobus e oltre 300 fra dipendenti, meccanici e autisti. L'impianto conta tre parcheggi per gli autobus alcuni dei quali coperti da pensiline, due palazzine per uffici, un'officina con locali per il lavaggio e per l'apposita manutenzione delle vetture.\nSul tetto del deposito, cos\u00ec come gi\u00e0 era stato fatto per Precotto la presenza di pannelli fotovoltaici consente la produzione di energia solare, per alimentare parzialmente la metropolitana. \u00c8 presente un impianto di distribuzione di idrogeno, che serve ad alimentare alcuni bus prototipi ad idrogeno acquistati dall'azienda nel corso del 2012."}
{"id": "4103632", "revid": "290948", "url": "https://it.wikipedia.org/wiki?curid=4103632", "title": "Equazione di Langmuir", "text": ""}
{"id": "4103633", "revid": "290948", "url": "https://it.wikipedia.org/wiki?curid=4103633", "title": "Isoterma di Langmuir", "text": ""}
{"id": "4103639", "revid": "463686", "url": "https://it.wikipedia.org/wiki?curid=4103639", "title": "Extra-gettito", "text": ""}
{"id": "4103640", "revid": "463686", "url": "https://it.wikipedia.org/wiki?curid=4103640", "title": "Extra gettito", "text": ""}
{"id": "4103641", "revid": "743418", "url": "https://it.wikipedia.org/wiki?curid=4103641", "title": "55 Cnc e", "text": ""}
{"id": "4103642", "revid": "743418", "url": "https://it.wikipedia.org/wiki?curid=4103642", "title": "55 Cnc b", "text": ""}
{"id": "4103643", "revid": "743418", "url": "https://it.wikipedia.org/wiki?curid=4103643", "title": "55 Cnc c", "text": ""}
{"id": "4103644", "revid": "743418", "url": "https://it.wikipedia.org/wiki?curid=4103644", "title": "55 Cnc d", "text": ""}
{"id": "4103645", "revid": "743418", "url": "https://it.wikipedia.org/wiki?curid=4103645", "title": "55 Cnc f", "text": ""}
{"id": "4103646", "revid": "889336", "url": "https://it.wikipedia.org/wiki?curid=4103646", "title": "Illja Aleksievi\u010d", "text": "Caratteristiche tecniche.\nEsterno di centrocampo, pu\u00f2 giocare come trequartista e anche come attaccante."}
{"id": "4103647", "revid": "521302", "url": "https://it.wikipedia.org/wiki?curid=4103647", "title": "Ilya Aleksievich", "text": ""}
{"id": "4103648", "revid": "767487", "url": "https://it.wikipedia.org/wiki?curid=4103648", "title": "Michele Marelli (musicista)", "text": "Biografia.\nFormazione musicale.\nAvviato in tenera et\u00e0 allo studio del pianoforte, a 10 anni si dedica al clarinetto, strumento nel quale si diploma con il massimo dei voti e la lode sotto la guida di Giacomo Soave presso il Conservatorio Antonio Vivaldi di Alessandria.\nStudia composizione e si diploma in musica elettronica presso il Conservatorio di Latina.\nTerminati gli studi classici, si laurea in Lettere presso la Facolt\u00e0 di Lettere e Filosofia dell'Universit\u00e0 degli Studi di Torino con una tesi su Karlheinz Stockhausen, sotto la guida di Giorgio Pestelli e di Ernesto Napolitano.\nGrazie ad una borsa di studio dell'Associazione Desono, si perfeziona in Inghilterra con Alan Hacker (approfondendo anche la direzione d'orchestra), in Germania con Suzanne Stephens e in Francia con Alain Damiens.\nL'incontro con Stockhausen.\nA diciotto anni conosce il compositore tedesco Karlheinz Stockhausen e con lui inizia una collaborazione artistica che si conclude solo con la sua scomparsa avvenuta nel dicembre 2007.\nStockhausen stimola Marelli allo studio del corno di bassetto, strumento del quale diviene un virtuoso conosciuto a livello internazionale.\nVincitore di sei edizioni del premio conferito dalla Fondazione Stockhausen per la migliore esecuzione delle sue opere, il compositore tedesco lo sceglie come solista del suo Ensemble (con il quale incider\u00e0 3 CD) e contemporaneamente come assistente di Suzanne Stephens presso gli annuali \"Stockhausen Kurse K\u00fcrten\".\nStudia personalmente con il compositore l'intero repertorio per clarinetto e corno di bassetto, trasferendosi anche a K\u00fcrten ed approfondendo soprattutto l'aspetto mimico e scenico di alcuni suoi capolavori quali la pantomima Harlekin (1975) per clarinettista danzante della durata di 50 minuti.\nNel 2010 la Fondazione Stockhausen gli affida la prima esecuzione mondiale di UVERSA, 16ma Ora da KLANG, l'ultimo lavoro per corno di bassetto e musica elettronica a 8 canali composto da Stockhausen prima della sua scomparsa e tratto dall'incompiuto ciclo Klang.\nAttivit\u00e0 artistica.\nApprezzato e conosciuto per le sue capacit\u00e0 performative e mimiche e per il contributo dato alla riscoperta e all'ampliamento del repertorio del corno di bassetto, Marelli ha collaborato con i maggiori compositori del nostro tempo, tra i quali Franco Donatoni, Gy\u00f6rgy Kurt\u00e1g, Helmut Lachenmann, Sylvano Bussotti, Vinko Globokar, Alberto Colla, Fabio Nieder, Marco Stroppa e Ivan Fedele. Questi ultimi gli hanno in particolare dedicato rispettivamente \"Let me sing into your ear\" e \"Air on air\", concerti per corno di bassetto e orchestra eseguiti in prima mondiale presso i Donaueschinger Musiktage 2010 e 2018 sotto la direzione di Peter E\u00f6tv\u00f6s e di Pascal Roph\u00e9.\nNell'ottobre 2014 viene insignito del prestigioso premio speciale \"Arthur Rubinstein- Una vita nella musica giovani\" del Teatro La Fenice di Venezia insieme al compositore siciliano Salvatore Sciarrino.\nTiene regolarmente Masterclass e seminari in Conservatori italiani ed europei.\n\u00c8 artista ufficiale Henri Selmer Paris, Buffet Crampon e endorser della Vandoren di Parigi."}
{"id": "4103649", "revid": "114120230", "url": "https://it.wikipedia.org/wiki?curid=4103649", "title": "Hush Little Baby - Chi giace nella culla", "text": "Hush Little Baby - Chi giace nella culla (\"Hush Little Baby\") \u00e8 un film per la televisione del 2007 diretto da Holly Dale.\nTrama.\nJamie \u00e8 una madre che perde la figlia Amanda in un incidente sul fiume. A due anni dall'accaduto, Jamie intraprende un'altra gravidanza che culmina con la nascita di Caitlin, anche se tuttavia non \u00e8 felice in quanto le ha procurato delle sofferenze durante il travaglio ed \u00e8 ancora tormentata dalla morte della prima figlia. Jamie, con l'aiuto del marito Peter e della sorella Nicole, cerca di superare quello che sembra una depressione post-partum, consultando poi anche una psichiatra, la dottoressa Susanna Russell.\nIntanto accadono strani eventi (come lo strappo di un capezzolo durante l'allattamento o il passeggino che finisce sulla strada in mezzo alle automobili) che fanno pensare a Jamie che Amanda vuole vendicarsi della sua morte. Presa dai continui incubi e dal nervosismo, non riesce a sopportare i pianti di Caitlin e arriva a credere che Peter si sia innamorato di Nicole, arrivando poi a tentare di uccidere la figlioletta, finch\u00e9 non si convince che il problema non \u00e8 Caitlin, ma Amanda stessa."}
{"id": "4103650", "revid": "767487", "url": "https://it.wikipedia.org/wiki?curid=4103650", "title": "Mikalaj Ka\u0161e\u016dski", "text": "Caratteristiche tecniche.\nDifensore centrale, pu\u00f2 giocare anche come terzino sinistro e come mediano."}
{"id": "4103651", "revid": "521302", "url": "https://it.wikipedia.org/wiki?curid=4103651", "title": "Nikolai Kashevski", "text": ""}
{"id": "4103652", "revid": "287204", "url": "https://it.wikipedia.org/wiki?curid=4103652", "title": "1. FC Heidenheim", "text": ""}
{"id": "4103653", "revid": "516581", "url": "https://it.wikipedia.org/wiki?curid=4103653", "title": "Firefox os", "text": ""}
{"id": "4103654", "revid": "521302", "url": "https://it.wikipedia.org/wiki?curid=4103654", "title": "TSV Germania Windeck", "text": ""}
{"id": "4103655", "revid": "521302", "url": "https://it.wikipedia.org/wiki?curid=4103655", "title": "Altonaer FC von 1893", "text": ""}
{"id": "4103657", "revid": "521302", "url": "https://it.wikipedia.org/wiki?curid=4103657", "title": "TSV Ampfing", "text": ""}
{"id": "4103658", "revid": "521302", "url": "https://it.wikipedia.org/wiki?curid=4103658", "title": "Bischofswerdaer FV 08", "text": ""}
{"id": "4103660", "revid": "521302", "url": "https://it.wikipedia.org/wiki?curid=4103660", "title": "SV Blau-Weiss Berlin", "text": ""}
{"id": "4103662", "revid": "521302", "url": "https://it.wikipedia.org/wiki?curid=4103662", "title": "TSV Buchbach", "text": ""}
{"id": "4103663", "revid": "521302", "url": "https://it.wikipedia.org/wiki?curid=4103663", "title": "Chemnitzer FC", "text": ""}
{"id": "4103665", "revid": "521302", "url": "https://it.wikipedia.org/wiki?curid=4103665", "title": "SV Dessau 05", "text": ""}
{"id": "4103667", "revid": "521302", "url": "https://it.wikipedia.org/wiki?curid=4103667", "title": "Eisenh\u00fcttenst\u00e4dter FC Stahl", "text": ""}
{"id": "4103669", "revid": "174925", "url": "https://it.wikipedia.org/wiki?curid=4103669", "title": "SpVgg Erkenschwick", "text": ""}
{"id": "4103670", "revid": "521302", "url": "https://it.wikipedia.org/wiki?curid=4103670", "title": "1. SC Feucht", "text": ""}
{"id": "4103671", "revid": "521302", "url": "https://it.wikipedia.org/wiki?curid=4103671", "title": "Freiburger FC", "text": ""}
{"id": "4103672", "revid": "1870933", "url": "https://it.wikipedia.org/wiki?curid=4103672", "title": "FV Gera S\u00fcd", "text": ""}
{"id": "4103674", "revid": "521302", "url": "https://it.wikipedia.org/wiki?curid=4103674", "title": "BFC Germania 88", "text": ""}
{"id": "4103675", "revid": "521302", "url": "https://it.wikipedia.org/wiki?curid=4103675", "title": "TuS Makkabi Berlin", "text": ""}
{"id": "4103676", "revid": "521302", "url": "https://it.wikipedia.org/wiki?curid=4103676", "title": "VfL Neckarau", "text": ""}
{"id": "4103677", "revid": "521302", "url": "https://it.wikipedia.org/wiki?curid=4103677", "title": "BSV 07 Schwenningen", "text": ""}
{"id": "4103678", "revid": "521302", "url": "https://it.wikipedia.org/wiki?curid=4103678", "title": "Stahl Brandenburg", "text": ""}
{"id": "4103681", "revid": "521302", "url": "https://it.wikipedia.org/wiki?curid=4103681", "title": "TSV Stahl Riesa", "text": ""}
{"id": "4103683", "revid": "521302", "url": "https://it.wikipedia.org/wiki?curid=4103683", "title": "SSV Ulm 1846 Fu\u00dfball", "text": ""}
{"id": "4103685", "revid": "521302", "url": "https://it.wikipedia.org/wiki?curid=4103685", "title": "Frankfurter FC Viktoria", "text": ""}
{"id": "4103687", "revid": "521302", "url": "https://it.wikipedia.org/wiki?curid=4103687", "title": "W\u00fcrzburger FV", "text": ""}
{"id": "4103691", "revid": "599013", "url": "https://it.wikipedia.org/wiki?curid=4103691", "title": "Emerson Sheik", "text": "Carriera.\nClub.\nCresciuto nelle giovanili del San Paolo, Emerson ha lasciato il Brasile nel 2000, quando si trasfer\u00ec a giocare in J League, dove rimase fino al 2005 diventando il capocannoniere del campionato di calcio giapponese 2004 con la maglia dell'Urawa Red Diamonds.\nNel 2005 si \u00e8 trasferito in Qatar, all'Al-Sadd. Dopo un trasferimento in prestito al Rennes, in Francia, nel 2007, torn\u00f2 nel paese arabo. Il 20 gennaio 2006 \u00e8 stato fermato dalle autorit\u00e0 qatariote in quanto aveva falsificato il suo certificato di nascita per risultare di tre anni pi\u00f9 giovane; invece del 6 settembre 1978, il documento riportava come data di nascita il 6 settembre 1981; anche il nome era stato modificato, da M\u00e1rcio Passos de Albuquerque a M\u00e1rcio Emerson Passos.\nAll'inizio del 2009 ha firmato con il Flamengo, con cui disputa un solo campionato riuscendo comunque a segnare 7 gol. Per la stagione 2009 - 2010, Emerson torna negli Emirati Arabi Uniti, questa volta all'Al-Ain; per colpa di un infortunio il calciatore brasiliano raccoglie 14 presenze e 9 gol.\nSvincolatosi dalla squadra araba, firma un contratto con il Fluminense, e il 21 maggio 2011 firma un contratto con il Corinthians fino al 2013. Con il club paulista contribuisce alla vittoria del titolo nazionale con 6 gol messi a segno in 28 presenze di campionato.\nE nella finale di ritorno di Copa Libertadores 2012, con una doppietta consente alla sua squadra, il Corinthians, di battere i rivali del Boca Juniors, aggiudicandosi cos\u00ec la tanto ambita coppa, la prima per la squadra Paulista.\nNazionale.\nDopo aver disputato il Campionato sudamericano di calcio Under-20 1999 con il , nel 2008 ha acquisito la cittadinanza qatariota, debuttando per la nazionale arabica nello stesso anno."}
{"id": "4103706", "revid": "1078002", "url": "https://it.wikipedia.org/wiki?curid=4103706", "title": "Catena Rochefort-Grandes Jorasses-Leschaux", "text": "La Catena Rochefort-Grandes Jorasses-Leschaux \u00e8 un gruppo montuoso del massiccio del Monte Bianco. Si trova lungo la linea di confine tra l'Italia e la Francia.\nCaratteristiche.\nIl gruppo inizia al Colle del Gigante (3.371\u00a0m) e termina al Colle di Tal\u00e8fre (3.544\u00a0m). Ha direzione generale da sud-ovest verso nord-est. La vetta pi\u00f9 alta del gruppo \u00e8 la Punta Walker nelle Grandes Jorasses.\nClassificazione e suddivisione.\nLa SOIUSA lo individua come un gruppo alpino con la seguente classificazione:\nInoltre, sempre secondo la SOIUSA, si suddivide in tre sottogruppi:\nVette principali.\nLe vette principali del gruppo sono:"}
{"id": "4103708", "revid": "92723", "url": "https://it.wikipedia.org/wiki?curid=4103708", "title": "Oratorio di San Martino di Tours", "text": "L'oratorio di San Martino \u00e8 situato in posizione elevata ed isolata ad est del villaggio di Deggio, localit\u00e0 del comune di Quinto.\nStoria e descrizione.\nLe prime tracce documentate dell'oratorio risalgono al 1443. La struttura delle pareti, con arcate cieche di stile carolingio suggerisce una datazione dell'edificio ai secoli IX-X. Una parte dell'edificio, con il campanile a vela, \u00e8 posteriore. Fu restaurato negli anni 1935-1939 e 2007-2011.\nA destra del portale sud \u00e8 presente un affresco quattrocentesco con \"San Cristoforo\".\nAll'interno sono custoditi affreschi tardogotici databili alla seconda met\u00e0 del Quattrocento-inizio del XVI secolo. Gli ultimi restauri nel coro hanno portato alla luce cinque diversi strati di intonaco affrescato in epoche diverse."}
{"id": "4103714", "revid": "1363832", "url": "https://it.wikipedia.org/wiki?curid=4103714", "title": "Fronte di Sinistra delle Arti", "text": "Il Fronte di Sinistra delle Arti (\"\u041b\u0435\u0432\u044b\u0439 \u0444\u0440\u043e\u043d\u0442 \u0438\u0441\u043a\u0443\u0441\u0441\u0442\u0432\" - \"Levyj Front Iskusstv\"), noto con l'acronimo LEF (\"\u041b\u0415\u0424\"), \u00e8 stata una organizzazione di natura politica ed artistica attiva nell'URSS negli anni immediatamente successivi alla Rivoluzione russa con la volont\u00e0 di sostenere l'innovazione e la creativit\u00e0 nel campo della letteratura, delle arti figurative, del cinema, del teatro e della critica nel contesto del nascente Stato socialista.\nLa nuova organizzazione fu fondata a Mosca nel 1922 e si sciolse nel 1930. Essa si raccolse e manifest\u00f2 pubblicamente attorno alla omonima rivista illustrata \"\"LEF\", pubblicata a Mosca dal 1923 al 1925 (sul primo numero il manifesto-articolo di Vladimir Vladimirovi\u010d Majakovskij intitolato \"Per che cosa si batte il Lef?\"), con una ripresa nel biennio 1927-1928 con la nuova denominazione \"Nuova LEF\" (\"\u041d\u043e\u0432\u044b\u0439 \u041b\u0415\u0424\" \u2013 \"Novy Lef\"\").\nNella redazione entrarono letterati e artisti di ogni tendenza operanti nell'ambito delle avanguardie artistiche post-rivoluzionarie - soprattutto cubofuturisti - come il suo direttore V. V. Majakovskij. \nVi collaborarono Nikolaj Nikolaevic Aseev, Sergej Tret'jakov, Vasilij Vasil'evi\u010d Kamenskij, Boris Leonidovi\u010d Pasternak, Aleksej Eliseevi\u010d Kru\u010d\u00ebnych, Osip Maksimovi\u010d Brik, Viktor Borisovi\u010d \u0160klovskij, Boris Arvatov; ma anche i costruttivisti Aleksandr Michajlovi\u010d Rod\u010denko (autore delle copertine), i fratelli Vladimir e Georgij Stenberg, Varvara F\u00ebdorovna Stepanova e Ljubov' Sergeevna Popova ed i registi Sergej Michajlovi\u010d \u0116jzen\u0161tejn e Dziga Vertov. "}
{"id": "4103717", "revid": "1543377", "url": "https://it.wikipedia.org/wiki?curid=4103717", "title": "Through Clarity", "text": "Through Clarity \u00e8 il secondo EP dei Coldrain, pubblicato il 4 luglio 2012 in Giappone e il 27 gennaio 2014 in Europa.\nIl disco.\nContiene 6 brani inediti della band, tra cui \"No Escape\", \"Six Feet Under\" e \"Inside of Me\", di cui sono stati realizzati tre video musicali diretti da Maxilla. Il brano \"No Escape\" \u00e8 stato inoltre utilizzato nel videogioco \"\", ed estratto come singolo prima dell'uscita dell'EP. Il 27 maggio \u00e8 stato inoltre pubblicato il \"Making Of\" dell'album, sempre diretto da Maxilla. Dopo l'uscita dell'EP la band ha inaugurato l'omonimo tour \"Through Clarity Tour 2012\", con date in tutto il Giappone.\nIl 27 gennaio 2014 \"Through Clarity\" \u00e8 stato pubblicato anche in Europa, anticipato dal singolo promozionale \"Inside of Me\", reso disponibile per il download gratuito dal 21 gennaio. La sua uscita \u00e8 stata promossa anche da un mini tour nel Regno Unito con tre date da headliner e numerosi concerti in tutta Europa in supporto dei Bullet for My Valentine.\nTracce.\nTesti di Masato. Musiche di Masato e Y.K.C, eccetto dove indicato."}
{"id": "4103720", "revid": "69794", "url": "https://it.wikipedia.org/wiki?curid=4103720", "title": "Trenkwalder Reggio Emilia", "text": ""}
{"id": "4103721", "revid": "263989", "url": "https://it.wikipedia.org/wiki?curid=4103721", "title": "NHL Entry Draft 1972", "text": ""}
{"id": "4103722", "revid": "122993058", "url": "https://it.wikipedia.org/wiki?curid=4103722", "title": "Ligue 2 2005-2006", "text": "L'edizione 2005-2006 della Ligue 2 \u00e8 stato il 67\u00ba campionato di calcio francese di seconda divisione."}
{"id": "4103725", "revid": "110157", "url": "https://it.wikipedia.org/wiki?curid=4103725", "title": "CEV Champions League 2012-2013 (maschile)", "text": "La CEV Champions League di pallavolo maschile 2012-2013 \u00e8 stata la 54\u00aa edizione del massimo torneo pallavolistico europeo per squadre di club; iniziata con la fase a gironi il 23 ottobre 2012, si \u00e8 conclusa con la final-four di Omsk, in Russia, il 17 marzo 2013. Al torneo hanno partecipato 28 squadre e la vittoria finale \u00e8 andata per la prima volta al Volejbol'nyj klub Lokomotiv Novosibirsk.\nSistema di qualificazione.\nAll'edizione del 2012-2013 hanno preso parte 28 squadre provenienti dalle 54 federazioni affiliate alla CEV. Per ogni federazione hanno partecipato un certo numero di club a seconda della Ranking List aggiornata annualmente; federazioni con un coefficiente maggiore hanno avuto pi\u00f9 club rispetto a quelle con un punteggio minore. Il massimo di compagini per ogni nazione \u00e8 di tre, privilegio riservato per questa edizione solo all'Italia, anche se grazie alla wild card hanno goduto di tre squadre anche il Belgio, la Polonia e la Russia.\nDi seguito \u00e8 riportato lo schema di qualificazione (su base Ranking List 2012):\nLe \"wild cards\" sono state assegnate al Belgio, alla Bulgaria, alla Germania, al Montenegro, alla Polonia, alla Romania e alla Russia.\nFase a gironi.\nIl 29 giugno 2012 si sono tenuti a Vienna i sorteggi dei gironi.\nPlay-off a 12.\nI sorteggi per gli accoppiamenti dei playoff a 12 si sono svolti il 13 gennaio 2012 a Lussemburgo (), alla presenza del comitato esecutivo della CEV. In quest'occasione \u00e8 stata anche scelta la citt\u00e0 russa di Omsk come organizzatrice della Final Four. Conseguentemente la squadra del Volejbol'nyj klub Lokomotiv Novosibirsk, vincitrice del girone B, \u00e8 stata qualificata d'ufficio alle semifinali; il suo posto nel sorteggio \u00e8 stato preso dalla migliore sesta seconda, l'Arkas Spor Kul\u00fcb\u00fc, proveniente dal girone F.\nFinal-four.\nLa final-four si \u00e8 disputata ad Omsk () e gli incontri si sono svolti al SKK Vladimir Blinov. Le semifinali si sono giocate sabato 16 marzo, mentre la finale 3\u00ba/4\u00ba posto e la finalissima si sono giocate domenica 17 marzo.Gli accoppiamenti della final-four, stabiliti dal regolamento CEV, hanno previsto che in caso di qualificazione di due squadre della stessa nazione, queste si incontrino in semifinale: questa eventualit\u00e0 si \u00e8 verificata tra le squadre russe del Lokomotiv Novosibirsk e Zenit Kazan."}
{"id": "4103729", "revid": "56620", "url": "https://it.wikipedia.org/wiki?curid=4103729", "title": "Umberto Cagni", "text": ""}
{"id": "4103735", "revid": "1924342", "url": "https://it.wikipedia.org/wiki?curid=4103735", "title": "Campo Pequeno", "text": "L'arena di Campo Pequeno (in portoghese: \"Pra\u00e7a de Touros do Campo Pequeno\") \u00e8 la \"plaza de toros\" di Lisbona, in Portogallo. Si trova nella Piazza Campo Pequeno, lungo l\"'Avenida da Rep\u00fablica\". \nNel 2006 l'arena ha riaperto dopo una ristrutturazione che l'ha resa adatta anche a eventi dal vivo diversi dalla corrida. Molti famosi gruppi musicali hanno suonato in questo impianto. Il complesso comprende anche un centro commerciale sotterraneo, ristoranti e un parcheggio, ed \u00e8 raggiungibile dall'omonima stazione della metropolitana di Lisbona. Ha una capacit\u00e0 di 10.000 posti a sedere, per i concerti la capienza totale \u00e8 di 16.000 persone."}
{"id": "4103740", "revid": "76963", "url": "https://it.wikipedia.org/wiki?curid=4103740", "title": "Y\u016bsuke Santamaria", "text": "Il suo nome d'arte \u00e8 un omaggio al musicista Mongo Santamar\u00eda.\nHa iniziato la sua carriera come cantante della band Bingo Bongo, nel 1994. Il gruppo si sciolse nel 1997, e Santamaria divenne un noto conduttore televisivo ed attore, specializzato soprattutto in dorama."}
{"id": "4103744", "revid": "56620", "url": "https://it.wikipedia.org/wiki?curid=4103744", "title": "Iginio Coffari", "text": ""}
{"id": "4103759", "revid": "1543377", "url": "https://it.wikipedia.org/wiki?curid=4103759", "title": "Kappa Cassiopeiae", "text": "Kappa Cassiopeiae (\u03ba Cas, \u03ba Cassiopeiae) \u00e8 una stella della costellazione di Cassiopea. Di magnitudine apparente +4,189 dista 4466 anni luce dal sistema solare\nOsservazione.\n \u00e8 una stella dell'emisfero celeste boreale, ed \u00e8 facilmente individuabile perch\u00e9 costituisce il vertice centrale della W di Cassiopea. La sua declinazione \u00e8 pari +62\u00b0 55\u2032, di conseguenza la stella diventa circumpolare pi\u00f9 a nord della latitudine 33\u00b0N, mentre rimane invisibile pi\u00f9 a sud del parallelo 33\u00b0S, vale a dire dall'Uruguay, per buona parte di Cile e Argentina, dalla Nuova Zelanda, dalle regioni meridionali di Australia e Sudafrica e dal continente antartico. Essendo di magnitudine apparente 4,2, risulta facilmente osservabile ad occhio nudo, a patto di avere a disposizione un cielo buio.\nIl periodo migliore per la sua osservazione, dove nell'emisfero nord si presenta alta nel cielo nelle prime ore serali, \u00e8 durante l'autunno boreale, mentre nell'emisfero australe la sua visibilit\u00e0 \u00e8 limitata ai mesi primaverili, da settembre a dicembre\nCaratteristiche fisiche.\nKappa Cassiopeiae \u00e8 una calda supergigante blu di classe spettrale B1Iae. Si tratta di una stella estremamente massiccia e luminosa; con una massa 27 volte quello del Sole ed un raggio 40 volte superiore \u00e8 destinata ad avere una breve vita e probabilmente ora sta gi\u00e0 convertendo l'elio in carbonio nel suo nucleo tramite il processo tre alfa. L'et\u00e0 stimata \u00e8 inferiore ai 5 milioni di anni, ha una perdita di massa dovuta al forte vento solare 10 milioni di volte superiore a quella del Sole ed in breve tempo (su scala astronomica) esploder\u00e0 in una supernova di tipo II. Stelle di questa massa sono al limite oltre il quale, dopo l'esplosione, il suo nucleo rimanente collassi in un buco nero. Questo tipo di stelle sono leggermente variabili, essa \u00e8 infatti classificata come variabile Alfa Cygni, con una magnitudine che varia tra la +4,22 e +4,3.\nIpoteticamente, se Kappa Cassiopeiae fosse al posto del Sole, la Terra dovrebbe essere 570 volte pi\u00f9 lontana di quanto non lo sia dal Sole stesso per avere condizioni adatte ad ospitare la vita."}
{"id": "4103769", "revid": "110157", "url": "https://it.wikipedia.org/wiki?curid=4103769", "title": "Me\u0161\u010dovsk", "text": "Me\u0161\u010dovsk () \u00e8 una cittadina della Russia europea, nell'Oblast' di Kaluga, situata a circa 85 km da Kaluga sulle rive del fiume Tureja.\nRicordata in un documento del 1238, ottenne lo status di citt\u00e0 nel 1776 ed \u00e8 capoluogo del \"rajon\" Me\u0161\u010dovskij."}
{"id": "4103770", "revid": "37401", "url": "https://it.wikipedia.org/wiki?curid=4103770", "title": "Caratteristiche dell'opera di Simenon", "text": "L'opera di Georges Simenon presenta alcune caratteristiche fondamentali.\nOltre ai numerosissimi romanzi scritti sotto pseudonimo - la parte pi\u00f9 popolare della sua opera, che gli verr\u00e0 rimproverata per quasi tutta la sua carriera - Georges Simenon scrisse complessivamente settantacinque Maigret, centodiciassette romanzi in senso pieno - che Simenon chiamava \"romanzi duri\" o \"romanzi-romanzi\" - e oltre cinquecento racconti, tra i quali ventotto racconti con Maigret protagonista, seguendo per ogni opera un preciso \"rituale di scrittura\", da lui stesso pi\u00f9 volte descritto. Questo significa una media di cinque volumi all'anno. Il che non smise mai di far storcere il naso agli osservatori di Simenon, scettici di fronte ad un'opera che appariva troppo abbondante per essere di buona qualit\u00e0.\nA partire dal 1931, lavor\u00f2 presso tre editori differenti (Fayard, Gallimard e Presses de la Cit\u00e9), raggiungendo la definitiva consacrazione attraverso un percorso lento e laborioso, che tuttavia non gli consent\u00ec di entrare interamente nel pantheon della letteratura francese.\nCon la creazione del personaggio di Maigret, diede vita a un nuovo tipo di romanzo poliziesco, non pi\u00f9 incentrato sulla risoluzione dell'enigma, ma sulla comprensione delle ragioni di vittime e carnefici e delle peculiarit\u00e0 del loro gruppo sociale di appartenenza.\nCostanti.\nIl comportamento di Simenon nei confronti dei suoi editori fu segnato da alcune costanti:\nQuesto atteggiamento non denota la spietatezza di un duro uomo d'affari, bens\u00ec una concezione dell'opera letteraria sui generis: la letteratura di Simenon cerca di collocarsi a met\u00e0 fra quella nobile, di alto profilo, restia ad ogni intento commerciale, e quella a grande diffusione. La concezione che Simenon ha dello scrittore \u00e8 quella del buon artigiano, che, pur non rifiutando di guadagnare, non rinuncia alla qualit\u00e0.\nIl metodo di scrittura.\nIl rituale.\nPer essere cos\u00ec costante e permanente, una prolificit\u00e0 di questo tipo presupponeva inevitabilmente una gestione del tutto razionale della scrittura: si tratta del famoso \"rituale di scrittura\", di cui Simenon parl\u00f2 spesso. Per Simenon la stesura del romanzo \u00e8 costituita da quattro tappe obbligatorie:\nLa trance.\nGeorges Simenon non manc\u00f2 mai di sottolineare come la stesura di un romanzo significasse per lui un grande sforzo fisico e psicologico: durante la prima fase di ambientamento provava forte inquietudine e angoscia, tanto da concepire il romanzo come un peso di cui disfarsi al pi\u00f9 presto. La redazione avveniva in una condizione che Simenon defin\u00ec di \"trance\" - si spiega cos\u00ec la generale brevit\u00e0 dei romanzi di Simenon: non gli sarebbe stato possibile sostenere uno stato di cos\u00ec intensa alterazione per pi\u00f9 di una decina di giorni - e che talvolta si traduceva in conati di vomito o crisi di singhiozzo. A stesura conclusa, lo scrittore si dichiarava \"svuotato\", \"sfibrato\" e privo di energie.\nLa concezione della scrittura.\nQuesto metodo di scrittura rivela due concezioni contrapposte: da un lato il metodo di procedere di Simenon rientra in un concetto di \"predestinazione\" dello scrittore: la trance presuppone un impulso che attraversa il romanziere inducendolo a scrivere, senza per\u00f2 che egli possa razionalmente capire in che cosa esso consista; ma dall'altro egli insistette spesso sulla scrittura come \"mestiere\": quella di Simenon era una visione artigianale della scrittura, per cui quella dello scrittore \u00e8 una vera e propria professione. Fu lo stesso Simenon a dire:\nA suo avviso, l'abilit\u00e0 di scrittura si ottiene mediante l'esercizio e la perseveranza, e il romanziere diviene una figura simile al buon artigiano, che ripetendo all'infinito i soliti gesti finisce per compierli senza artificiosit\u00e0 di sorta. Una tale dimestichezza permette poi allo scrittore di entrare totalmente in stato di \"trance\" e di immergersi nel personaggio, tralasciando le preoccupazioni circa la tecnica romanzesca da adottare.\nIn questo senso, ogni opera di Georges Simenon costituisce una tappa a s\u00e9 stante: se al momento della revisione egli nutre alcuni dubbi, non modifica il manoscritto - in questo momento infatti non si trova nello stesso stato di concentrazione profonda della redazione - ma si ripromette di fare meglio alla prova successiva. Cos\u00ec ogni suo romanzo pu\u00f2 essere visto come l'abbozzo del successivo, e la sua intera opera come l'enorme abbozzo del \"grande romanzo\", che, ovviamente, non porter\u00e0 mai a compimento - anche se il romanzo autobiografico \"Pedigree\", scritto tra il 1941 e il 1943, richiese uno sforzo inusuale in confronto al resto della sua produzione.\nL'enorme produttivit\u00e0 di Simenon si coniuga con la sua concezione della scrittura, per la quale la potenza creativa dipende dal numero di romanzi pubblicati; spesso viene fatto il confronto fra la prolificit\u00e0 romanzesca di Simenon e la sua sensualit\u00e0 compulsiva (Simenon era \"l'uomo dalle diecimila donne\").\nInoltre Simenon era animato da una vena tipicamente piccolo-borghese, che lo portava a pensare che la ricchezza potesse essere giustificata solamente con il duro lavoro.\nMaigret.\nL'origine del personaggio di Maigret - secondo la versione di Simenon - risalirebbe al settembre 1929, quando egli si trovava nella cittadina olandese di Delfzijl per riparare la sua barca, l\"'Ostrogoth\": Maigret gli sarebbe apparso in una sorta di visione, e Simenon si sarebbe limitato a inserirlo nel romanzo \"Pietr-le-Letton\". In realt\u00e0, le cose sembrano pi\u00f9 complicate della versione mitizzata che ne d\u00e0 l'autore: in primo luogo \"Pietr-le-Letton\" non \u00e8 il primo Maigret, n\u00e9 \u00e8 stato scritto a Delfzijl. Inoltre, Maigret \u00e8 stato il frutto di una lenta e graduale elaborazione: appare per la prima volta in forma embrionale in \"L'amant sans nom\" (1928) nei panni dell'agente N.49 e successivamente in quattro romanzi scritti nel 1929 e pubblicati in momenti diversi: \"Train de nuit\" (Fayard, 1930) e \"La jeune fille aux perles\" (Fayard, 1932), firmati Christian Brulls, \"La femme rousse\" (Tallandier, 1933) e \"La maison de l'inqui\u00e9tude\" (Tallandier, 1932) - in cui Maigret \u00e8 ormai delineato nella sua interezza, con l'ufficio al Quai des Orf\u00e9vres e l'appartamento in boulevard Richard-Lenoir - firmati Georges Sim.\nIn breve tempo Maigret assurger\u00e0 a simbolo del romanzo poliziesco. Eppure, a differenza di altri investigatori celebri - come Holmes, Rouletabille o Poirot - Maigret \u00e8 un antieroe: \u00e8 un uomo comune, un modesto impiegato soggetto anche a fallimenti e delusioni (sin da \"L'affare Saint-Fiacre\"). In aggiunta, il suo metodo di indagine si caratterizza per la mancanza di razionalit\u00e0 e deduzione. Esso pu\u00f2 essere distinto in due fasi: una di cosiddetta impregnazione, e l'altra di fantasticheria. Durante la prima, Maigret si lascia immergere dall'atmosfera del luogo, cerca di capirne l'essenza vitale, si identifica con le persone coinvolte, instaurando con loro un rapporto di simpatia e talvolta di connivenza - e cos\u00ec riproduce il legame che Simenon prova per i suoi personaggi.\nIl suo ruolo si trova a met\u00e0 fra quello di medico di famiglia, di psicoanalista e di assistente sociale. Lui stesso si definisce un \"riparatore di destini\":\nAttraverso Maigret, Simenon dichiara la sua \"etica letteraria\": vivere la vita degli altri, comprendere e non giudicare (motto presente nel suo ex libris). Infatti diceva:\nDurante la seconda fase Maigret tenta di inserire particolari incoerenti - in genere dettagli di carattere sociale, come le scarpe gialle ai piedi dell'umile Louis Thouret in \"Maigret et l'homme du banc\" o l'assuefazione del borghese Ren\u00e9 Josselin alle scommesse in \"Maigret et les braves gens\" - in una trama chiarificatrice che porti alla soluzione dell'enigma. L'individuazione del colpevole non avviene per intuizioni fulminee o ragionamenti contorti, ma attraverso l'analisi di fatti e aspetti non materiali: le indagini infatti si sviluppano a partire da particolari dell'atmosfera che l'ambiente del luogo promana. Si spiegano cos\u00ec la ricorrente evocazione di atmosfere locali nei Maigret e il ritmo temporale fatto di lentezza e riflessione che li caratterizza - Maigret nei momenti pi\u00f9 critici del racconto si immerge in lunghi interrogatori e in indagini lente e dispersive.\nUn poliziesco differente.\nQuesti fattori contribuiscono insieme a sostituire il punto centrale del tipico racconto poliziesco: la classica domanda \u00abchi ha ucciso?\u00bb lascia il posto a \u00abchi \u00e8 stato ucciso?\u00bb. Simenon non si preoccupa di creare un intricato meccanismo di risoluzione dell'enigma, ma si concentra sulla vittima, sul contesto sociale che la circonda e sulle ragioni che hanno portato alla sua morte - del resto egli sosteneva la parit\u00e0 di importanza di criminologia e vittimologia. Di conseguenza la risoluzione dell'enigma perde importanza, tanto da apparire spesso artificiosa e sfilacciata. Simenon tenta un passaggio dal poliziesco come enigma a un poliziesco che sia romanzo - di preferenza sociologico - a tutti gli effetti.\nSenza la moderazione propria di Simenon, ma in modo pi\u00f9 radicale, fecero lo stesso i romanzieri americani dell'hard boiled in quegli stessi anni trenta: utilizzando il genere come strumento di critica sociale, denunciarono la dilagante corruzione delle classi dirigenti.\nMolti altri autori percorreranno in seguito la via aperta da Simenon: per esempio P. D. James, Manuel V\u00e1zquez Montalb\u00e1n, Giorgio Scerbanenco, Maj Sj\u00f6wall, Per Wahl\u00f6\u00f6 e Janwillem Van Der Wetering.\nLo svuotamento del genere.\nCon la creazione del personaggio di Maigret, Simenon continua a far uso del genere poliziesco, ma ne svuota il classico nucleo costitutivo. Nel giallo tradizionale i personaggi sono delle semplici pedine nelle mani dello scrittore e il protagonista \u00e8 una mente tutta intenta a districarsi nelle complicate trame dell'enigma. Per Maigret, invece, non si tratta di partecipare al gioco della risoluzione del problema, ma di comprendere un dramma. Tantoch\u00e9 l'intelligenza perde l'importanza che rivestiva nel giallo tradizionale: criminali, investigatori, sospetti vengono messi tutti sullo stesso piano e trattati nello stesso modo. Inoltre, se nel poliziesco classico le spiegazioni preliminari rappresentavano una noia necessaria, Simenon le trasforma nella parte pi\u00f9 piacevole del racconto. Qui sta il primo merito attribuito a Simenon dalla critica: senza fare a meno della sua attrattiva e della sua elasticit\u00e0, aver inserito il racconto poliziesco nella consistenza del romanzo.\nIn aggiunta, il ruolo dell'eroe con Maigret non \u00e8 pi\u00f9 affidato o al criminale o all'investigatore \u2013 cio\u00e8 o al Male o alla Mente \u2013 ma ad un uomo semplice e piuttosto banale, privo di capacit\u00e0 intellettive superiori. Fatto che Simenon sottolinea con insistenza:\n \nSe c'\u00e8 qualcosa di eroico in Maigret, allora deriva dalla sua umanit\u00e0: protegge, comprende, rassicura, mette in discussione le proprie certezze, la mattina va in ufficio e la sera ritorna a casa da sua moglie in boulevard Richard-Lenoir come un uomo qualunque.\nSe nel giallo tradizionale il detective ha una spalla che ne risalta le capacit\u00e0 \u2013 Hastings per Poirot, Watson per Sherlock Holmes \u2013 l'unica spalla di cui dispone Maigret \u00e8 proprio sua moglie, che per\u00f2 mette in risalto le sue monotone abitudini, la sicurezza del focolare, la sua mediocre quotidianit\u00e0.\nLa vita di Maigret \u00e8 poi disseminata di limiti invalicabili: i figli che non pu\u00f2 avere, le malattie a cui non pu\u00f2 sfuggire, i superiori a cui deve sottomettersi.\nIl romanzo di crisi.\nLa categoria del romanzo di crisi (racconto di \"passaggio della linea\", nelle parole di Simenon) si applica alla maggioranza dei centodiciassette \"romanzi duri\" di Simenon, e si distingue per il fatto di trarre parecchie delle sue caratteristiche da quelle del romanzo poliziesco.\nIn primo luogo il romanzo di crisi riproduce il poliziesco \"materialmente\": \u00e8 composto da una decina di capitoli e da un centinaio di pagine, \u00e8 breve e denso. Il racconto si basa su una lingua molto piana e su una bilanciata alternanza fra narrazione, riflessioni in stile indiretto libero e dialoghi. Si regge su un unico personaggio, che segue senza sosta dall'inizio alla fine. Col progredire del racconto produce una forte tensione che tiene sulle spine il lettore, dato che l'uscita dalla crisi provoca la stessa suspense della risoluzione dell'enigma nel romanzo poliziesco.\nCome nel racconto poliziesco, anche nel romanzo di crisi \u00e8 essenziale il tema della rottura che colpisce un individuo \u2013 accompagnata spesso da morte violenta, sia come causa sia come effetto della crisi \u2013 e per estensione il gruppo al quale appartiene. Di frequente il personaggio in crisi viene assoggettato allo sguardo prevenuto di una qualche autorit\u00e0: la stampa, la polizia, la giustizia, il suo ambiente ecc.\nIn genere i romanzi di crisi di Simenon non sfuggono ad un ricorrente schema di base: un individuo, perlopi\u00f9 anonimo, mediocre, di preferenza un borghese in et\u00e0 matura, malgrado una vita apparentemente appagante, rompe gli schemi sociali in cui era immerso fino a quel momento; cercando una vita vissuta o sognata, passa \"all'atto\", che lo porter\u00e0 al fallimento (morte, solitudine, follia, isolamento). Tuttavia il protagonista non finisce totalmente sconfitto: talvolta ricava dalla crisi una serenit\u00e0 disillusa (\"Le bourgmestre de Furnes\", 1938), altre riesce a vivere un'esperienza di libert\u00e0 (\"La fuite de M. Monde\", 1944) o a tradurre la rottura, causata da un'azione deprecabile \u2013 il pi\u00f9 delle volte un omicidio - in riscatto (\"Lettre \u00e0 mon juge\", 1947).\nLo strenuo desiderio di aprirsi al mondo e di comunicare con la folla dei \"mediocri\" che lo abita riflette, secondo Bernard de Fallois, l'aspirazione dello stesso Simenon di rimanere aperto al grande pubblico dei lettori.\nLetture.\nI romanzi di crisi si prestano a diverse letture:\nLa piccola borghesia.\nGeorges Simenon ha sempre privilegiato come oggetto delle sue opere una piccola borghesia tradizionale, la stessa da cui egli proveniva - suo padre, D\u00e9sir\u00e9 Simenon, era un modesto funzionario in un'agenzia di assicurazioni, mentre sua madre, Henriette Br\u00fcll, lavorava come commessa in un grande magazzino. Il pi\u00f9 delle volte raffigura personaggi che, come lui, provengono dagli strati inferiori della societ\u00e0, di cui conservano abitudini e mentalit\u00e0, e che tentano di ottenere una rivalsa sulle loro origini \u2013 come l'attore Maugin in \"Les volets verts\" (1950).\nSembra che questa predilezione, come Simenon scrive a Gaston Gallimard nel 1941, tenda a diventare un progetto:\nIl progetto di Simenon mira a tradurre in narrazione la folta schiera degli umili che lottano per elevarsi socialmente o semplicemente per raggiungere una meta. Come d'altronde Simenon sembra dichiarare in alcuni passi del quindicesimo capitolo di \"Je me souviens\" (1945):\nIl compatimento che Simenon prova verso questi individui, come si capisce dall'ultima frase del passo citato, \u00e8 suscettibile di estendersi a tutta l'umanit\u00e0. Se solo gli uomini sapessero \"che cosa li spinge\" e dove \"vengono spinti\" sarebbe possibile una rappacificazione sociale \u2013 auspicata da Simenon \u2013 fondata sulla piccola borghesia.\nA questo servono a Simenon la crisi e la rottura tipici delle sue opere: a rappresentare il dolore di una schiera di mediocri che non riesce a trovare il suo posto nel mondo.\nI clan.\nI personaggi di Simenon trovano rifugio dalla solitudine unendosi gli uni agli altri, formando dei clan. Ognuno all'interno del clan vive avvalendosi della protezione altrui, e l'unica preoccupazione del clan nel suo complesso \u00e8 quella di sopravvivere. Se il clan lotta per continuare a vivere, \u00e8 il vero eroe del dramma; se invece si trova in posizione di superiorit\u00e0, \u00e8 semplice protagonista e nemico \u2013 come il gruppo dei bianchi in \"Le coup de Lune\" (1932) e \"Quartier N\u00e9gre\" (1935).\nA volte si tratta di gruppi di stranieri in una societ\u00e0 che li allontana, il caso della trib\u00f9 di origine tedesca in \"Chez Kr\u00fcll\" (1938), altre si assiste alla sua nascita, come in \"45\u00b0 \u00e0 l'ombre\" (1934). In ogni caso il clan o minaccia o ha paura, come in \"Chez Kr\u00fcll\". Quando il clan diventa opprimente e castrante, il motivo va ricercato in una nuova presenza femminile \u2013 e allora l'intreccio diventa il racconto di questo pericolo che si propaga all'interno del clan: \u00e8 il caso di \"Coup de Vague\" (1938), di \"Haut Mal\" (1933), di \"Les Soeurs Lacroix\" (1937), di \"Les Demoiselles de Concarneau\" (1935).\nL'appartenenza dei personaggi di Simenon ad un clan riflette il bisogno di ordine degli esseri umani, che diventa talvolta ossessivo: il bambino di \"Pleut Berg\u00e9re\" (1939), l'adolescente di \"Long Cours\" (1935), l'adulto di \"Blanc \u00e0 Lunettes\" (1937) sono gravati dall'assillo di dover abbandonare il loro gruppo di appartenenza.\nAltri personaggi superano questa paura \u2013 come Hogan in \"Feux Rouges\" (1953) o \"Le grand Bob\" (1954) \u2013 e cercano di liberarsene. Infatti il clan rassicura, ma il suo equilibrio \u00e8 precario: barcolla se un estraneo vi entra indebitamente, come in \"La Maison du Canal\" (1933), e crolla se il capo lo abbandona, come in \"Le testament Donadieu\" (1937).\nIn \"Le testament Donadieu\" la morte del padre \u00e8 la causa scatenante di una serie di sventure: difatti \u00e8 proprio la paternit\u00e0 \u2013 simbolica o autentica - a rappresentare un rifugio stabile, duraturo e non vacillante come il clan. \u00c8 per questo che molti personaggi di Simenon sono tormentati da questo legame di cui la vita li ha spogliati: Frank di \"La neige \u00e9tait sale\" (1938), Malou di \"Destin des Malou\" (1947), Gilles di \"Le voyageur de la Toussaint\" (1941), solo per citarne alcuni. Non mancano i casi di figli ribelli: Jean di \"La veuve Couderc\" (1940), Gaston di \"L'enterrement de Monsieur Bouvet\" (1950), Robert di \"Le Grand Bob\" (1954); ma le loro esistenze, sembra dire Simenon, sono segnate irrimediabilmente: fanno finta di vivere, non hanno pi\u00f9 un cuore."}
{"id": "4103771", "revid": "767487", "url": "https://it.wikipedia.org/wiki?curid=4103771", "title": "Viktor Kruglov", "text": ""}
{"id": "4103777", "revid": "599013", "url": "https://it.wikipedia.org/wiki?curid=4103777", "title": "Ludwig Hofmann", "text": ""}
{"id": "4103781", "revid": "120992337", "url": "https://it.wikipedia.org/wiki?curid=4103781", "title": "Audi Q3", "text": "L'Audi Q3 \u00e8 un SUV compatto prodotto dalla casa automobilistica tedesca Audi. \u00c8 il 3\u00b0 modello della serie \"Q\", pi\u00f9 compatto delle Audi Q5 e Q7. Conserva lo stesso stile delle altre Audi ed \u00e8 stata presentata nel 2011. Nel 2018 \u00e8 entrata in produzione la seconda serie del modello.\nProfilo.\nVeniva costruita sul pianale PQ35 (lo stesso della Volkswagen Tiguan) ed era lunga 4,39 metri, larga 1,83 e alta 1,60. Dal 2018 viene costruita sul pianale MQB (lo stesso della Volkswagen Golf) ed \u00e8 lunga 4,48 metri, larga 1,85 e alta 1,61. Viene assemblata nello stabilimento spagnolo di Martorell, vicino a Barcellona. Il costruttore garantisce un bagagliaio che va da 460 a 1\u00a0365 litri. L'Audi Q3 inoltre pesa meno di 1\u00a0500\u00a0kg grazie all largo utilizzo dell'alluminio per il cofano motore e il portellone e all'uso di acciai ad alta resistenza per la scocca. Inizialmente i motori sono tutti 2.0 litri, 4 cilindri, a iniezione diretta sovralimentati ed equipaggiati con Stop&amp;Start e recupero dell'energia in frenata. Ci sono benzina 2.0 TFSI da 170 oppure 211 CV pi\u00f9 il Diesel 2.0 TDI da 177 CV oppure il meno potente 140 CV a trazione anteriore con cambio manuale a 6 marce. Le trasmissioni sono due: manuale a 6 marce o s-tronic a 7 marce di serie sulle versioni pi\u00f9 potenti.\nIl cambio s-tronic introduce una nuova funzionalit\u00e0: in rilascio disinnesta la frizione per permettere all'auto di scorrere pi\u00f9 liberamente eliminando parte degli attriti di trascinamento. Tale funzionalit\u00e0 che il guidatore puoi inserire o disinserire contribuisce a ridurre i consumi.\nSecondo la casa automobilistica, la Q3 2.0 TFSI da 211 CV consente di andare da 0 a 100 km/h in 6,9 secondi con una velocit\u00e0 massima di 230\u00a0km/h; la versione 2.0 TDI 140 CV a trazione anteriore consuma 5,2 litri di gasolio ogni 100\u00a0km.\nVersioni speciali.\nQ3 Vail.\nLa \"Q3 Vail\" \u00e8 stata presentata presso il North American International Auto Show del 2012. Riprende il nome dalla localit\u00e0 sciistica nord americana ed \u00e8 equipaggiata con un propulsore 2.5 TFSI da 314 CV e 400\u00a0Nm di coppia abbinato alla trazione integrale e al cambio a doppia frizione S Tronic con sette marce. Cos\u00ec configurata la vettura accelera da 0 a 100\u00a0km/h in 5,5 secondi con velocit\u00e0 massima di 262\u00a0km/h. La carreggiata \u00e8 stata ingrandita e sono stati inseriti cerchi da 20 pollici. La dotazione prevede barre in alluminio per il trasporto degli sci, un sistema di irradiazione del calore a raggi infrarossi, un impianto per la ricarica delle batterie e un thermos. Gli interni sono in alcantara e pelle.\nRS Q3.\nCommercializzata a partire dal 2013, l'Audi \"RS Q3\" \u00e8 stato il primo SUV dell'Audi a essere dotato della sigla RS che contraddistingue le versioni sportive. Meccanicamente, la vettura monta un propulsore 2.5 da 310\u00a0CV che la fa accelerare da 0 a 100\u00a0km/h in 5,2 secondi.\nEvoluzione.\nRestyling 2014.\nNel 2014 l'intera gamma Q3 ha ricevuto un aggiornamento minore. La griglia della versione 2014 ha ora una cornice cromata ampia che tocca i fari su ogni lato e circonda tutta la mascherina \"Single Frame\" Audi. Le prese d'aria inferiori sono state ampliate. I codolini, i passaruota e le modanature che circondano tutto il profilo inferiore della vettura ora sono in tinta carrozzeria anche per il modello di base (quelli di una volta erano in plastica nera) e il design del paraurti posteriore \u00e8 stato lievemente rimodellato insieme ai gruppi ottici inferiori posteriori. Inoltre ci sono nuove trame e design per i cerchi in lega.Le modifiche all'interno sono minime e di dettaglio. L'unica cosa degna di nota \u00e8 un nuovo design per il volante.\nSu tutta la gamma, ogni motore ha visto un miglioramento delle prestazioni e dell'efficienza di. Il turbo a benzina da 1,4 litri \u00e8 ora dotato di tecnologia dei cilindro \"on-demand\", che consente di risparmiare carburante spegnendo due cilindri quando \u00e8 richiesta meno potenza.\nLe unit\u00e0 a benzina 2.0 TFSI ora produce 180 CV e 220 CV. I due motori diesel ricevono rispettivamente un aumento di cavalli, a 150 CV e 184 CV. La versione top di gamma \"RS Q3\" guadagna un 30 CV rispetto al vecchio modello arrivando a quota 340 CV, e la coppia si trova ora a 450 Nm, 30 Nm in pi\u00f9 rispetto alla vecchia versione."}
{"id": "4103782", "revid": "107831", "url": "https://it.wikipedia.org/wiki?curid=4103782", "title": "Campionati europei giovanili di nuoto 2012", "text": "I XXXIX Campionati europei giovanili di nuoto si sono svolti in Belgio dal 4 al 7 luglio 2012. Le sedi di gara sono state ad Anversa.\nNuoto.\nUomini.\n\"RC = record dei campionati\""}
{"id": "4103786", "revid": "287204", "url": "https://it.wikipedia.org/wiki?curid=4103786", "title": "Predella dei santi Giacomo e Lucia", "text": "La Predella dei santi Giacomo e Lucia \u00e8 una serie di dipinti a tempera su tavola di Beato Angelico un tempo appartenenti a un'unica pala d'altare, perduta o comunque non chiaramente individuata.\nStoria.\nL\"Imposizione del nome del Battista\" e i \"Funerali della Vergine\" si trovavano nel 1778 nelle mani del marcante Giovanni Vincenzo Frati, che nel gennaio di quell'anno ne propose l'acquisto al direttore delle Gallerie fiorentine Giuseppe Bencivenni Pelli: l'acquisto and\u00f2 in porto solo per il primo pannello.\nLa datazione della predella si basa sui soli motivi stilistici. Essa comunque non pu\u00f2 essere posteriore al 1435, quando Andrea di Giusto copi\u00f2 il pannello con l\"Imposizione del nome\" nella predella del polittico al Museo civico di Prato.\nAlcuni hanno ipotizzato che una pala dell'Angelico, sconosciuta, si trovasse nella chiesa di Santa Lucia dei Magnoli a Firenze. Si sa infatti che nel 1436 una certa Monna Lapa figlia di Andrea di Benozzo e gi\u00e0 moglie del mercante Umberto Benvenuti chiese ad Andrea di Giusto di copiare una pala con la \"Madonna col Bambino e quattro santi\" ivi contenuta, sull'altare di Lutozzo Nasi. Dai sepoltuari del XVII secolo sappiamo solo che questa pala riportava la data del 1422, anno della consacrazione dell'altare. Essendo Andrea di Giusto specializzato nelle copie dall'Angelico (oltre al polittico pratese esiste ad esempio una copia della \"Madonna col Bambino e dodici angeli\" dello St\u00e4del) ed essendo impossibile a quella data la paternit\u00e0 dell'altro allievo dell'Angelico Zanobi Strozzi (nato nel 1412), \u00e8 piuttosto probabile che la pala fosse proprio del maestro, magari connessa con questa misteriosa predella.\nDescrizione e stile.\nI pannelli noti della predella sono oggi cinque:\nEssi, associati per le dimensioni e lo stile smagliante nonch\u00e9 per il bordino dagli angoli smussati, che doveva corrispondere forse al profilo di colonnine nella carpenteria della pala, compongono le storie dei santi che dovevano trovarsi a figura intera nel soprastante polittico, appunto Giacomo, Giovanni Battista, la Madonna, magari col Bambino o tutt'al pi\u00f9 incoronata, Domenico e Lucia.\nLe scene, per quanto piccole, mostrano una compiutezza miniaturistica e una vivacit\u00e0 narrativa degna delle opere maggiori. La visione della realt\u00e0 \u00e8 pi\u00f9 che mai chiara e razionale, con un'elegante svolgimento delle scene derivante dall'esempio di Lorenzo Ghiberti.\n\"Visione d'insieme della predella\""}
{"id": "4103794", "revid": "767487", "url": "https://it.wikipedia.org/wiki?curid=4103794", "title": "Vakhtang Koridze", "text": ""}
{"id": "4103799", "revid": "247222", "url": "https://it.wikipedia.org/wiki?curid=4103799", "title": "Quei 36 gradini", "text": ""}
{"id": "4103801", "revid": "247222", "url": "https://it.wikipedia.org/wiki?curid=4103801", "title": "Dialogue", "text": "Dialogue \u00e8 l'album di debutto del musicista inglese Four Tet, pubblicato nel 1999."}
{"id": "4103802", "revid": "47767", "url": "https://it.wikipedia.org/wiki?curid=4103802", "title": "Vachtang Koridze", "text": ""}
{"id": "4103814", "revid": "567822", "url": "https://it.wikipedia.org/wiki?curid=4103814", "title": "Super Show 3 Tour Concert Album", "text": "Super Show - Super Junior The 3rd Asia Tour Concert Album \u00e8 il terzo album dal vivo del gruppo Super Junior, pubblicato il 24 ottobre 2011. L'album contiene due CD per un totale di 37 tracce registrate in occasione del Super Show 3 Tour tenuto il 14-15 agosto 2010 presso l'Olympic Gymnastics Arena di Seul."}
{"id": "4103816", "revid": "1573940", "url": "https://it.wikipedia.org/wiki?curid=4103816", "title": "Sialia mexicana", "text": "Sialia mexicana \u00e8 un uccello della famiglia Turdidae.\nDescrizione.\nLunga circa 20\u201332\u00a0cm, pesante 60 g, ha una colorazione stabile: blu\\indaco e in estate azzurro scuro, col petto giallastro\\biancastro.\nDistribuzione e habitat.\nVive in Canada, Stati Uniti e Messico."}
{"id": "4103818", "revid": "62244", "url": "https://it.wikipedia.org/wiki?curid=4103818", "title": "Nordisk Mesterskap 1952-1955", "text": "La Nordisk Mesterskap 1952-1955 di calcio fu la 6\u00aa edizione del torneo. La Nazionale vincitrice fu la per la quarta volta nella sua storia.\nFormula.\nCiascuna delle quattro nazionali affrontava le altre in un doppio turno di andata e di ritorno, per un totale di dodici incontri per squadra. Pi\u00f9 in particolare, in ciascuna delle quattro annate ogni squadra affrontava le tre rivali, disputando una gara in casa e due fuori o viceversa.\nErano attribuiti due punti alla vittoria, uno al pareggio e zero per la sconfitta."}
{"id": "4103822", "revid": "767487", "url": "https://it.wikipedia.org/wiki?curid=4103822", "title": "P\u00e5l Angell-Hansen", "text": "Carriera.\nClub.\nAngell-Hansen vest\u00ec la maglia del Frigg.\nNazionale.\nDisput\u00f2 una partita per la . Il 30 agosto 1953, infatti, fu in campo in occasione del successo per 1-4 contro la , sfida in cui mise a segno una rete."}
{"id": "4103830", "revid": "125019715", "url": "https://it.wikipedia.org/wiki?curid=4103830", "title": "Opera (Super Junior)", "text": "Opera \u00e8 il terzo singolo ufficiale per il mercato giapponese del gruppo musicale sudcoreano Super Junior, pubblicato il 9 maggio 2012 dalla Avex Trax. \u00c8 stato originariamente pubblicato in lingua coreana come parte del quinto album del gruppo, \"Mr. Simple\" il 3 agosto 2011. Questo singolo ha segnato un nuovo record come gruppo musicale coreano con il maggior numero di singoli venduti in Giappone. Il singolo ha debuttato alla terza posizione della classifica Oricon, vendendo 54.331 copie nel primo giorno nei negozi e 159.789 nella prima settimana."}
{"id": "4103832", "revid": "599013", "url": "https://it.wikipedia.org/wiki?curid=4103832", "title": "Gunnar Dybwad", "text": "Carriera.\nClub.\nDybwad vest\u00ec la maglia del Freidig e dello Steinkjer.\nNazionale.\nConta 27 presenze per la , con 11 reti all'attivo. Esord\u00ec il 15 maggio 1951, in occasione della sfida persa per 2-1 contro una selezione amatoriale inglese. Il 23 agosto successivo, arrivarono le prime reti: fu autore di una doppietta nella sconfitta per 2-4 contro la . L'8 luglio 1957, gioc\u00f2 la 25\u00aa partita in Nazionale: ricevette cos\u00ec il Gullklokka."}
{"id": "4103835", "revid": "124061423", "url": "https://it.wikipedia.org/wiki?curid=4103835", "title": "Valdas Ivanauskas", "text": ""}
{"id": "4103837", "revid": "461603", "url": "https://it.wikipedia.org/wiki?curid=4103837", "title": "Val'das Ivanauskas", "text": ""}
{"id": "4103838", "revid": "767487", "url": "https://it.wikipedia.org/wiki?curid=4103838", "title": "Reidar Sundby", "text": "Carriera.\nClub.\nSundby vest\u00ec la maglia del Larvik Turn. Fu capocannoniere del campionato 1958-1959, con 13 reti.\n\u00c8 il padre di Tom Sundby.\nNazionale.\nDisput\u00f2 una partita per la . Il 19 settembre 1954, infatti, fu in campo in occasione del pareggio per 1-1 contro la ."}
{"id": "4103846", "revid": "1543377", "url": "https://it.wikipedia.org/wiki?curid=4103846", "title": "Wild Life (manga)", "text": " \u00e8 una serie manga shonen scritta da Masato Fujisaki e pubblicato a partire dal 2003. Racconta la storia di un liceale, Tesshou, che studia per diventare veterinario dopo che era stato un giovane delinquente.\nNel 2008 il network NHK aveva iniziato le riprese di una versione live action di NHK in formato dorama, che ha dovuto per\u00f2 bruscamente interrompersi al termine della seconda puntata a causa della morte accidentale di due delle giraffe impiegate sul set.\nTrama.\nTesshou \u00e8 il tipico adolescente delinquenziale di liceo: si trova per\u00f2 a convivere con un'abilit\u00e0 del tutto particolare, ha cio\u00e8 un perfetto senso dell'udito. Questa capacit\u00e0 gli permette di sentire cose a cui la maggior parte delle persone non fa caso o non sente.\nDopo essergli capitato di aiutare il veterinario locale, Kashiyu, a salvare un cagnolino, il ragazzo finalmente scopre la sua vocazione nella vita; quella per l'appunto di diventare veterinario e curare gli animali. Finir\u00e0 per partecipare al concorso che gli dovrebbe permettere di entrar in uno dei pi\u00f9 famosi ospedali per animali del paese."}
{"id": "4103847", "revid": "1573940", "url": "https://it.wikipedia.org/wiki?curid=4103847", "title": "Corvus tristis", "text": "Il corvo grigio o corvo faccianuda (Corvus tristis ) \u00e8 un uccello passeriforme della famiglia Corvidae.\nEtimologia.\nIl nome scientifico della specie, \"tristis\", deriva dal latino e significa \"triste\", in riferimento alla livrea scura di questi uccelli.\nDescrizione.\nDimensioni.\nMisura 51-56 cm di lunghezza, per 635 g di peso.\nAspetto.\nSi tratta di uccelli dall'aspetto robusto e massiccio, muniti di testa arrotondata con becco lungo, robusto e appuntito, dalla punta lievemente uncinata, collo robusto, lunghe ali digitate, zampe forti (sebbene relativamente corte) e coda cuneiforme e piuttosto lunga: il corvo grigio \u00e8 inconfondibile fra i corvi per la presenza di un'area glabra che dai lati del becco raggiunge l'area auricolare, riguardando anche le vibrisse intorno alle narici (che in questa specie sono molto ridotte).\nIl piumaggio, insolitamente variabile a livello individuale considerando che trattasi di un corvide, \u00e8 nero su testa, spalle, dorso, ali e coda, mentre gola, petto, ventre e fianchi (come del resto intuibile dal nome comune) sono di un colore che va dal grigio-\"beige\" al grigio-olivastro scuro attraverso il grigio topo ed il grigio-nerastro, presentandosi ancora pi\u00f9 chiaro e tendente al crema nei giovani esemplari. Anche le remiganti e la coda possono mostrare screziature dello stesso colore dell'area ventrale. \nIl becco \u00e8 in genere interamente di colore nero-bluastro: non mancano tuttavia esemplari in cui questa colorazione \u00e8 limitata alla sola mandibola superiore od alla punta o alla base del becco, mentre la rimanente parte tende al bianco-rosato. La pelle nuda facciale \u00e8 di colore rosa pallido, con gli occhi bianco-azzurrini: le zampe sono invece di colore grigio-rosato.\nBiologia.\nI corvi grigi sono uccelli dalle abitudini di vita essenzialmente diurne e moderatamente sociali, che vivono in gruppi che possono giungere a contare una decina di individui (generalmente 4-8): durante il giorno, questi giorni si frazionano in singole entit\u00e0 o in coppie, che si dedicano principalmente durante il giorno alla ricerca di cibo nella canopia o fra i rami degli alberi (scendendo tuttavia senza problemi al suolo), mentre verso sera gli stormi si riuniscono su un albero dove passare la notte al riparo da eventuali predatori e dalle intemperie.\nIl richiamo di questi uccelli \u00e8 acuto, lamentoso ed esplosivo, simile al guaito di un cane appena nato: non mancano anche richiami gracchianti d'allarme, pi\u00f9 o meno forti a seconda dell'intensit\u00e0 del pericolo.\nAlimentazione.\nLa dieta del corvo grigio \u00e8 onnivora. Questi uccelli si nutrono in prevalenza di frutta e bacche, che rappresentano la maggior parte della loro dieta all'infuori della stagione riproduttiva: tuttavia, soprattutto durante il periodo degli amori (quando il fabbisogno energetico risulta aumentato a causa delle attivit\u00e0 connesse con la riproduzione) essi si cibano anche di insetti ed altri invertebrati e dalle loro larve, nonch\u00e9 semi, granaglie e piccoli vertebrati (soprattutto rane).\nI corvi grigi possono inoltre reperire il cibo dalle carcasse (sotto forma di carne piluccata o dei saprofagi che in essa si trovano), e possono inoltre essere osservati mentre cercano di che sfamarsi nell'acqua bassa delle rive dei corsi d'acqua.\nRiproduzione.\nLa riproduzione di questi uccelli \u00e8 ancora poco nota: in base alle informazioni finora raccolte (due nidi avvistati in marzo, a forma di coppa e costruiti con rametti intrecciati nel folto di un albero, oltre a dei nidiacei avvistati fra ottobre e dicembre) essa sembrerebbe avvenire durante la stagione secca. Molto verosimilmente, le abitudini riproduttive di questi uccelli non differiscono in maniera significativa, per modalit\u00e0 e tempistica, da quelle osservabili nelle altre specie di corvo.\nDistribuzione e habitat.\nIl corvo grigio \u00e8 endemico della Nuova Guinea, popolando l'intera isola (ad eccezione dell'asse montuoso centrale e della regione paludosa a sud del Fly River), oltre alle vicine Salawati e Batanta (nel gruppo delle Raja Ampat), Yapen e nelle isole di D'Entrecasteaux.\nL\"'habitat\" di questi uccelli \u00e8 costituito dalla foresta pluviale tropicale, sia primaria che secondaria, fino a 1500 m di quota: questi uccelli si spingono anche nelle aree antropizzate, colonizzando le piantagioni e le aree alberate urbane."}
{"id": "4103850", "revid": "599013", "url": "https://it.wikipedia.org/wiki?curid=4103850", "title": "Harry Kure", "text": "Carriera.\nClub.\nKure vest\u00ec la maglia del Selbak e Sarpsborg.\nNazionale.\nDisput\u00f2 16 partite per la , con 5 reti all'attivo. Esord\u00ec il 23 agosto 1951, infatti, fu in campo in occasione della sconfitta per 2-4 contro la . Segn\u00f2 la prima rete in data 19 maggio 1954, nel pareggio per 1-1 contro la ."}
{"id": "4103855", "revid": "247222", "url": "https://it.wikipedia.org/wiki?curid=4103855", "title": "Funnel Weaver", "text": "Funnel Weaver \u00e8 il settimo album in studio del chitarrista statunitense Buckethead, pubblicato il 15 febbraio 2001 dalla Ion Records.\nIl disco.\n\"Funnel Weaver\" \u00e8 un album molto diverso dai precedenti: infatti contiene ben 49 tracce cortissime, principalmente costituite da campionamenti e loop di batteria aggiunti a riff di chitarra tendenti all'heavy metal.\nIl disco inoltre non presenta nessuna partecipazione vocale da parte di alcun artista, ma sono presenti diversi estratti da film vari, come ad esempio \"Chopper\" (2000)."}
{"id": "4103859", "revid": "287204", "url": "https://it.wikipedia.org/wiki?curid=4103859", "title": "Kareem McKenzie", "text": "Carriera professionistica.\nNew York Jets.\nMcKenzie fu scelto nel corso del terzo giro (79\u00ba assoluto) del Draft 2011 dai New York Jets, imponendosi subito come uno dei migliori bloccatori nella sua prima stagione da professionista. McKenzie gioc\u00f2 nella posizione di tackle destro, aiutando Curtis Martin a disputare tre stagioni consecutive da oltre mille yard corse consecutive, compreso il massimo della NFL con 1.697 yard nel 2004.\nNew York Giants.\nPrima della stagione 2005, McKenzie si un\u00ec ai New York Giants in qualit\u00e0 di free agent. Kareem si infortun\u00f2 al tendine del ginocchio nella settimana 13 contro i Dallas Cowboys. McKenzie ebbe un immediato impatto nella squadra dei Giants come tackle destro nella stagione 2005, consentendo a Tiki Barber di correre il record di franchigia di 1.860 yard.\nMcKenzie fu parte integrante della stagione vincente dei Giants nel 2007, conquistando il suo primo anello del Super Bowl nel Super Bowl XLII, battendo in finale gli imbattuti New England Patriots.\nIl secondo anello della carriera lo vinse nel Super Bowl XLVI malgrado le prestazioni sottotono della linea offensiva dei Giants nella stagione regolare 2011. I Giants conclusero la stagione con un record di 9-7, qualificandosi per un soffio ai playoff grazie alla vittoria decisiva sui Cowboys. Nella \"off-season\", essi eliminarono nell'ordine gli Atlanta Falcons, i favoritissimi e campioni in carica Green Bay Packers e nella finale della NFC i San Francisco 49ers, con la linea offensiva che ben figur\u00f2 in tutte le partite dei playoff. Il 5 febbraio 2012, Kareem part\u00ec come titolare nel Super Bowl, vinto ancora contro i Patriots 21-17.\nAlla fine della stagione, McKenzie divenne free agent e i Giants annunciarono che non avrebbero rinnovato il suo contratto."}
{"id": "4103865", "revid": "123347371", "url": "https://it.wikipedia.org/wiki?curid=4103865", "title": "Villa Stanley", "text": "La Villa Stanley si trova in zona Quinto a Sesto Fiorentino, alle pendici del Monte Morello.\nDescrizione.\nLa Villa ha un'architettura tipica del quattrocento, con porticato e cortile recinto. Sono ancora visibili le incisioni in pietra, con lo stemma della famiglia e gli affreschi interni. All'interno spiccano gli arredamenti dell'800 la sala d'armi, con volte a crociera, e numerose stanze con soffitto a cassettoni. La superficie complessiva della villa, risulta pari a circa 1.100 mq, esclusa terrazza, seminterrato e piano ammezzato.\nIl giardino che circonda la villa \u00e8 un giardino secolare, con un vasto prato delimitato da cipressi che circonda l'edificio su tutti i lati. All'interno del giardino si trova anche il \"cimitero dei cani\", che consta di un'area dedicata alla sepoltura ed alle lapidi dei cani della famiglia Stanley."}
{"id": "4103876", "revid": "767487", "url": "https://it.wikipedia.org/wiki?curid=4103876", "title": "The Very Best of Ram Jam", "text": "The Very Best of Ram Jam \u00e8 una compilation dei Ram Jam pubblicata nel 1990. Nell'album sono incluse tutte le tracce dei precedenti due album della band: \"Ram Jam\" e \"Portrait of the Artist as a Young Ram\"."}
{"id": "4103886", "revid": "767487", "url": "https://it.wikipedia.org/wiki?curid=4103886", "title": "Oltre le colline", "text": "Oltre le colline (\"Dup\u0103 dealuri\") \u00e8 un film del 2012 diretto da Cristian Mungiu. La pellicola \u00e8 stata presentata in concorso al Festival di Cannes 2012, dove ha vinto il Prix du sc\u00e9nario e il Prix d'interpr\u00e9tation f\u00e9minine alle attrici Cosmina Stratan e Cristina Flutur.\nIl film prende spunto da una vicenda realmente accaduta nel 2005 quando, nel convento della Santa Trinit\u00e0 di Tanaco, nella Romania orientale, una suora di nome Irina di 23 anni fu crocifissa e lasciata morire perch\u00e9 creduta posseduta dal demonio.\nTrama.\nVoichita e Alina sono cresciute insieme in orfanotrofio fino alla maggiore et\u00e0. Successivamente, la prima \u00e8 stata accolta nel monastero locale mentre la seconda \u00e8 stata affidata ad una famiglia adottiva, dalla quale si \u00e8 allontanata per andare in Germania ove ha trovato lavoro. Ora Alina torna per portare via con s\u00e9 anche l'amica, l'unica persona che abbia mai amato e da cui sia mai stata amata. Ma Voichita non vuole pi\u00f9 lasciare la comunit\u00e0 religiosa della Chiesa Ortodossa che le offre riparo e quella sicurezza psicologica di cui sente, forte, il bisogno. Il rifiuto di Voichita di lasciare il convento porta Alina ad una profonda crisi psicologica che sfocia in collasso fisico e mentale e viene dapprima ricoverata nel reparto psichiatrico del vicino ospedale. Ricondotta al monastero dopo il superamento della prima crisi, pur di mantenere il contatto con l'amica Voichita, dona al monastero i suoi pochi averi conservati presso la famiglia di adozione. Non riuscendo comunque a riallacciare i rapporti con l'amica, in preda alla rabbia danneggia un'immagine sacra conservata nel monastero, successivamente appicca il fuoco in un'ala del monastero ma viene fermata.\nIl prete e le sorelle, profondamente fermi nella loro fede religiosa, sono portati a pensare che la ragazza sia preda del demonio e cercano con le preghiere e riti religiosi di liberarla dal \"maleficio\" di cui credono sia vittima, la incatenano ad alcuni assi inchiodati a mo' di croce e la tengono prigioniera, per alcuni giorni. La ragazza, gi\u00e0 fortemente debilitata dalla prima crisi, dai farmaci assunti in ospedale, da un principio di infezione polmonare, dalla mancanza di cibo e acqua di cui \u00e8 deprivata, infine, muore dopo un breve momento di apparente lucidit\u00e0 e \"guarigione dal male\" e l'ammissione di Voichita di andare via con lei. Il prete ed alcune sorelle che parteciparono attivamente all'incatenazione della ragazza sono infine condotti dalla polizia al magistrato per un interrogatorio con l'accusa di rapimento e omicidio.\nDistribuzione.\nIn Italia il film \u00e8 stato distribuito nelle sale il 31 ottobre 2012 a cura della BiM Distribuzione."}
{"id": "4103887", "revid": "1573940", "url": "https://it.wikipedia.org/wiki?curid=4103887", "title": "Deka Wanko", "text": " Deka Wanko nasce come serie manga di genere \"josei\", scritta da Kozueko Mirimoto e pubblicata a partire dal 2008. \u00c8 stata adattata in un \"dorama\" stagionale invernale in 10 puntate (+ 2 Special) di Nihon TV, mandato in onda nel 2011.\nIl titolo richiama il termine gergale utilizzato in giapponese per riferirsi al funzionario di polizia, \"Deka\", mentre \"Wanko\" \u00e8 termine affettuoso per indicare un cucciolo di cane.\nTrama.\nLa storia segue le avventure di Ichiko, una giovane donna che si veste sempre in moda Lolita: in realt\u00e0 dietro la sua apparenza si cela un abilissimo detective della squadra omicidi della polizia metropolitana di Tokyo.\nPur essendo spesso maldestra, riesce a risolvere i casi che le vengono affidati grazie al suo senso dell'olfatto, che supera quello del migliore dei cani poliziotto."}
{"id": "4103893", "revid": "15756", "url": "https://it.wikipedia.org/wiki?curid=4103893", "title": "Trigliceridi intramuscolari", "text": "I trigliceridi intramuscolari, o intramiocellulari, o grasso intramuscolare, talvolta denominati con l'acronimo IMTG, dall'inglese \"Intra Mascular Tri-Glycerides\", o \"Triacyl-Glycerols\", \"Intra MyoCellular Tri-Glycerides\" o \"Intra MyoCellular Lipides\" (IMCL), rappresentano i depositi di lipidi (trigliceridi) situati all'interno del muscolo scheletrico. Questa componente costituisce approssimativamente circa il 10-15% del volume della cellula, ed \u00e8 maggiormente presente nelle fibre rosse (o di tipo 1), naturalmente provviste di maggiori depositi per il loro metabolismo in prevalenza aerobico. Gli IMTG non sono da confondere con i trigliceridi \"extramuscolari\", \"extracellulari\", o \"intermuscolari\", cio\u00e8 i depositi posti tra le fibre muscolari, e non all'interno dei miociti.\nLa mobilitazione e/o ossidazione degli IMTG durante l'esercizio fisico sembrano essere in gran parte determinate dal tipo, dall'intensit\u00e0, e dalla durata dell'esercizio, dalla composizione di macronutrienti nella dieta, dallo stato di allenamento, dal sesso, e dall'et\u00e0. Inoltre, evidenze indirette suggeriscono che la capacit\u00e0 di mobilitare e/o ossidare IMTG \u00e8 sostanzialmente compromessa nell'obesit\u00e0 e/o nello stato di diabete mellito di tipo 2.\nTrigliceridi intramuscolari (IMTG).\nI trigliceridi intramuscolari sono definiti come delle goccioline lipidiche depositate all'interno del citoplasma dei miociti (fibre muscolari scheletriche). Tale collocazione \u00e8 preferenziale, perch\u00e9 \u00e8 posta in prossimit\u00e0 degli organuli cellulari deputati alla produzione di energia, i mitocondri, all'interno dei quali gli acidi grassi liberi (FFA) sono rilasciati tramite idrolisi e definitivamente metabolizzati. Gli IMTG sono spesso collocati vicino ai mitocondri per l'impiego energetico durante l'esercizio, ma ci\u00f2 non succede in tutti i casi. Infatti questi depositi risultano adiacenti ai mitocondri nel caso il muscolo sia allenato a seguire un esercizio di endurance: pi\u00f9 le gocce lipidiche sono vicine ai mitocondri, e pi\u00f9 efficiente sar\u00e0 il loro utilizzo durante l'esercizio. Mentre nel muscolo allenato i lipidi sono localizzati a fianco del mitocondri, nel muscolo non allenato questi non sono a loro strettamente collegati, ma maggiormente dispersi nel sarcoplasma. La via metabolica degli IMTG inizia dagli FFA plasmatici. Quando il complesso di molecole composto dagli FFA e la proteina trasportatrice albumina raggiunge il tessuto muscolare, gli FFA vengono rilasciati e trasportati all'interno del miocita. Una volta raggiunta la sede intracellulare, i NEFA intramuscolari (un insieme di acidi grassi non esterificati), possono seguire due vie: passano all'esterificazione in trigliceridi dall'unione col glicerolo, oppure vengono impiegati come substrato energetico dai mitocondri. La quantit\u00e0 di IMTG trovata all'interno singole fibre, tra diversi tipi di fibra, e tra i gruppi muscolari, \u00e8 varia. Il glicogeno muscolare viene immagazzinato in maggior quantit\u00e0 nelle fibre di tipo 2 (bianca), ma anche quelle di tipo 1 (rosse) ne presentano al loro interno quantit\u00e0 rilevanti. Mentre i lipidi vengono immagazzinati in quantit\u00e0 molto maggiore (tra le 2 e le 8 volte) nelle fibre di tipo 1 in rispetto alla quelle di tipo 2. Tuttavia, \u00e8 chiaro che il muscolo contiene depositi di trigliceridi abbondanti, e che il grasso \u00e8 un combustibile molto importante nell'esercizio di endurance. Durante l'esercizio, l'impiego di IMTG si pensa venga completato da due enzimi della famiglia delle lipasi: la lipasi ormono sensibile (HSL) e la lipo proteina lipasi (LPL). \u00c8 stato ora dimostrato che la lipasi ormono-sensibile (HSL) \u00e8 presente nel muscolo e viene considerato l'enzima limitante per l'idrolisi degli IMTG. Si crede che l'HSL sia regolata sia da fattori per via intramuscolare (contrazione muscolare), che extramuscolare (adrenalina, noradrenalina). Gli stimoli elettrici dati dall'attivit\u00e0 muscolare favoriscono l'idrolisi dei trigliceridi. La presenza di HSL muscolare \u00e8 correlata con i depositi di IMTG e la capacit\u00e0 ossidativa dei tipi di fibre muscolari scheletriche, il che implica la presenza di un'attivit\u00e0 lipolitica nel muscolo scheletrico.\nRuolo degli IMTG.\nI lipidi, nello specifico i trigliceridi, stoccati all'interno del muscolo scheletrico, sono un fonte di energia prontamente disponibile utilizzabile da parte delle fibre muscolari, prevalentemente quelle di rosse o di tipo 1, in condizioni di attivit\u00e0 fisica di tipo aerobico. L'impiego di trigliceridi intramuscolari sull'energia totale utilizzata dal muscolo durante l'attivit\u00e0 fisica dipende dall'intensit\u00e0 e dalla durata dell'esercizio: essi possono provvedere a fornire al massimo poco meno della met\u00e0 dei lipidi totali impiegati durante l'esercizio aerobico, e il loro utilizzo \u00e8 massimizzato durante lo sforzo di moderata intensit\u00e0. Il massimo impiego \u00e8 stato riconosciuto infatti a circa il 65% del VOmax, che \u00e8 identificata in generale come l'intensit\u00e0 media in cui la lipolisi \u00e8 massimizzata nell'attivit\u00e0 di endurance, ma questo impiego avviene massimamente entro 1-2 ore, durante il quale il corpo attinge energia dagli IMTG per il 20-40% del carburante. Il loro impiego invece si riduce indicativamente ad intensit\u00e0 aerobiche inferiori o superiori al 65% del VOmax, in cui prevale rispettivamente, o l'impiego di FFA originanti dal tessuto adiposo, o l'impiego di glicogeno muscolare, ma si riduce anche dopo le 2 ore di attivit\u00e0 aerobica. Molto spesso gli IMTG sono utilizzati durante l'attivit\u00e0 fisica prolungata, quindi il muscolo provvede a depositarne una maggiore quantit\u00e0 da utilizzare in vista dell'esercizio, e a sviluppare la capacit\u00e0 di aumentarne il loro impiego. La capacit\u00e0 di stoccaggio degli IMGT aumenta e si adatta all'attivit\u00e0 di endurance, ad esempio il contributo degli acidi grassi derivanti dalle scorte intramuscolari utilizzati durante l'esercizio pu\u00f2 aumentare dal 35 al 57% dopo un periodo di allenamento di endurance. Non a caso gli atleti di endurance presentano depositi di IMTG pi\u00f9 elevati rispetto ai sedentari. Il muscolo allenato pu\u00f2 arrivare a contenere approssimativamente 400 gr di grasso. Il sesso condiziona l'impiego di lipidi, tra cui quello degli IMTG: le donne presentano un contenuto di trigliceridi intramuscolari superiore a quello degli uomini, principalmente a causa del maggior numero di gocce lipidiche, e ci\u00f2 spiega la loro maggiore idrolisi dei lipidi durante l'esercizio fisico, indipendentemente dal grado di allenamento. Anche gli anziani presentano un maggiore accumulo di IMTG.\nSe nell'ambito dell'attivit\u00e0 aerobica numerose ricerche sono state effettuate, ben poche sono state rivolte alla correlazione tra IMTG ed esercizio anaerobico. Sebbene l'esercizio anaerobico di resistenza ricavi gran parte dei substrati energetici dal glicogeno muscolare, \u00e8 stato dimostrato che si verifica anche una lipolisi durante questo tipo di sforzo ad alta intensit\u00e0, in parte a carico dei trigliceridi intramuscolari. Ad esempio la ricerca condotta da Essen-Gustavsson e Tesch (1990) prese in esame un gruppo di 9 culturisti, i quali eseguirono cinque serie alla massima fatica per ogni esercizio in cui erano compresi \"squat frontale\", \"squat base\", \"leg press\", \"leg extension\", per un totale di 30 minuti di allenamento. Oltre ad una prevista riduzione delle riserve di glicogeno muscolare del 28%, venne rilevato anche un decremento del 30% degli IMTG. Alcune evidenze scientifiche rivelano che gli IMTG siano maggiormente sfruttati a seguito dell'allenamento, e questo coincide con il consumo di ossigeno post-allenamento (EPOC), periodo di tempo a seguito dell'allenamento, in cui il dispendio energetico, soprattutto a carico dei lipidi, rimane elevato per diverse ore. Ad ogni modo, l'aumento dei depositi di IMTG dopo l'esercizio di resistenza rimane controverso, come sono stati segnalati la diminuzione ed alcuna differenza nei muscoli di atleti allenati. L'aumento del contenuto di IMTG \u00e8 stato osservato nel tricipite ma non nel quadricipite a seguito dell'allenamento. Quindi potrebbero esserci delle differenze nella risposta di diversi gruppi muscolari in termini di depositi di trigliceridi. Comunque, strategie dietetiche e metodi di allenamento possono influire sulle concentrazioni lipidiche. Si potrebbe dire che, poich\u00e9 la classica impostazione dell'esercizio di resistenza \u00e8 di natura anaerobica, le concentrazioni di IMTG sono minimamente influenzate dall'esercizio di resistenza, a meno che non siano accompagnate da una significativa perdita di peso o di massa grassa.\n\u00c8 stato inoltre dimostrato che una dieta a bassissimo apporto di lipidi e alto apporto glucidico riduce le riserve di IMTG, cos\u00ec come la generale ossidazione di lipidi, e ne riduce il rideposito. A questo meccanismo \u00e8 collegata anche l'iper-produzione acuta di insulina (iperinsulinemia, evento causato prevalentemente dai carboidrati), che inibisce la sintensi di IMTG. Mentre una dieta ad alto apporto di lipidi \u00e8 associata ad un'aumentata concentrazione di IMTG e un'aumentata lipolisi generale, ma non richiede un aumento della lipolisi da parte del tessuto adiposo, o un incremento degli acidi grassi liberi (FFA) durante l'esercizio aerobico. Ci\u00f2 suggerisce che le scorte lipidiche alterate nel muscolo scheletrico sono responsabili di una maggiore ossidazione di grasso dopo soli due giorni di dieta ad alto apporto lipidico.\nIMTG e LPL.\nL'enzima lipoproteina lipasi (LPL) ha importante funzione nel deposito di trigliceridi muscolari. La localizzazione della LPL sulla superficie luminale delle cellule endoteliali dei capillari permette all'enzima di idrolizzare i trigliceridi plasmatici in lipoproteine a bassissima densit\u00e0 (VLDL) e chilomicroni, e quindi fornire acidi grassi per l'ossidazione o l'accumulo sotto forma di trigliceridi nel muscolo scheletrico. L'esercizio fisico e una dieta ad alto tenore lipidico incrementano l'attivit\u00e0 della LPL, mentre una dieta ad alto tenore di glucidi la riduce, poich\u00e9 l'enzima a livello muscolare viene inibito dall'insulina stimolata da questo macronutriente. L'upregulation dell'attivit\u00e0 della LPL pu\u00f2 essere responsabile dei ridotti livelli di trigliceridi nel plasma negli atleti e in persone che seguono una dieta ad alto apporto lipidico. \u00c8 stato dimostrato che una dieta che passa dal 43 al 57% di lipidi per 4 settimane \u00e8 associata ad un incremento dell'attivit\u00e0 della LPL per l'80%, e ad un aumento del 57% dei depositi di trigliceridi intramuscolari.\nIMTG, obesit\u00e0, diabete tipo 2 e insulinoresistenza.\nNegli esseri umani, l'eccessivo accumulo di grasso intramuscolare \u00e8 associato all'obesit\u00e0, all'insulinoresistenza e al diabete mellito di tipo 2, e un'alta componente lipidica di questa entit\u00e0 \u00e8 stata riconosciuta come marker di una ridotta sensibilit\u00e0 insulinica. Tuttavia anche gli atleti di endurance hanno un contenuto di IMTG superiore ai sedentari, e pu\u00f2 presentarsi addirittura simile a quello riconoscibile nel soggetto affetto da diabete mellito di tipo 2 (correlato con l'insulinoresistenza). In tempi passati ma recenti, in virt\u00f9 del fatto che sia gli atleti di endurance che i soggetti affetti da queste patologie presentassero elevati livelli di IMTG, si \u00e8 inizialmente venuta a creare una certa confusione del mondo scientifico, portando alcuni a sostenere si trattasse di una questione paradossale. Nonostante sia gli atleti di endurance che i soggetti obesi, insulinoresistenti, o affetti da diabete di tipo 2, presentino delle aumentate scorte di IMTG, tra i primi ed i restanti non c'\u00e8 in realt\u00e0 una correlazione. Lo stoccaggio di IMTG maggiore negli atleti di endurance allenati rappresenta una risposta di adattamento al tipo di stimolo allenante, consentendo un maggior contributo degli IMTG stessi come substrato energetico durante l'esercizio. Inoltre questo tipo di allenamento favorisce la sensibilit\u00e0 insulinica. Al contrario, elevati livelli di IMTG negli obesi e/o soggetti diabetici di tipo 2 sembra derivare da uno squilibrio strutturale tra la disponibilit\u00e0 di acidi grassi liberi plasmatici, il deposito di acidi grassi e l'ossidazione.\nSi ritiene ora che siano i metaboliti degli IMTG, come diacilglicerolo e ceramide i responsabili della resistenza all'insulina. Esistono risultati diversi su quale di questi metaboliti possano rivelarsi condizionanti, in quanto alcuni studi hanno dimostrato che questi non hanno effetto, mentre altri hanno mostrato che l'effetto \u00e8 causato da solo uno dei due.\nL'aumento dei depositi lipidici nel tessuto adiposo \u00e8 correlato con un maggiore accumulo di IMTG, ed entrambi possono portare all'insulinoresistenza muscolare. Recenti evidenze riconoscono che l'insulinoresistenza associata ad alti livelli di IMTG sia associata solo alle fibre rosse (o di tipo 1) e non a quelle bianche (o di tipo 2). Queste ultime infatti presentano ridotte scorte lipidiche. Gli atleti di endurance spesso non presentano la correlazione con l'insulinoresistenza in quanto sono generalmente pi\u00f9 sensibili all'insulina, pur avendo livelli di IMTG maggiori della media. Si ritiene anzi che la maggiore efficienza del muscolo scheletrico allenato previene lo sviluppo della resistenza all'insulina.\nIn realt\u00e0, sebbene l'allenamento aerobico determini un aumento degli IMTG, lo stimolo della fibra rossa mediante questo tipo di sforzo aumenta la sensibilit\u00e0 insulinica pi\u00f9 degli sforzi anaerobici. All'interno delle fibre rosse il trasporto di glucosio a carico dei GLUT-4 \u00e8 maggiore, quindi una alta presenza di fibra rossa, come per gli atleti di endurance, determina una maggiore sensibilit\u00e0 all'insulina, rispetto alla fibra bianca, pi\u00f9 sviluppata negli atleti di potenza."}
{"id": "4103894", "revid": "49074", "url": "https://it.wikipedia.org/wiki?curid=4103894", "title": "Commentariolum petitionis", "text": "Il Commentariolum Petitionis (\"manualetto di campagna elettorale\"), conosciuto anche come De petitione consulatus (\"sulla candidatura al consolato\"), \u00e8 un saggio scritto in forma epistolare probabilmente da Quinto Tullio Cicerone all'incirca nel 65-64 a.C. come guida per il fratello Marco Tullio per la campagna elettorale del 64 dalla quale sarebbe uscito console della Repubblica romana nel 63 a.C.. Il saggio non contiene alcuna informazione che Cicerone, esperto politico, gi\u00e0 non conoscesse ed \u00e8 scritto in uno stile altamente retorico. Perci\u00f2, la sua autenticit\u00e0 \u00e8 stata messa in dubbio. \nMolti studiosi ritengono infatti che l'opera non fu scritta da Quinto Tullio per la campagna del fratello, ma da un autore ignoto del primo impero, nel periodo tra Augusto e Traiano come mero esercizio di retorica; questo tipo di esercizio in effetti era comune in quell'epoca. Altri ritengono che il libretto sia stato effettivamente scritto da Quinto, ma allo scopo di essere pubblicato, forse come propaganda.\nIl fatto che questo scritto possa essere utilizzato per comprendere qualcosa dei processi elettorali e della politica nelle fasi finali della Repubblica \u00e8 contestato non solo per il periodo dubbio di composizione, ma anche per le stesse intenzioni dell'autore.\nContenuto.\nNel testo, composto da 58 periodi divisi in 14 capitoli, Quinto Tullio suggerisce al fratello tutte le mosse necessarie ad acquisire il consenso elettorale in maniera piuttosto spregiudicata: nella campagna elettorale infatti \u00e8 pi\u00f9 importante apparire che essere.\nDi qui si snoda l'impianto manualistico dell'opera. Il candidato dovr\u00e0 lusingare l'elettorato, promettere vantaggi ai potenziali elettori, mostrarsi potente e ammirato, fare promesse precise ma non dispendiose, diffamare gli avversari, farsi amici uomini potenti, visitare ogni singolo municipio adattandosi all'elettorato locale, senza mai prendere una decisa posizione politica.\nTradizione manoscritta.\nIl testo del \"Commentariolum Petitionis\" non si trova nel \"Codex Mediceus\", fonte maggiore delle Epistulae ad Familiares di Cicerone. Esso appare alla fine delle Epistulae ad Quintum Fratrem nei \"codices Berolinensis\" e \"Harleianus\", sebbene il \"codex Harleianus\" includa solo i primi otto paragrafi sui cinquantotto dell'opera completa.\nAutenticit\u00e0 dell'opera.\nArgomentazioni linguistiche.\nSi possono identificare tre punti chiave, in particolare dal lavoro di Eussner e Hendrickson, che riassumono le argomentazioni di carattere linguistico contro l'autenticit\u00e0 dell'opera:\nLe prime due argomentazioni sono state largamente confutate. Tyrell e Purser mostrano che esistono altri \"hapax\" in Quinto, e che altre costruzioni messe in dubbio da Eussner sono riscontrabili in Plauto e Marco Cicerone stesso. Essi ritengono anche che, con solo quattro lettere di Quinto giunte ai giorni nostri, tra l'altro solo in alcuni frammenti, \u00e8 difficile capire quale sia il suo vero stile. Le lodi di M. Cicerone per lo stile del fratello minore sarebbero iperboliche.\nLa terza argomentazione non pu\u00f2 essere rifiutata. Mentre alcune simiglianze nella \"Pro Murena\" possono derivare dalla materia simile, le correlazione tra i frammenti della \"In Toga Candida\" e il \"Commentariolum\" sono troppo forti per essere ignorate. Queste correlazioni possono comunque essere considerate (come in effetti avviene) nella direzione opposta: le similarit\u00e0 tra il \"Commentariolum\" e alcune opere pi\u00f9 tarde di Cicerone significano appunto che Marco Tullio \u00e8 stato influenzato dal fratello.\nArgomentazioni contenutistiche.\nHenderson porta molte argomentazioni per affermare che il \"Commentariolum\" \u00e8 anacronistico.\nBalsdon si pronuncia in favore dell'autenticit\u00e0 del \"Commentariolum\" confutando molti degli argomenti di Henderson: le somiglianze tra il \"Commentariolum\" e il \"De Haruspicum Responsis\" possono essere semplicemente retoriche. Q. Gallo potrebbe essere stato processato due volte, o avrebbe potuto chiamare Cicerone come difensore anche nel 66 a.C., mentre il processo sarebbe iniziato due anni pi\u00f9 tardi. Il termine \"sodalitas\" non indic\u00f2 un gruppo elettorale illegale fino al 59.\nCon lui concorda Nisbet (che scrive contro l'autenticit\u00e0) nel suggerire che la proscrizione di Antonio potrebbe indicare qualcosa di pi\u00f9 semplice rispetto alla vendita dei beni in seguito alla bancarotta che pare intendere Henderson. Richardson infine annota che la prima congiura di Catilina non fu menzionata fino all'orazione \"In Toga Candida\" e la sua omissione sarebbe invece prova di autenticit\u00e0 dello scritto.\nNisbet inoltre afferma che il \"Commentariolum\" ritiene Cicerone degno di difendere consoli, per quanto Cicerone non avesse mai difeso un \"ex\"-console (Questa sezione del \"Commentariolum\" corrisponde ad una sezione di \"In Toga Candida\"). Nisbet non crede che questa sia un'illusione alle potenzialit\u00e0, perch\u00e9 non risponderebbe ai principi della retorica. McDermott risponde dicendo che Cicerone avrebbe potuto gi\u00e0 essersi accordato per difendere Pisone, e che questo fatto fosse noto a Quinto.\nCollegamenti esterni.\nTesto e traduzione del \"Commentariolum\""}
{"id": "4103895", "revid": "122479075", "url": "https://it.wikipedia.org/wiki?curid=4103895", "title": "Aidano (nome)", "text": "Origine e diffusione.\n\u00c8 un adattamento italiano, di scarsissima diffusione, del nome inglese \"Aidan\", a sua volta dall'irlandese \"Aodh\u00e1n\", un diminutivo del nome \"Aodh\".\nIl nome \"Aodh\u00e1n\", pi\u00f9 anticamente \"\u00c1ed\u00e1n\", venne portato da svariati personaggi della mitologia irlandese, nonch\u00e9 da un paio di santi, ed era piuttosto comune in epoca altomedievale. Cominci\u00f2 a rarificarsi intorno al X secolo. Al di fuori dell'Irlanda, invece, storicamente il suo uso fu sempre scarso, anche se sono attestati i suoi adattamenti in altre lingue parlate in Gran Bretagna.\nL'antica forma femminile \"\u00c1ednat\" (pi\u00f9 tardi \"Aodhnait\") era portata da una santa di cui si hanno poche informazioni. Non \u00e8 chiaro se fosse realmente usata in Irlanda in epoca medievale, ma lo era nel XIX secolo.\nNel XIX o nel XX secolo, in ambienti anglofoni la moda di attribuire nomi celtici ha riportato in voga il nome. Negli Stati Uniti si \u00e8 diffuso nel XX secolo grazie al suo suono piacevole, in particolare per la terminazione in \"-aden\" comune anche ad altri nomi quali Hayden, Jaden e Braden.\nOnomastico.\nL'onomastico si festeggia il 31 agosto, in memoria di sant'Aidano, vescovo di Lindisfarne. Un altro santo con questo nome \u00e8 sant'Aidano (M\u00e1ed\u00f3c), vescovo di Ferns, ricordato il 31 gennaio."}
{"id": "4103897", "revid": "287204", "url": "https://it.wikipedia.org/wiki?curid=4103897", "title": "Cernyite", "text": ""}
{"id": "4103899", "revid": "47767", "url": "https://it.wikipedia.org/wiki?curid=4103899", "title": "\u00c1ed", "text": ""}
{"id": "4103900", "revid": "47767", "url": "https://it.wikipedia.org/wiki?curid=4103900", "title": "Aedh", "text": ""}
{"id": "4103901", "revid": "287204", "url": "https://it.wikipedia.org/wiki?curid=4103901", "title": "Ferrokesterite", "text": ""}
{"id": "4103902", "revid": "729019", "url": "https://it.wikipedia.org/wiki?curid=4103902", "title": "Beloit Corporation", "text": "La Beloit Corporation era un'industria statunitense fondata nel 1858 a Beloit nello stato del Wisconsin. All'inizio si trattava solo di una fonderia ma successivamente l'azienda si dedic\u00f2 alla produzione di macchinari per il trattamento della carta. Per la maggior parte della sua esistenza, la ditta era conosciuta con il nome di \"Beloits Iron Work\", che divenne poi semplicemente \"Beloit Corporation\" nel 1962. Nel 2000 la societ\u00e0 fece bancarotta.\nStoria.\nAll'inizio l'azienda offriva una variet\u00e0 di macchine da carta e prodotti connessi in ferro. Il nome commerciale era quello dei suoi fondatori, Merill e Houston Iron Work.\nNegli anni 1897 e 1900 la societ\u00e0 esportava le sue prime macchine da carta in Giappone ed in Cina rispettivamente.\nNel 1957 la Beloit investe in Italia acquistando gli stabilimenti in Pinerolo della Officine Meccaniche Poccardi Pinerolo, che dal 1938 fabbrica macchinari per l'industria cartiera.\nNasce cos\u00ec la Beloit Italia S.p.a., interamente controllata dalla casa madre statunitense. Fino al 2000, l'85% della produzione di questa azienda viene esportata in tutto il mondo.\nNel corso degli ultimi due decenni della sua storia, la casa madre si \u00e8 limitata alla produzione macchinari per la lavorazione della carta e di prodotti connessi, nell'America del Nord.\nNel 2000 la Beloit Corporation ha fatto bancarotta e parti di essa sono state comprate dalla Metso ed in essa incorporate. La filiale italiana, Beloit Italia, \u00e8 stata acquistata dal Gruppo Nugo.\nAcquisizioni.\nMetso.\nMetso Paper acquis\u00ec diverse parti della societ\u00e0 americana, dopo il suo fallimento:\nNugo Group.\nDopo la bancarotta, l'imprenditore Romano Nugo, che aveva gi\u00e0 mostrato interesse per la filiale italiana della Beloit Corporation, con sede a Pinerolo, l'acquist\u00f2. Essa produceva gran parte dei progetti della Beloit Corporation in Europa. L'azienda prese cos\u00ec il nome di PMT Italia (\"Paper Machinery Technology\")."}
{"id": "4103905", "revid": "767487", "url": "https://it.wikipedia.org/wiki?curid=4103905", "title": "Viktor Pavlovi\u010d Nogin", "text": "Biografia.\nIl 17 settembre 1917 \u00e8 il primo bolscevico eletto presidente del Soviet dei deputati degli operai di Mosca, carica che occupa fino al 14 novembre, quando tale organo si fonde con il Soviet dei deputati dei soldati, dando vita al Soviet moscovita dei deputati degli operai e dei soldati.\nDal 27 settembre al 5 ottobre, alla Conferenza democratica panrussa si batte per la partecipazione dei Bolscevichi al Parlamento provvisorio. Durante la Rivoluzione d'Ottobre dirige il Comitato militare rivoluzionario a Mosca, dopodich\u00e9 entra a far parte del primo Sovnarkom della RSFS Russa in qualit\u00e0 di Commissario del popolo al commercio e all'industria."}
{"id": "4103906", "revid": "24281", "url": "https://it.wikipedia.org/wiki?curid=4103906", "title": "Episodi di Peppa Pig", "text": "\"Peppa Pig\" \u00e8 un cartone animato inglese. Le vicende della serie ruotano attorno alla vita di Peppa, una bambina-maialino antropomorfa, e alla sua famiglia, oltre che ai suoi amici. \u00c8 diretto a un pubblico di bambini e conta 329 episodi, 5 minuti circa ciascuno. \"Peppa Pig\" \u00e8 trasmesso in oltre 180 paesi.\nQuesta \u00e8 la lista di questa serie televisiva d'animazione."}
{"id": "4103907", "revid": "287204", "url": "https://it.wikipedia.org/wiki?curid=4103907", "title": "Stadio Dinamo (Minsk)", "text": "Lo stadio Dinamo (\u0421\u0442\u0430\u0434\u044b\u0451\u043d \u00ab\u0414\u044b\u043d\u0430\u043c\u0430\u00bb) \u00e8 un impianto sportivo calcistico di Minsk utilizzato in modo particolare dal Minsk e dalla Nazionale bielorussa.\nStoria.\nLo stadio \u00e8 stato aperto nel 1934, ma fu distrutto durante la Seconda guerra mondiale e ricostruito nel 1954. Lo stadio ha ospitato varie competizioni calcistiche tra cui alcune partite delle Olimpiadi del 1980 in particolare un quarto di finale tra Jugoslavia e Algeria conclusosi 3-0; \u00e8 anche utilizzato dalla Dinamo Minsk e dal BATE Borisov per le partite di Champions League ed Europa League vista la ridotta capienza degli stadi di appartenenza.\n\u00c8 stato ristrutturato tra il 2012 e il 2018 riducendo la capienza dai circa 40.000 a poco pi\u00f9 di 20.000 posti."}
{"id": "4103908", "revid": "287204", "url": "https://it.wikipedia.org/wiki?curid=4103908", "title": "Kesterite", "text": ""}
{"id": "4103909", "revid": "23", "url": "https://it.wikipedia.org/wiki?curid=4103909", "title": "Gruppo della stannite", "text": "Il gruppo della stannite \u00e8 un gruppo di minerali."}
{"id": "4103914", "revid": "271907", "url": "https://it.wikipedia.org/wiki?curid=4103914", "title": "Viktor Nogin", "text": ""}
{"id": "4103915", "revid": "271907", "url": "https://it.wikipedia.org/wiki?curid=4103915", "title": "Nogin", "text": ""}
{"id": "4103922", "revid": "23", "url": "https://it.wikipedia.org/wiki?curid=4103922", "title": "Chalcosiderite", "text": ""}
{"id": "4103929", "revid": "767487", "url": "https://it.wikipedia.org/wiki?curid=4103929", "title": "Franz Horn", "text": ""}
{"id": "4103930", "revid": "124747315", "url": "https://it.wikipedia.org/wiki?curid=4103930", "title": "PMT Italia", "text": "PMT Italia, abbreviazione di Paper Machinery Technology, \u00e8 un'azienda italiana che opera nel campo dell'industria della carta con servizi di ingegneria meccanica, automazione, servizi in campo e produzione di macchine per tutti i tipi di carta.\nL'azienda nasce nel 2000 dall'acquisizione di Beloit Italia, la filiale italiana di Beloit Corporation, con sede a Pinerolo.\nIn data 31/01/2017 la PMT Italia S.p.A. ha dichiarato il fallimento e dal 1\u00ba Febbraio inizia un esercizio provvisorio.\nIn data 09/04/2020 \u00e8 stata dichiarata fallita ed \u00e8 stata poi acquisita dalla toscana A.Celli Paper S.p.A. Attualmente \u00e8 stato riaperto solo un ufficio commerciale a Pinerolo ma in una sede diversa rispetto alla storica.\nStoria.\nLe origini (1897 \u2013 1957).\nNel 1897, l'imprenditore piemontese Francesco Poccardi apre una fonderia locale nella citt\u00e0 di Pinerolo vicino alla ferrovia che collega questa citt\u00e0 con Torino.\nPochi anni dopo, la societ\u00e0 si sviluppa tramite la creazione di un nuovo stabilimento dedicato alla produzione e alla riparazione di veicoli ferroviari sotto il nome di Officine Meccaniche di Pinerolo.\nNel 1939, la fonderia e lo stabilimento vengono consolidati in una nuova societ\u00e0, la Officine Meccaniche Poccardi Pinerolo. La nuova societ\u00e0 inizia a fornire macchine per il trattamento della carta all'industria cartaria.\nCome Beloit Italia (1957 \u2013 2000).\nIl gruppo americano specializzato nella produzione di macchine da carta, Beloit Corporation, acquisisce la societ\u00e0 pinerolese nel settembre del 1957. La ditta \u00e8 rinominata Beloit Italia e incomincia a fornire macchine e attrezzature connesse all'industria cartaria in tutto il mondo.\nDal 1957 al 2000, l'85% della produzione di Beloit Italia viene esportato in tutto il mondo. Dopo quarantatr\u00e9 anni di cooperazione fra la ditta americana e la sua filiale italiana, quest'ultima viene riscattata quando Beloit Corporation viene smembrata a seguito di difficolt\u00e0 finanziarie.\nPMT Italia S.p.A..\nTutte le azioni di Beloit Italia vengono vendute al Gruppo Nugo, che come prima cosa ribattezza Beloit Italia in PMT Italia S.p.A. L'azienda continua a produrre macchine da carta ma ha esteso le proprie attivit\u00e0 alla progettazione di apparecchiature ausiliarie per questi impianti nel suo stabilimento storico di a Pinerolo. Oggi, l'azienda impiega circa 180 persone nel suo sito di Pinerolo.\nAttivit\u00e0 economica.\nPMT Italia.\nLa PMT Italia, aveva la sua sede in Pinerolo da cui commercializzava sempre macchine da carta e apparecchiature, aveva ampliato, in seguito all'acquisizione da parte del Gruppo Nugo, le sue attivit\u00e0 attraverso la creazione di filiali in tutto il mondo.\n\"PMT Industries\".\nPMT Industries Ltd fu la prima filiale creata dalla PMT Italia. La ditta \u00e8 stata comprata dalla societ\u00e0 Sandusky Walmsley nel 2006. Il suo stabilimento \u00e8 situato a Bolton nel Regno Unito. Quest'azienda produce essiccatori \"Yankee\", cilindri MG e fusioni nella sua officina di equipaggiata con una delle pi\u00f9 grandi fonderie in tutta Europa.\nPMT Sud Africa.\nNel 2007, anche PMT Sudafrica \u00e8 stata acquisita dall'americana Sandusky. I suoi uffici si trovano a Johannesburg. Questa filiale propone i prodotti del gruppo PMT e servizi post-vendita principalmente al mercato sudafricano.\n\"PMT Winding\".\nL'ultima filiale creata dalla PMT \u00e8 \"PMT Winding Oy\" (Ltd) a Tehtaankatu - Valkeakoski in Finlandia. Quest'azienda ha lo scopo di produrre e commercializzare le bobinatrici del gruppo PMT per le cartiere di tutto il mondo."}
{"id": "4103931", "revid": "22475", "url": "https://it.wikipedia.org/wiki?curid=4103931", "title": "Bsearch", "text": ""}
{"id": "4103935", "revid": "23", "url": "https://it.wikipedia.org/wiki?curid=4103935", "title": "Gruppo della turchese", "text": "Il gruppo della turchese \u00e8 un gruppo di minerali."}
{"id": "4103937", "revid": "38120", "url": "https://it.wikipedia.org/wiki?curid=4103937", "title": "Le stagioni di Superman", "text": ""}
{"id": "4103940", "revid": "38120", "url": "https://it.wikipedia.org/wiki?curid=4103940", "title": "Superman for All Seasons", "text": ""}
{"id": "4103941", "revid": "718859", "url": "https://it.wikipedia.org/wiki?curid=4103941", "title": "Jin (manga)", "text": " Jin \u00e8 una serie manga seinen scritta ed illustrata da Motoka Murakami e pubblicato a partire dal 2000. \u00c8 stato adattato in un dorama di TBS suddiviso in due stagioni e mandato in onda rispettivamente nel 2009 e nel 2011.\nSe ne sta infine producendo anche una versione coreana.\nTrama.\nJin Minakata \u00e8 un impegnato medico dei nostri tempi che \u00e8 specializzato in chirurgia del cervello. Dopo una difficile operazione eseguita su un paziente sconosciuto, sviene per la stanchezza e lo stress in sala operatoria e si risveglia ritrovandosi trasportato indietro nel tempo, alla fine del periodo Edo.\nTramite il fortuito incontro con vari personaggi storici, Jin crea una piccola clinica di fortuna e si mette a curare e dare conforto a malati e feriti; mettendo cos\u00ec a servizio di questa sua nuova realt\u00e0 in cui \u00e8 stato portato, le proprie competenze mediche."}
{"id": "4103945", "revid": "767487", "url": "https://it.wikipedia.org/wiki?curid=4103945", "title": "Paul Gehlhaar", "text": ""}
{"id": "4103946", "revid": "57872", "url": "https://it.wikipedia.org/wiki?curid=4103946", "title": "Campochiesa", "text": "Campochiesa (\"O Campugexa\" in ligure) \u00e8 una frazione di 1239 abitanti del comune di Albenga, in provincia di Savona.\nSituata a 28 m s.l.m. dista circa 4\u00a0km dal centro abitato ingauno in un lembo di pianura tra il fiume Centa e le colline. Confina con le altre frazioni albenganesi di Salea e Leca.\nPrima dell'unione con l'ente albenganese - avvenuta nel 1929 - era comune a s\u00e9 stante: ancora oggi in piazza della chiesa \u00e8 presente la vecchia sede comunale. Presso il cimitero della frazione si trova la chiesa di San Giorgio o de Campora. Il contesto in cui sorge il centro \u00e8 di leggere ondulazione di terreni e boschi, il nucleo abitato ha una strada centrale che seguendola per qualche minuto si arriva nella localit\u00e0 di Mort\u00e9o dove \u00e8 presente qualche rudere ed una chiesa con affreschi del Quattrocento.\nNei terreni di Campochiesa \u00e8 attiva la produzione di vini, come il pigato ed il rossese.\nStoria.\nLa costruzione della chiesa di San Giorgio di Campochiesa \u00e8 attribuita ai Cavalieri templari, come contributo per l'importanza che aveva avuto Albenga per la conquista di Gerusalemme durante le crociate.\nNel XII secolo venne fondata questa magione, cio\u00e8 un centro autosufficiente per poter ospitare i pellegrini ed i cavalieri, chiamata in origine \"Campus Ecclesiae\" cio\u00e8 quei terreni di propriet\u00e0 della Chiesa. L'attuale localit\u00e0 di San Giorgio fu popolosa in epoca medievale, ma gi\u00e0 nella prima met\u00e0 del XVI secolo i pochi abitanti si trasferirono nella vicina Campochiesa. Anche in localit\u00e0 Morteo - oggi disabitata - nel 1571 risultava abitato, anno in cui venne decretato l'abolizione della rettoria indipendente.\nNel 1619 venne trasferita a Campochiesa la sede parrocchiale precedentemente situata a San Giorgio. In questo periodo venne ampliata la sede dell'attuale parrocchia campochiesina e dell'oratorio adiacente, di cui gli affreschi originali risultano essere del Cinquecento. Nella chiesa era presente un dipinto del 1478 raffigurante san Sebastiano, attribuito ad un anonimo pittore ligure-piemontese, attualmente nella chiesa di San Giorgio.\nVenne costruito un aeroporto per dirigibili a Campochiesa negli anni precedenti la Prima guerra mondiale. Nella frazione sono presenti due sedi di militari, una ex-polveriera (in stato di abbandono), ed una struttura militare recuperata negli anni novanta del Novecento per lo spostamento dell'istituto d'istruzione superiore \"Galileo Gallilei\".\nMonumenti e luoghi d'interesse.\nCappella di San Sebastiano in Morteo.\nNel 1498 un donatore conosciuto come \"Moreno\" alla cronache, decide di donare il terreno permettendo la costruzione della Cappella di San Sebastiano. Alla fine del XVI secolo il villaggio di Morteo viene abbandonato e nei primi del '600 anche la piccola cappella subisce lo stesso destino, venendo venduta alla famiglia Della Valle ed adibita a fienile.\nLa chiesa \u00e8 a pianta longitudinale, orientata con l'abside rivolto ad est verso il mare; prima del restauro mancava totalmente la parete sinistra dovuta a un crollo di un pilastro sulla quale era raffigurato un Santo barbuto ma irriconoscibile. Mancava anche tutto il soffitto della volta a crociera, crollato probabilmente durante il sisma del 1887. Durante i primi anni del XXI secolo viene donata dal privato ingegnere Emanuele Della Valle alla Confraternita di San Giovanni Battista di Campochiesa che la restaurano, ricostruendo il muro crollato, il soffitto e restaurando gli interni.\nL'affresco del '500 che decorava l'abside, oggi quasi perduto, rappresenta la scena dell'Annunciazione di Dio e della Colomba dello Spirito Santo. La parte centrale era occupata da una scena di Madonna in Trono con Bambino: Ges\u00f9 seduto sulle ginocchia della madre e retto dalla sua mano destra, adornata da una collana di corallo. Ai loto lati sono disposte due coppie di santi, che dovrebbero corrispondere a destra San Sebastiano trafitto da frecce e San Giacomo in abiti da pellegrino mentre a sinistra si trovano i Santi Cosma e Damiano. La raffigurazione \u00e8 chiusa in una cornice tricroma rossa, gialla e verde con motivi floreali. \nLa parete destra \u00e8 stata restaurata nel 2010 e rappresenta il tema della Piet\u00e0 con la Madonna che regge sulle ginocchia il corpo del Cristo morto e vicina c'\u00e8 un Santo attribuito a Sant'Antonio che tiene in mano un pastorale adornato di campanule. Sullo sfondo si staglia una citt\u00e0 turrita ipoteticamente identificata come il ritratto del centro storico di Albenga, che si scorge dalla finestrella vicino al dipinto. \nLa Cappella \u00e8 raggiungibile partendo dal centro del Paese e attraversando il viadotto sopra la A10 e proseguendo lungo il sentiero per circa 2,5 km.\nGeografia antropica.\nCampochiesa \u00e8 suddivisa nelle seguenti regioni e localit\u00e0.\nMorteo.\nAnticamente nota con i nomi di \"Murteto\", \"Mortedo\" o \"Multedo\", la villa rurale di Morteo sembra essere uno dei primi nuclei insediativi nella zona di Campochiesa. Il nome deriva dal termine \"murta\" che significa mirto, cio\u00e8 il fitotoponimo legato all'attivit\u00e0 rurale del conciare le pelli di per mezzo del mirto selvatico. Le prime notizie risalgono al 1225 quando nascono delle controversia tra il Comune di Albenga e il Vescovo che rivendicano entrambi il dominio della zona"}
{"id": "4103948", "revid": "47767", "url": "https://it.wikipedia.org/wiki?curid=4103948", "title": "Dafina", "text": ""}
{"id": "4103950", "revid": "15756", "url": "https://it.wikipedia.org/wiki?curid=4103950", "title": "Jake Ballard", "text": "Carriera professionistica.\nNew York Giants.\nStagione 2010.\nBallard firm\u00f2 coi New York Giants in qualit\u00e0 di free agent dopo non essere stato scelto nel Draft il 25 aprile 2010. A seguito di un infortunio al tendine del ginocchio subito nel training camp il 19 agosto fu tagliato ma il 5 settembre fu riassunto per giocare con la squadra di allenamento. Il 20 novembre venne promosso nel roster attivo della squadra. Il debutto da professionista avvenne il giorno successivo contro i Philadelphia Eagles, gara in cui gioc\u00f2 otto snap. Il 23 novembre fu tagliato ma ancora una volta riassunto per la squadra di allenamento il giorno successivo. Il 16 dicembre fu promosso definitivamente nel roster attivo.\nStagione 2011.\nNella stagione 2011, Ballard divenne il tight end titolare dei Giants. Il 6 novembre 2011 contro i New England Patriots (al momento sul record di5-2) al Gillette Stadium a Foxborough, Massachusetts, termin\u00f2 la gara con 67 yard ricevute, compresa una ricezione da 28 yard su una situazione di \"terzo&amp;10\" con soli 51 secondi rimanenti e un touchdown da una yard nella giocata successiva, quando mancavano 17 secondi al termine della gara. I Giants vinsero la gara 24-20, infliggendo ai Patriots la seconda sconfitta consecutiva per la prima volta dal 2009 (e la prima dopo 21 vittorie consecutive in casa).\nI Giants conclusero la stagione con un record di 9-7, qualificandosi per un soffio ai playoff grazie alla vittoria decisiva sui Cowboys. Nella \"off-season\", essi eliminarono nell'ordine gli Atlanta Falcons, i favoritissimi e campioni in carica Green Bay Packers e nella finale della NFC i San Francisco 49ers. Il 5 febbraio 2012, Jake part\u00ec come titolare nel Super Bowl XLVI, vinto contro i Patriots 21-17, ma infortunandosi al legamento crociato anteriore del ginocchio nel secondo tempo, venendo sostituito da Bear Poscoe.\nNew England Patriots.\nBallard firm\u00f2 coi New England Patriots il 12 giugno 2012. Sia il giocatore che il suo agente credevano che Ballard avrebbe rifirmato coi Giants una volta tolto dalla lista infortunati, invece si inserirono i Patriots e il giocatore si trasfer\u00ec nel New England.\nIl 30 agosto 2013 fu svincolato.\nArizona Cardinals.\nIl 4 novembre 2013, Ballard si accord\u00f2 per un contratto annuale con i Cardinals. Il 15 dicembre segn\u00f2 il suo primo touchdown con la nuova maglia contro i Tennessee Titans.\nIl 12 marzo 2014, Ballard firm\u00f2 un rinnovo annuale con Arizona, decidendo tuttavia di optare per il ritiro il 6 agosto 2014, all'et\u00e0 di 26 anni, a causa degli infortuni."}
{"id": "4103951", "revid": "1386188", "url": "https://it.wikipedia.org/wiki?curid=4103951", "title": "Mus\u00e9e des Beaux-Arts de Strasbourg", "text": ""}
{"id": "4103952", "revid": "117026491", "url": "https://it.wikipedia.org/wiki?curid=4103952", "title": "Norgesmesterskapet 1980", "text": "La Norgesmesterskapet 1980 di calcio fu la 75\u00aa edizione del torneo. La squadra vincitrice fu il V\u00e5lerengen, che vinse la finale contro il Lillestr\u00f8m con il punteggio di 4-1."}
{"id": "4103954", "revid": "22475", "url": "https://it.wikipedia.org/wiki?curid=4103954", "title": "BUFSIZ", "text": ""}
{"id": "4103955", "revid": "599013", "url": "https://it.wikipedia.org/wiki?curid=4103955", "title": "Hans Wentorf", "text": ""}
{"id": "4103963", "revid": "663104", "url": "https://it.wikipedia.org/wiki?curid=4103963", "title": "Lepanto (posamine)", "text": ""}
{"id": "4103967", "revid": "599013", "url": "https://it.wikipedia.org/wiki?curid=4103967", "title": "Albert Beier", "text": ""}
{"id": "4103970", "revid": "599013", "url": "https://it.wikipedia.org/wiki?curid=4103970", "title": "Per Blohm", "text": "Carriera.\nClub.\nBlohm vest\u00ec le maglie di \u00d6rebro e Norrk\u00f6ping, prima di passare ai cinesi del Dalian Wanda. Si trasfer\u00ec poi ai norvegesi del Viking, per cui esord\u00ec nella Tippeligaen in data 13 aprile 1997, quando fu titolare nel pareggio per 2-2 contro il Sogndal. La settimana seguente, e precisamente il 20 aprile, segn\u00f2 una rete nel successo per 1-2 sul campo dello Skeid. Torn\u00f2 poi in patria, per giocare nel GAIS dal 1999 al 2001."}
{"id": "4103971", "revid": "599013", "url": "https://it.wikipedia.org/wiki?curid=4103971", "title": "Corso d'Italia (Roma)", "text": "Corso d'Italia \u00e8 una strada di Roma, parte di un pi\u00f9 ampio asse viario che \u2014 da piazza del Popolo al policlinico Umberto I \u2014 corre lungo le mura aureliane; esso parte da porta Pinciana come proseguimento di viale del Muro Torto e termina a Porta Pia, dove la strada lungo le mura continua con il nome di viale del Policlinico.\nStoria.\nIl primo nucleo della strada sorse negli anni successivi all'annessione di Roma al Regno d'Italia (20 settembre 1870), a latere del piano regolatore Viviani del 1882: i terreni immediatamente esterni alle mura aureliane in prossimit\u00e0 di Porta Pia e di via Nomentana, bench\u00e9 fuori piano, furono edificati, dando vita al primo nucleo di palazzi della nascente strada in regime di speculazione edilizia.\nIl tipo edilizio adottato fu quello del palazzo intensivo, lasciando invece i villini alle zone in piano regolatore sul lato destro di via Nomentana.\nAltri edifici sorsero lungo corso d'Italia nel nuovo quartiere Pinciano, oltre piazza Fiume, nel XX secolo.\nTra i pi\u00f9 notevoli figura quello della Rinascente, realizzato da Franco Albini e Franca Helg nel 1957, che insiste sulla strada proprio all'altezza della citata piazza.\nCol tempo la strada si rivel\u00f2 sempre pi\u00f9 inadeguata a reggere il traffico che dalla Tiburtina e la Nomentana si dirigeva verso Villa Borghese e piazza del Popolo.\nIn occasione delle Olimpiadi del 1960, assegnate a Roma, si decise quindi di eliminarne gli incroci a raso costruendovi un lungo sottovia che all'estremit\u00e0 orientale fu ramificato con uscite e ingressi rispettivamente da viale del Policlinico e via Nomentana e con un'uscita su via di Castro Pretorio, mentre all'estremit\u00e0 opposta previde uscite verso via Po, via Pinciana e Villa Borghese e fu innestato direttamente su viale del Muro Torto sottopassando Porta Pinciana e il traffico proveniente da via Veneto.\nCorso d'Italia si snoda tra due quartieri, Pinciano (fino a piazza Fiume) e Salario (da l\u00ec fino a Porta Pia); lungo di essa si aprono diverse porte nelle mura aureliane e, sul lato sinistro, si dipartono strade importanti come via Pinciana, che collega le mura al quartiere dei Parioli, via Salaria, da piazza Fiume, e la citata via Nomentana, da Porta Pia.\nLungo tale strada sorgono anche diversi edifici di interesse pubblico: all'inizio, verso Porta Pinciana, si trova la sede nazionale della CGIL (l'associazione con tale sigla \u00e8 divenuta cos\u00ec stretta che in linguaggio giornalistico \u00e8 oramai invalsa la metonimia \"Corso d'Italia\" per indicare la segreteria generale di tale sindacato); pi\u00f9 avanti, a piazza Fiume, il citato palazzo della Rinascente; verso Porta Pia si trova il cinema Europa e, di fronte ad esso, il monumento commemorativo della Breccia tramite cui i Bersaglieri entrarono a Roma nel 1870."}
{"id": "4103973", "revid": "729019", "url": "https://it.wikipedia.org/wiki?curid=4103973", "title": "Siku (modellismo)", "text": "Siku \u00e8 un marchio di un'azienda tedesca di modellismo, la Sieper GmbH.\nStoria.\nNel 1921 Richard Sieper fonda una azienda di fonderie in L\u00fcdenscheid, la base della Sieper-Werke oggi. Produceva coltellerie e beni di largo consumo in lega di alluminio. Inizi\u00f2 a produrre pi\u00f9 tardi in termoplastico agli esordi del plastica. Nel 1950 viene registrato il marchio SIKU (SIEPER KUNSTSTOFFE). SIKU esib\u00ec per la prima volta alla fiera del giocattolo di Nuremberg, una fattoria con animali interamente di plastica. Negli anni successivi la linea di prodotti si allarg\u00f2. Nel 1954 viene prodotto il primo veicolo in scala 1/32. Nel 1959 il primo velivolo in scala 1:250. Nel 1963 i primi modelli in metallo con leghe di zinco. Nel 1983 la serie SIKUFARMER in scala 1:32, ancora desso tra le pi\u00f9 vendute. Nel 1984 nasce la Wiking Modellbau di base a Berlino, che produce modelli in plastica molto vicini al vero in scala 1:87 (Scala H0) e 1:160 (Scala N)."}
{"id": "4103976", "revid": "44939", "url": "https://it.wikipedia.org/wiki?curid=4103976", "title": "Ordine dell'Eroe nazionale (Giamaica)", "text": "L'Ordine dell'Eroe Nazionale \u00e8 un ordine cavalleresco della Giamaica.\nStoria.\nL'Ordine \u00e8 stato fondato nel 1968 ed \u00e8 assegnato a cittadini giamaicani. Pu\u00f2 essere assegnato ai dipendenti statali in occasione del pensionamento o conferito postumo. Gli insigniti sono onorati con una tomba o un monumento nel National Heroes Park, cos\u00ec come una targa o uno scudo inserita in qualche posto di rilievo nazionale, come l'Istituto della Giamaica\nClassi.\nL'Ordine dispone dell'unica classe di Eroe Nazionale della Giamaica."}
{"id": "4103990", "revid": "729019", "url": "https://it.wikipedia.org/wiki?curid=4103990", "title": "All-Ireland Senior Football Championship 2011", "text": "LAll-Ireland Senior Football Championship 2012 fu la 125\u00aa edizione del principale torneo di calcio gaelico tra le contee irlandesi (esclusa Kilkenny) pi\u00f9 rappresentative di Londra e New York. Fu vinto da Dublino in finale contro Kerry, grazie a un point allo scadere del portiere. Per Dublino si tratt\u00f2 del 23\u00ba titolo, il primo dal 1995.\nRisultati.\nRipescaggi.\nRound 1.\nIl 12 giugno sono stati sorteggiati gli accoppiamenti per il primo turno. Nell'urna c'erano tutte le squadre eliminate prima di avere raggiunto le semifinali provinciali, con l'eccezione di New York.\nRound 2.\nIl sorteggio si \u00e8 tenuto il 26 giugno 2012 a Castlebar. Le squadre sono state messe in un'unica urna e il vantaggio del fattore campo spettava a quelle sorteggiate per prime\nRound 3.\nIl 10 luglio si sono tenuti i sorteggi sia per il round 3 che per il 4. Il sorteggio per il round 3 premiava la prima squadra estratta per coppia garantendole il fattore campo. Le partite del round 4 furono invece giocate in campo neutro\nQuarti di finale.\nIl sorteggio si tenne il 24 e consisteva in due urne separate. Una contenente i campioni provinciali, che nei quarti non si potevano scontrare, l'altra le vincitrici del round4. Tutte le partite furono giocate a Croke Park, Dublino."}
{"id": "4103992", "revid": "23", "url": "https://it.wikipedia.org/wiki?curid=4103992", "title": "Gruppo della litidionite", "text": "Il gruppo della litidionite \u00e8 un gruppo di minerali."}
{"id": "4103997", "revid": "1272592", "url": "https://it.wikipedia.org/wiki?curid=4103997", "title": "Dialetto babilonese", "text": "Il babilonese era un dialetto della lingua accadica, parlato a Babilonia a partire dall'inizio del II millennio a.C., e che divenne, per un lungo periodo, la lingua letteraria e diplomatica per eccellenza del Vicino Oriente.\nStoria.\nLa storia della lingua babilonese \u00e8 divisa in quattro grandi periodi :\nPaleo-babilonese.\nIl paleo-babilonese \u00e8 il dialetto accadico parlato tra il XX secolo ed il XVI secolo a.C. (periodo detto paleo-babilonese, o \"amorrita\"). Il testo di base per lo studio di questa lingua \u00e8 il Codice di Hammurabi. Questo stadio della lingua comporta molte varianti regionali: a Babilonia, Larsa, Eshnunna, Susa, Terqa e Mari per i casi meglio conosciuti. In questo stadio la lingua comporta ancora la \"-m\" finale per i nomi e gli aggettivi (mimazione), mentre i verbi avevano la \"w-\" iniziale. In questa epoca, l'accadico diventa la lingua diplomatica, ed anche una lingua letteraria.\nMedio-babilonese.\nIl medio-babilonese \u00e8 la lingua usata nei testi della Babilonia cassita (1959-1155 a.C.), e delle dinastie della fine del II millennio a.C. nella Mesopotamia meridionale. Sotto il nome di \"babilonese standard\", \u00e8 anche la lingua letteraria e diplomatica di questo periodo. Dal punto di vista linguistico, questo periodo vede la caduta della mimazione, e della \"w-\" iniziale per i verbi: ad esempio \"wab\u0101lum\" (\u00ab portare \u00bb) diviene \"ab\u0101lu\".\nNeo-babilonese.\nIl neo-babilonese \u00e8 usato in Babilonia durante la prima met\u00e0 del I millennio a.C.. In rapporto ai periodi precedenti, il neo-babilonese ha parecchie particolarit\u00e0 linguistiche (senza parlare delle evoluzioni che hanno avuto luogo in questo lungo periodo). Dal punto di vista fonetico: la \"w\" \u00e8 correntemente scritta \"m\" quando si trova all'interno di una parola; \"\u0161t\" diventa \"lt\" ; \"mt\" diviene \"nd\". Dal punto di vista grammaticale, i casi dei nomi e degli aggettivi sono meno marcati. In generale, si pu\u00f2 dire, che in questa fase il babilonese \u00e8 fortemente influenzato dall'aramaico, che \u00e8 diventata la lingua principale del Vicino Oriente.\nBabilonese tardo.\n\u00c8 l'ultimo stadio della lingua accadica attestato, in un'epoca in cui questa lingua non viene pi\u00f9 molto parlata, essendo stata soppiantata dall'aramaico. La caduta dell'impero neo-babilonese nel 539 a.C. segna la fine della dominazione d'un regno di cultura accadica in Mesopotamia. Ormai dominati dalle dinastie straniere (Persiani, Greci, Parti), mentre la popolazione diviene aramofona, la Mesopotamia vede la sua cultura ancestrale decadere, e lentamente, sempre meno testi vengono scritti in accadico. Gli ultimi documenti in questa lingua sono testi letterari o scientifici, e generalmente la loro lingua \u00e8 piuttosto il babilonese standard. Gli ultimi documenti cuneiformi conosciuti datano dell'inizio della nostra era. Morta la cultura, anche la lingua che l'aveva mantenuta in vita scompare."}
{"id": "4104001", "revid": "251174", "url": "https://it.wikipedia.org/wiki?curid=4104001", "title": "Francesco Schettino", "text": ""}
{"id": "4104003", "revid": "767487", "url": "https://it.wikipedia.org/wiki?curid=4104003", "title": "Ordine della Nazione (Giamaica)", "text": "L'Ordine della Nazione \u00e8 un ordine cavalleresco della Giamaica.\nStoria.\nL'Ordine \u00e8 stato fondato nel 1968. Nel 2002 ne sono stati insigniti tutti gli ex primi ministri della Giamaica.\nClassi.\nL'Ordine dispone dell'unica classe di Membro che d\u00e0 diritto all'insignito e al coniuge al post nominale ON."}
{"id": "4104011", "revid": "365417", "url": "https://it.wikipedia.org/wiki?curid=4104011", "title": "William Alston", "text": " \nHa conseguito il dottorato di ricerca all'Universit\u00e0 di Chicago e ha insegnato all'Universit\u00e0 di Syracuse, alla Rutgers University e all'Universit\u00e0 del Michigan.\nHa contribuito alla filosofia del linguaggio, all'epistemologia e alla filosofia cristiana. Come altri filosofi statunitensi, \u00e8 annoverato tra i filosofi analitici. \nMolto influenti sono state le sue opinioni sul fondazionalismo, sull'internalismo contro l'esternalismo, sugli atti illocutori e sul valore epistemico dell'esperienza mistica. \nBiografia.\nWilliam Payne Alston \u00e8 nato il 29 novembre 1921 a Shreveport, i suoi genitori erano William Alston e Eunice Schoolfield. Diplomatosi al liceo a 15 anni e frequentato il college si diploma nel 1942 con un Bachelor of Music in pianoforte. Durante il secondo conflitto mondiale vive in california, suonando clarinetto e grancassa in una banda militare. Durante il serivio inizia ad interessarsi alla filosofia, ispirato dal libro \"Il filo del rasoio\" di William Somerset Maugham.\nDopo il congedo si iscrive ad all'Universit\u00e0 di Chicago, dove consegue il dottorato di ricerca (PHD) nel 1951. Grazie a questo viene assunto presso l'Universit\u00e0 del Michigan, dove insegna filosofia per i successivi 22 anni e dove ha potuto affermarsi a livello nazionale come filosofo. \nSuccessivamente si \u00e8 trasferito prima alla Rutgers University e successivamente all'Universit\u00e0 dell'Illinois a Urbana-Champaign. Dal 1980 insegna alla facolt\u00e0 della Universit\u00e0 di Syracuse.\n\u00c8 morto il 13 settembre 2009 a Jamesville, all'et\u00e0 di 87 anni, ospite in una casa di cura.\nCarriera.\nInsieme ad Alvin Plantinga, Nicholas Wolterstorff e Robert Adams, Alston ha contribuito a fondare la rivista \"Faith and Philosophy\" e la Society of Christian Philosophers. Con Plantinga, Wolterstorff, e altri, Alston \u00e8 stato anche responsabile per lo sviluppo dell'epistemologia riformata (un termine che Alston, un episcopale, non hai mai pienamente appoggiato), uno dei contributi pi\u00f9 importanti per il pensiero cristiano nel XX secolo.\nAlston \u00e8 stato presidente della American Philosophical Association nel 1979 ed \u00e8 stato riconosciuto come una delle figure fondamentali nel tardo ventesimo secolo per la rinascita della filosofia della religione. Fu inoltre eletto \"fellow\" alla American Academy of Arts and Sciences nel 1990."}
{"id": "4104013", "revid": "76963", "url": "https://it.wikipedia.org/wiki?curid=4104013", "title": "Jir\u014d Sat\u014d", "text": "Ha studiato alla Shinshu University dove s'\u00e8 laureato in economia, prima di dedicarsi alla carriera d'attore a partire dal 1995.\nAppare subito in numerosi dorama dove affianca i giovani idol protagonisti, oltre che in molte pellicole cinematografiche di rilievo e in spettacoli e talkshow dove assume spesso ruoli comici; \u00e8 sposato con un figlio."}
{"id": "4104016", "revid": "46931", "url": "https://it.wikipedia.org/wiki?curid=4104016", "title": "William Payne Alston", "text": ""}
{"id": "4104018", "revid": "287204", "url": "https://it.wikipedia.org/wiki?curid=4104018", "title": "Muses", "text": "Muses \u00e8 il primo romanzo della serie omonima creata da Francesco Falconi. Pubblicato il 15 maggio 2012 da Mondadori Editore.\nI diritti cinematografici sono stati opzionati dalla Ipotesi Cinema..\nLicia Troisi, autrice fantasy, ha definito il romanzo \"Un libro appassionante, ricco di colpi di scena, che tiene incollati alle pagine e con una protagonista indimenticabile\".\nTrama.\nAlice De Angelis \u00e8 una ragazza di vent'anni, che abita a Roma, in un quartiere alla periferia della capitale. Caratterizzata da un animo ribelle, forte e fragile allo stesso tempo, \u00e8 un'ottima cantante e un'esperta violinista: vive per la musica ed \u00e8 questa sua grande passione l'unica certezza che ha nella sua vita. Quasi a nascondere i grandi dolori che porta nel suo cuore - come un padre violento e manesco, una madre incapace di prendere le sue difese e di dimostrarle affetto, e un'adolescenza molto problematica tra abusi di alcool e droghe - Alice incide sulla propria pelle i segni del suo malessere, con tatuaggi e piercing.\nDopo un incidente automobilistico in cui rischia quasi di perdere la vita, subito dopo un concerto assieme alla sua band, Alice viene a conoscenza proprio in ospedale che i suoi genitori non sono altro che genitori adottivi. Per la ragazza questa scoperta \u00e8 quasi un sollievo e dopo un feroce scontro col padre e la madre adottivi, dai quali riceve poche e scarne notizie sul suo vero passato, decide di partire alla ricerca dell'unica parente rimasta: una zia che abita nella lontana Londra. Ma il viaggio diventa ben presto movimentato e ricco di imprevisti, prima per l'incontro con l'affascinante e simpatico Ray Hunt, che sembra avere un interesse per la giovane Alice; poi per il fatidico incontro con zia Dolores, che sembrava attendere Alice da parecchio tempo, come se si aspettasse una sua visita.\nProprio Dolores rivela alla ragazza che la sua passione per la musica e il canto, il suo animo ribelle, i problemi avuti in passato, sono legati da un sottile filo rosso che fa di Alice una delle ultime muse, e pi\u00f9 precisamente la Musa della Musica. Dopo questa rivelazione, la vita di Alice non sar\u00e0 pi\u00f9 la stessa. Contesa da due gruppi rivali che vorrebbero sfruttarne i doni, Alice si d\u00e0 alla fuga, tra Londra, Roma e Parigi, inseguita da amici e nemici, mentre l'intricato puzzle del suo passato prende forma indicandole un cammino che la accomuna a tutte e nove le antiche muse."}
{"id": "4104028", "revid": "47767", "url": "https://it.wikipedia.org/wiki?curid=4104028", "title": "Adalric", "text": ""}
{"id": "4104029", "revid": "287204", "url": "https://it.wikipedia.org/wiki?curid=4104029", "title": "Consiglio dei commissari del popolo della RSFS Russa", "text": "Il Consiglio dei commissari del popolo della RSFS Russa (), abbreviato in Sovnarkom o SNK della RSFSR, \u00e8 stato il governo della Repubblica Socialista Federativa Sovietica Russa fino al 1946, quando fu riorganizzato in Consiglio dei ministri.\nStoria.\nIl primo Sovnarkom fu costituito, in qualit\u00e0 di \"Governo temporaneo degli operai e dei contadini\", durante la Rivoluzione d'ottobre con decreto del II Congresso panrusso dei Soviet. Dopo la dissoluzione dell'Assemblea costituente panrussa il Consiglio perse l'aggettivo di \"temporaneo\" e fu poi definitivamente confermato nelle sue funzioni dalla Costituzione sovietica del 1918.\nIl Consiglio era composto di Commissari del popolo (Narkom), che dirigevano i Commissariati del popolo (Narkomat). Dopo la nascita dell'Unione Sovietica il Sovnarkom della RSFS Russa continu\u00f2 a operare a livello repubblicano, mentre un analogo istituto fu creato a livello federale. I Commissariati del popolo furono allora distinti in federali, cio\u00e8 di esclusiva competenza del Governo centrale, unificati e repubblicani."}
{"id": "4104033", "revid": "123053277", "url": "https://it.wikipedia.org/wiki?curid=4104033", "title": "Traslocone", "text": "Il traslocone (noto anche come canale di traslocazione) \u00e8 un complesso di proteine associate con la traslocazione attraverso le membrane dei polipeptidi in fase di sintesi. Negli eucarioti i polipeptidi sono trasportati nel lume del reticolo endoplasmatico (RE) a partire dal citosol. Questo processo richiede che la sequenza amminoacidica oltrepassi la barriera idrofobica costituita dal doppio strato fosfolipidico della membrana. Nei procarioti un complesso proteico simile trasporta i polipeptidi attraverso la membrana plasmatica. I patogeni dei batteri possono assemblare trasloconi nelle membrane della cellula ospite, per poter esportare i fattori di virulenza nella cellula bersaglio. \nI trasloconi possono anche spostare polipeptidi (come proteine danneggiate destinate al proteosoma) dall'interno del reticolo endoplasmatico al citosol. Il traffico in questa direzione richiede energia sotto forma di GTP.\nLe proteine che devono essere trasferite al reticolo endoplasmatico sono riconosciute da una particella particella di riconoscimento del segnale (SRP), che blocca la traduzione del polipeptide da parte del ribosoma mentre collega il ribosoma al recettore SRP sul reticolo endoplasmatico. Questo meccanismo di riconoscimento si basa su una specifica sequenza-segnale presente all'estremit\u00e0 N-terminale, in particolare nei primi codoni del polipeptide da sintetizzare.\nSecondo il modello attuale sulla traslocazione il traslocone (o traslocatore) agisce come canale attraverso la membrana idrofobica del reticolo endoplasmico (in seguito all'avvenuta dissociazione della SRP e dopo che la traduzione \u00e8 proseguita). Il polipeptide in fase di sintesi \u00e8 infilato nel canale come una stringa di amminoacidi. Una volta che la traduzione \u00e8 completata una peptidasi del segnale rimuove la breve sequenza segnale dalla proteina nascente e lascia il polipeptide libero nel lato interno del reticolo endoplasmico.\nIl traslocone pu\u00f2 anche traslocare ed integrare le proteine di membrana secondo il corretto orientamento rispetto alla membrana del reticolo endoplasmico. Il meccanismo di tale processo non \u00e8 pienamente noto, ma coinvolge il riconoscimento e la gestione da parte del traslocone dell'allungamento delle porzioni idrofobiche della sequenza amminoacidica che sono destinate a diventare la porzione transmembrana.\nUn importante traslocone \u00e8 noto con il nome di Sec61.\nI trasloconi possono essere anche bidirezionali. Ci\u00f2 permette ai polipeptidi di associarsi e dissociarsi dalle membrane. Un esempio \u00e8 costituito da Sec61\nI trasloconi sono complessi formati da proteine Sec."}
{"id": "4104037", "revid": "123923475", "url": "https://it.wikipedia.org/wiki?curid=4104037", "title": "Rachmaninoff (vodka)", "text": "La Rachmaninoff \u00e8 una vodka tedesca, che deve il suo nome al musicista russo Sergej Vasil'evi\u010d Rachmaninov. Appartiene alla categoria delle vodke economiche, ed \u00e8 commercializzata dalla catena Lidl con le seguenti gradazioni alcoliche:\nSull'etichetta della bottiglia si suggerisce di utilizzarla per la preparazione del cocktail Bloody Mary, insieme alla salsa Worcester,\nOltre alla vodka, si possono trovare in commercio anche alcuni alcolpop a marchio Rachmaninoff."}
{"id": "4104038", "revid": "36426", "url": "https://it.wikipedia.org/wiki?curid=4104038", "title": "Museo di Castel Sant'Angelo", "text": ""}
{"id": "4104040", "revid": "599013", "url": "https://it.wikipedia.org/wiki?curid=4104040", "title": "Jamesville", "text": ""}
{"id": "4104041", "revid": "767487", "url": "https://it.wikipedia.org/wiki?curid=4104041", "title": "Ordine di Eccellenza (Giamaica)", "text": "L'Ordine di Eccellenza \u00e8 un ordine cavalleresco della Giamaica.\nStoria.\nL'Ordine \u00e8 stato fondato nel 2003 ed ha assunto la funzione dell'Ordine al Merito. Attualmente gli insigniti sono solamente il presidente sudafricano Thabo Mbeki, il re Juan Carlos I di Spagna e il presidente tanzaniano Jakaya Mrisho Kikwete.\nClassi.\nL'Ordine dispone dell'unica classe di Membro che d\u00e0 diritto al post nominale OE."}
{"id": "4104045", "revid": "1793900", "url": "https://it.wikipedia.org/wiki?curid=4104045", "title": "New York Academy of Medicine", "text": "La New York Academy of Medicine (NYAM) fu fondata nel 1847 da un gruppo di medici dell'area metropolitana di New York, come voce della professione nell'esercizio della professione medica e nella riforma del sistema di salute pubblica. Presto l'accademia stabil\u00ec il \"Metropolitan Board of Health\", la prima autorit\u00e0 moderna e municipale di salute pubblica negli Stati Uniti."}
{"id": "4104050", "revid": "767487", "url": "https://it.wikipedia.org/wiki?curid=4104050", "title": "God Forgives, I Don't", "text": "God Forgives, I Don't \u00e8 il quinto album del rapper statunitense Rick Ross, che \u00e8 stato pubblicato il 31 luglio 2012 sotto le case discografiche Warner Bros. Records, Def Jam Recordings e la sua casa discografica Maybach Music Group.\nInformazioni.\nIn diretta al \"Breakfast club\", la trasmissione mattutina dell'emittente radiofonica Power 105.1, Rick Ross ha annunciato il suo nuovo album intitolato \"God Forgives, I Don't\". Rick Ross aveva annunciato l'uscita del suo quinto album, \"God Forgives, I Don't\", per il 13 dicembre 2011, tuttavia \u00e8 stato confermato il 17 novembre 2011 che l'album \u00e8 stato rinviato per la pubblicazione nel 2012.\nDurante la conferenza stampa organizzata dalla casa discografica di Rick Ross la Maybach Music Group il 2 maggio 2012 ha annunciato che \"God Forgives, I Don't\" uscir\u00e0 il 31 luglio 2012. Ha inoltre confermato che nell'album saranno presenti artisti di grande importanza come Dr. Dre, Mary J. Blige, Jay-Z e molti altri. Durante la \"MMG Press Conference\" ha affermato:\n\"\"God Forgives, I Don't is a very dark story. It's extremely lyrical, the music is next level. I'm expecting nothing but the biggest results. The collaborations will surprise you guys.\"\n\"God Forgives, I Don't \u00e8 una storia molto oscura. \u00e8 estremamente lirica, la musica \u00e8 ad un altro livello. Non mi aspetto che i migliori risultati. Le collaborazioni vi sorprederanno ragazzi.\"\"\nIl 12 giugno 2012, Ross ha pubblicato la cover ufficiale dell'album.\nSingoli.\nIl 15 maggio 2012 distribuisce un nuovo singolo con Usher chiamato \"Touch'n You\" per promuovere l'album in uscita. La Settimana dopo pubblica \"So Sophisticated\" con la collaborazione di Meek Mill, e il 2 luglio Ross distribuisce un terzo singolo \"Hold Me Back\". Il 19 luglio pubblica il quarto singolo \"3 Kings\" con Dr. Dre e Jay-Z.\nHa annunciato che tutte le tracce che sono state pubblicate in precedenza come \"I Love My Bit*hes\", \"You The Boss\" con Nicki Minaj e \"9 Piece\" con Lil Wayne non saranno presenti nell'album.\nTrack listing.\nL'8 giugno Rick Ross ha rilevato la tracklist ufficiale dell'album.\nDeluxe Editon Bonus Track"}
{"id": "4104052", "revid": "1516087", "url": "https://it.wikipedia.org/wiki?curid=4104052", "title": "Fantozzi (romanzo)", "text": "Fantozzi \u00e8 un libro scritto da Paolo Villaggio, pubblicato a Milano nel 1971 da Rizzoli Editore.\nFrutto della raccolta di una serie di racconti pubblicati da Villaggio negli anni precedenti su \"l'Europeo\", \u00e8 il romanzo che ha reso celebre il personaggio di Ugo Fantozzi, poi interpretato dallo stesso Villaggio nella serie di film lanciata dal 1975.\nIl libro si divide in quattro capitoli: \"Fantozzi di primavera\", \"Fantozzi d'estate\", \"Fantozzi d'autunno\" e \"Fantozzi d'inverno\", che a loro volta contengono una raccolta di capitoletti in cui sono descritte le tragicomiche avventure del ragionier Fantozzi e del suo amico e collega ragionier Fracchia (che verr\u00e0 sostituito nel terzo libro da Silvio Filini).\nNel 1975, dopo la pubblicazione di \"Il secondo tragico libro di Fantozzi\" (1974), Paolo Villaggio interpreter\u00e0 il personaggio del buffo ragioniere in \"Fantozzi\", diretto da Luciano Salce. Si tratta del film pi\u00f9 famoso della saga assieme a \"Il secondo tragico Fantozzi\" (1976), sempre diretto da Salce e interpretato da Villaggio.\nTrama.\nModesto ragioniere di una grande Megaditta gestita da potenti Duca-Conti e Mega-Direttori Galattici, Fantozzi \u00e8 un uomo di mezza et\u00e0 inetto e dal carattere succube e plagiabile, sempre vittima di disgrazie da cui si lascia sopraffare sul posto di lavoro come nel quotidiano. Anche a casa Fantozzi, oltre a superare lo shock del lavoro, deve prepararsi ad affrontare l'incontro con la moglie Pina, una donna stanca e sciatta (definita un \"curioso animale domestico\") e la figlia Mariangela, una bambina talmente brutta che spesso i colleghi di lavoro scambiano per una bertuccia.\nNel libro Fantozzi partecipa a numerose e tragiche uscite, vacanze ed escursioni. Oltre a ci\u00f2 Fantozzi \u00e8 costretto a compiere azioni umilianti e disonorevoli per la gioia e il piacere dei suoi crudeli superiori e specialmente per il volere della signorina Silvani.\nLa lingua di Fantozzi.\nPaolo Villaggio scrisse il libro (come gli altri sul personaggio di Fantozzi) alterando la lingua italiana. La grammatica \u00e8 in pi\u00f9 tratti volutamente scorretta e gran parte delle composizioni di parole \u00e8 grossolana o surreale.\nInfatti Villaggio, creando il mondo surreale e grottesco di Fantozzi, volle caratterizzarlo anche con una lingua propria, una storpiatura dell'italiano corretto. Elemento che spicca tra i periodi contorti \u00e8 l'uso platealmente errato del congiuntivo (come \"batti\", \"dichi\", \"facci\", \"venghi\"...), ripreso ingigantendolo dall'usanza diffusa tra le classi operaie genovesi dell'epoca, e anche il continuo uso di \"Lui\" quando Villaggio, iniziando un periodo, mette Fantozzi come soggetto."}
{"id": "4104055", "revid": "633110", "url": "https://it.wikipedia.org/wiki?curid=4104055", "title": "Piano Manstein", "text": "Il piano Manstein \u00e8 stato il piano di guerra dell'esercito tedesco durante la prima fase della campagna di Francia del 1940.\nIl Piano.\nSviluppato dal \"Generalleutnant\" Erich von Manstein il piano modificava la precedente strategia (chiamata \"Fall Gelb\"), elaborata da Franz Halder, per invasione della Francia.\nIl piano Manstein pu\u00f2 essere considerato coma la risposta tedesca al Piano Dyle, il piano operativo predisposto nel 1940 dall'Alto comando delle Forze Armate francesi, sotto la direzione del generale Maurice Gamelin, per rispondere ad una possibile offensiva della Wehrmacht sul confine francese.\nOriginariamente il piano predisposto da von Manstein prevedeva un attacco particolarmente violento verso il Nord della Francia con un impiego di un numero limitato di divisioni corazzate per proteggere il fianco sinistro del movimento.\nIl 17 febbraio 1940 il generale von Manstein illustr\u00f2 il suo piano ad Hitler a Berlino durante un pranzo con Alfred Jodl ed Erwin Rommel.\nNonostante il piano fosse convincente, Hitler prov\u00f2 un'immediata antipatia per von Manstein e chiese ad Halder di elaborarne una nuova versione (\"Aufmarschanweisung N\u00b04, Fall Gelb\").\nQuesta ulteriore e definitiva modifica prevedeva che il Gruppo d\u2019Armate A avrebbe attaccato attraverso le Ardenne e il Belgio del Sud. Dopo aver attraversato il fiume Mosa tra Namur e Sedan, il Gruppo d'Armate A si sarebbe diretto a Nord-Ovest verso Amiens. Nel frattempo il Gruppo d\u2019Armate B avrebbe fatto finta di attaccare a Nord per confondere il nemico.\nIl piano di von Manstein viene spesso considerato come un punto di svolta nella dottrina militare tedesca ed \u00e8 il pi\u00f9 spettacolare esempio di \u201cguerra lampo\u201d (\"Blitzkrieg\")"}
{"id": "4104062", "revid": "767487", "url": "https://it.wikipedia.org/wiki?curid=4104062", "title": "Ordine della Giamaica", "text": "L'Ordine della Giamaica \u00e8 un ordine cavalleresco della Giamaica.\nStoria.\nL'Ordine \u00e8 stato fondato nel 1969.\nClassi.\nL'Ordine dispone dell'unica classe di Membro che d\u00e0 diritto al post nominale OJ."}
{"id": "4104067", "revid": "712828", "url": "https://it.wikipedia.org/wiki?curid=4104067", "title": "Personaggi di Ken il guerriero - La trilogia", "text": ""}
{"id": "4104068", "revid": "76963", "url": "https://it.wikipedia.org/wiki?curid=4104068", "title": "David It\u014d", "text": "Il suo vero nome \u00e8 , ed \u00e8 anche un imprenditore ed uomo d'affari.\nInizia la sua carriera all'interno del mondo dello spettacolo verso la met\u00e0 degli anni '90 e da allora si \u00e8 distinto sia in ruoli di supporto e accompagnamento di giovani attori idol maschili in una vasta serie di dorama e pellicole cinematografiche che a teatro e in vari talkshow. Sposato ad un'estetista, ha prestato inoltre la voce al personaggio di Jagger in Ken il guerriero - La leggenda."}
{"id": "4104069", "revid": "254059", "url": "https://it.wikipedia.org/wiki?curid=4104069", "title": "Val di Goima", "text": "La val di Goima \u00e8 una valle delle Dolomiti di Zoldo.\nGeografia.\nSi tratta di una vallata collaterale dello Zoldano, aprendosi pi\u00f9 o meno a met\u00e0 del suo versante destro. Orientata in direzione est-ovest, \u00e8 solcata dal torrente Dur\u00e0n, affluente del Ma\u00e8.\nLa valle \u00e8 delimitata a nord dallo Spiz de Zuel (o Agnellessa, 2.033 m s.l.m.) e a sud dalla catena del San Sebastiano (culminante nel Tamer Grande, 2.547\u00a0m). Termina a ovest, ai piedi della Moiazza (2.878\u00a0m).\nDal punto di vista amministrativo, la valle \u00e8 compresa nel comune di Val di Zoldo.\nLa valle permette i collegamenti tra lo Zoldano all'Agordino mediante la ex strada statale 347, che raggiunge La Valle Agordina attraverso il passo Duran.\nGeografia antropica.\nLa valle \u00e8 caratterizzata dalla presenza di alcuni piccoli centri abitati, tutti localizzati sulla riva sinistra del Duran e quindi rivolti a sud. I villaggi pi\u00f9 popolosi si trovano all'inizio, presso la confluenza di Duran e Ma\u00e8: si tratta di Dont (188 ab.), Foppa, Pradel (insieme 151 ab.) e Sottorogno (32 ab.). Proseguendo lungo la strada, si incontrano, in successione, Cordelle (55 ab.), Gavaz (68 ab.) e Chiesa (59 ab.). Tra questi ultimi si dirama la strada per Molin, posta pi\u00f9 in basso, nei pressi del torrente.\nA livello ecclesiastico, l'area \u00e8 divisa fra le parrocchie di Santa Caterina di Dont di Zoldo, con giurisdizione sui villaggi della bassa valle, e di San Tiziano di Goima (sede a Chiesa), comprendente i rimanenti abitati."}
{"id": "4104070", "revid": "128245", "url": "https://it.wikipedia.org/wiki?curid=4104070", "title": "Ordine di Distinzione", "text": "L'Ordine di Distinzione \u00e8 un ordine cavalleresco della Giamaica.\nStoria.\nL'Ordine \u00e8 stato fondato nel 1968.\nClassi.\nL'Ordine dispone delle seguenti classi di benemerenza che danno diritto a dei postnominali qui indicati tra parentesi:"}
{"id": "4104076", "revid": "599013", "url": "https://it.wikipedia.org/wiki?curid=4104076", "title": "Denis Evsikov", "text": ""}
{"id": "4104077", "revid": "834", "url": "https://it.wikipedia.org/wiki?curid=4104077", "title": "Les arcanes du chaos", "text": ""}
{"id": "4104078", "revid": "461603", "url": "https://it.wikipedia.org/wiki?curid=4104078", "title": "Denis Yevsikov", "text": ""}
{"id": "4104080", "revid": "287204", "url": "https://it.wikipedia.org/wiki?curid=4104080", "title": "Arcana (gruppo musicale)", "text": ""}
{"id": "4104092", "revid": "767487", "url": "https://it.wikipedia.org/wiki?curid=4104092", "title": "Who's Your Servant?", "text": "Who's Your Servant? \u00e8 un film muto del 1920. Il nome del regista non viene riportato. Il film \u00e8 conosciuto negli Stati Uniti anche come \"Hari Kari\" dal titolo della commedia originale di Julian Johnson che debutt\u00f2 a Broadway il 27 settembre 1913.\nTrama.\nL'ammiraglio Bancroft non vede di buon occhio il tenente Clifford Bruce che corteggia sua figlia Madeline. Questi, allora, per mantenere segreta la sua relazione con la ragazza, si introduce una notte in casa di Bancroft per recuperare una lettera compromettente scritta a Madeline. Quella stessa sera, per\u00f2, l'ammiraglio scopre che gli sono stati rubati i piani segreti per una nuova nave da guerra e i suoi sospetti cadono inevitabilmente sul tenente. Madeline, invece, sospetta di Ito, il domestico giapponese.\nConvinta della sua colpevolezza, si reca nella stanza di Ito, fingendo di assecondarlo. L'uomo, innamorato di Madeline, si vanta con lei e le mostra le carte rubate. Quando lei cerca di sottrargliele, i due lottano e Ito resta ucciso, pugnalato. La sua morte viene attribuita a un hara-kiri, i piani sono restituiti e l'ammiraglio consente finalmente al fidanzamento tra Madeline e il tenente.\nProduzione.\nIl film fu prodotto dalla California Motion Picture Corporation. Venne girato in California, a San Rafael.\nDistribuzione.\nDistribuito dalla Robertson-Cole Distributing Corporation, il film usc\u00ec nelle sale cinematografiche USA il 22 febbraio 1920."}
{"id": "4104093", "revid": "287204", "url": "https://it.wikipedia.org/wiki?curid=4104093", "title": "Arcana (album)", "text": ""}
{"id": "4104100", "revid": "729019", "url": "https://it.wikipedia.org/wiki?curid=4104100", "title": "Operazione Paula", "text": "L\u2019operazione Paula (in tedesco \"Unternehmen Paula\") \u00e8 il nome in codice di un'offensiva della \"Luftwaffe\" per distruggere le rimanenti unit\u00e0 dell\u2019\"Arm\u00e9e de l'Air\" (l'aviazione francese) a seguito della invasione tedesca della Francia nel 1940.\nContesto.\nNel giugno 1940, a seguito del travolgente attacco della \"Wehrmacht\" contro la Francia e della rapida sconfitta francese, l'esercito britannico si era ritirato dal continente (vedi Operazione Dynamo). Paesi Bassi e Belgio si erano arresi e la maggior parte delle unit\u00e0 dell'esercito francese erano state distrutte.\nPer completare la conquista della Francia, Adolf Hitler aveva previsto una seconda fase dell'operazione (\"Fall Rot\") che si basava sulla netta supremazia aerea della \"Luftwaffe\".\nIl 3 giugno 1940 venne lanciata l'operazione Paula che vide l'impiego di cinque stormi per un totale di 1.100 aerei tedeschi.\nTuttavia, grazie alle informazioni ricevute dai servizi di intelligence britannici, l'aviazione francese riusc\u00ec ad evitare che la Germania ottenesse i risultati strategici sperati."}
{"id": "4104103", "revid": "1543377", "url": "https://it.wikipedia.org/wiki?curid=4104103", "title": "Henry Hynoski", "text": "Carriera professionistica.\nNew York Giants.\nHynoski era considerato uno dei migliori fullback disponibili nel Draft 2010 fino all'infortunio al tendine del ginocchio subito nel corso dell'NFL Scouting Combine. A causa di ci\u00f2, le sue quotazione nel draft precipitarono, tanto che fin\u00ec per non venire scelto; ad ogni modo, poco dopo che la disputa contrattuale estiva della lega fu risolta, egli ricevette offerte da diverse squadra, decidendo alla fine di firmare per i New York Giants.\nA Hynoski fu consegnato il posto di fullback titolare dopo che i Giants tagliarono il veterano Madison Hedgecock a causa di un infortunio. Egli non tent\u00f2 alcuna corsa nel 2011, venendo utilizzato prevalentemente come bloccatore per i running back Ahmad Bradshaw e Brandon Jacobs. Hynoski invece ricevette 12 passaggi per 83 yard (6,9 yard a ricezione). I Giants conclusero la stagione con un record di 9-7, qualificandosi per un soffio ai playoff grazie alla vittoria decisiva sui Cowboys. Nella \"off-season\", essi eliminarono nell'ordine gli Atlanta Falcons, i favoritissimi e campioni in carica Green Bay Packers e nella finale della NFC i San Francisco 49ers. Il 5 febbraio 2012, Henry part\u00ec come titolare nel Super Bowl XLVI, vinto contro i New England Patriots 21-17, laureandosi campione NFL nella sua stagione da rookie. Egli ricevette 2 passaggi per 19 yard nella partita e recuper\u00f2 un fumble potenzialmente pericoloso di Hakeem Nicks nel corso del terzo periodo di gioco. La prestazione di Hynoski attrasse l'attenzione nazionale e diversi giornalisti e analisti sportivi ne tesserono le lodi."}
{"id": "4104115", "revid": "287204", "url": "https://it.wikipedia.org/wiki?curid=4104115", "title": "Nikolaj Vasil'evic Krylenko", "text": ""}
{"id": "4104120", "revid": "276491", "url": "https://it.wikipedia.org/wiki?curid=4104120", "title": "Beppino Englaro", "text": ""}
{"id": "4104127", "revid": "436907", "url": "https://it.wikipedia.org/wiki?curid=4104127", "title": "Far from Refuge", "text": "Far from Refuge \u00e8 il terzo album della band irlandese God Is an Astronaut, pubblicato nel 2007 dalla Revive Records."}
{"id": "4104128", "revid": "767487", "url": "https://it.wikipedia.org/wiki?curid=4104128", "title": "Ila (cantautrice)", "text": " Compone in italiano, inglese, genovese.\nBiografia.\nCresce nella sua citt\u00e0 natale, Genova, dove suona dal 1995 come chitarrista e cantante per poi emergere come cantautrice. Nel 2000 si trasferisce a Milano, e in quel periodo comincia a collaborare con l'etichetta italiana CinicoDisincanto. Nel 2004 pubblica il suo primo singolo \"Penso Troppo\".\nDopo un radio tour, registra il suo primo album, \"Malditesta\", per la CinicoDisincanto/Tube Jam Records che viene poi pubblicato nel 2007, partecipa a SanremoOff, a \"Primomaggio tutto l'anno\" e vince il premio Ecoradio per la pace.\nA questo disco segue un tour che la porta a dividere il palco con la tedesca \"Ayo\", il norvegese Terje Nordgarden e Daniele Silvestri.\nDopo il primo disco pubblica l'EP \"Va tutto bene\" (Tube Jam Records 2009) e \"Se potessi volare\" (Tube Jam Records 2010), per poi passare alla composizione in lingua inglese e alla creazione della nuova band \"Ila &amp; the Happy Trees\".\nDurante il 2010 viene scelta per il progetto inglese \"Aftershock Project\" ideato dal produttore e compositore Nitin Swahney, con il quale condivide il palco in Inghilterra e in Italia.\nNel 2011 pubblica il secondo album dal titolo \"Little world\" che la fa conoscere anche all'estero, grazie alla partecipazione del produttore Jesse Harris, la francese Pascal Daniel e Robi Zonca. Ne segue un tour che la porta fare da artista supporto di Cristina Don\u00e0.\nNel 2011 pubblica un terzo EP dal titolo \"I love the little things\".\nAd ottobre 2012 debutta come scrittrice pubblicando il suo primo romanzo dal titolo \"Vietato guardare il cielo\" (Buk Edizioni).\nA novembre 2012 pubblica il terzo album, secondo con gli Happy trees, dal titolo \"Believe it\", un lavoro in inglese, italiano, genovese e portoghese, che vede la collaborazione con Franco Cava (cabtautore italo/brasiliano), con il quale compone la canzone \"O \u00e7\u00ea\".\nAd ottobre 2014 pubblica il disco \"Ila and her fellows\", un album di reinterpretazioni di brani tradizionali di matrice spiritual, folk blues e old country che vede protagonisti con Ila, 16 musicisti: Teo Marchese, Lorenzo Fugazza, Alessandro Ducoli, Robi Zonca, Veronica Sbergia, Marco Grompi, Stefano Galli, Daniele Gozzetti, Sir &amp; The Ivanoe, Gessica Crotti, Stefano Donadoni, Teo Airoldi, Paolo Cavagnini, Rosario Rampulla, Fabio Costanzo.\nIl 29 settembre 2015 esce il nuovo disco \"Le scarpe rosse\" (Uncle Singer Production - Edizioni Ishtar), prodotto con l'aiuto della gente, arrangiato dalla stessa Ila, con il supporto di Teo Marchese, Lorenzo Fugazza, Paolo Legramandi, Francesco Chebat, Daniel Plentz, Edoardo Cerea e Israel Varela.\nBand.\nLa band Ila &amp; the happy trees \u00e8 formata da:\nAltre attivit\u00e0.\nNel 2008 gira il documentario La guerra dei poveri che descrive la situazione dei musicisti in Italia.\nNel 2010 crea l'iniziativa benefica La musica regala il cuore - Settimana della musica che porta musicisti di ogni genere a suonare negli ospedali e nei ricoveri di tutta Italia.\nDal 2013 gira il documentario ad episodi \"Nei tuoi panni\" che viene pubblicato su Youtube da febbraio 2016."}
{"id": "4104142", "revid": "122505634", "url": "https://it.wikipedia.org/wiki?curid=4104142", "title": "Cultura della ceramica grigia dipinta", "text": "La cultura della ceramica grigia dipinta fu una cultura dell'et\u00e0 del ferro sviluppatasi nella pianura del Gange fra il 1200 e il 600 a.C.. Fu contemporanea e successiva alla cultura della ceramica nera e rossa, e probabilmente corrisponde all'ultima fase della civilt\u00e0 vedica. Ad essa fece seguito la cultura della ceramica nera lucidata settentrionale.\nLo stile ceramico di questa cultura \u00e8 differente da quello dell'altopiano iranico e dell'Afghanistan (Bryant 2001). In alcuni siti la ceramica grigia dipinta e quella tardo harappana sono contemporanei.\nSecondo l'archeologo Jim Shaffer \u00abal momento non ci sono indizi archeologici che permettano di dimostrare una discontinuit\u00e0 fra la cultura della ceramica grigia dipinta e le precedenti culture protostoriche indigene\u00bb."}
{"id": "4104146", "revid": "287204", "url": "https://it.wikipedia.org/wiki?curid=4104146", "title": "Dorlan Pabon", "text": ""}
{"id": "4104147", "revid": "110157", "url": "https://it.wikipedia.org/wiki?curid=4104147", "title": "God Is an Astronaut (album)", "text": "God Is an Astronaut \u00e8 il quarto album della band irlandese omonima, pubblicato il 7 novembre 2008 da Revive Records.\nIl disco.\nLa band ha annunciato la pubblicazione dell'album attraverso MySpace il 20 ottobre 2008.\nIl singolo \"No Return\" \u00e8 stato reso disponibile solo per il download sul sito ufficiale alla fine di dicembre.\nLa copertina \u00e8 un dipinto intitolato \"Phoenix Affect Icy November\" dell'artista Dave King."}
{"id": "4104149", "revid": "1305772", "url": "https://it.wikipedia.org/wiki?curid=4104149", "title": "Kyosho", "text": " \u00e8 un'azienda giapponese di modellismo. Il marchio internazionale \u00e8 KYOSHO. La sede centrale \u00e8 locata a Chiyoda, mentre la sede operativa a Atsugi. \nProduce auto, aerei, elicotteri e navi. Kyosho produce anche \"die-cast\" di auto. Il maggior concorrente \u00e8 Tamiya. Kyosho ha evitato la competizione diretta con Tamiya nell'ambito auto-RC fin dagli anni'80, ove la Tamiya era pi\u00f9 attiva, concentrandosi su auto scala 1/8 \"buggies\", serie Mini-Z e elicotteri. Tra le altre cose produce i robot bipedi Manoi.\nStoria.\n\u00c8 una delle pi\u00f9 antiche aziende di radiomodellismo in Giappone, fondata nel 1963. Kyosho produce anche modellismo automobilistico statico. Auto RC in scala 1:8, serie Mini-Z, e elicotteri RC sono il core business dell'azienda. Il primo marchio di auto RC risale al 1970. La prima produzione di modellismo statico \"die-cast\" risale al 1992.\nDal luglio 2014 la divisione tedesca di Kyosho \u00e8 stata acquisita dalla Robbe.\nProdotti R/C.\nKyosho produce una vasta gamma di modelli radiocomandati: auto, camion, escavatori, elicotteri, aerei, imbarcazioni. Ha acquisito il \"Team Orion\", che produce motori elettrici (con e senza spazzole), batterie NiMH e LiPo.\nAuto.\nVincitrici del IFMAR World Championship\nFuoristrada elettrici.\nDurante gli anni'80 produsse in scala 1/10 gli \"All-terrain vehicle\" \"buggy\"\nDASH 1.\nKyosho inizi\u00f2 la commercializzazione della DASH 1 nel 1970, come prima auto RC giapponese. Tre tipi di carrozzerie erano possibili; le pi\u00f9 popolari nel \"Japanese Grand Prix\": Porsche 917, Lola T70, McLaren e Elva. All'epoca la DASH 1 costava 23.000 yen, senza motore. I motori utilizzati erano classe 19 della VECO (West Germany) e K&amp;B (U.S.A.) per impieghi marini con carburatore \"Perry\" e marmitta Kyosho.\nDASH 2.\nNel 1971 la DASH 2 per i principianti, al costo di 16.500 Yen. DASH 1 aveva telaio in due parti, La DASH 2 in uno solo, con motore frontale. La SUPER DASH (prezzo 26.000 Yen) fu creata per competizioni.\nDASH 3.\nLA DASH 3 e la DUNE BUGGY risalgono al 1972.\nEleck Peanuts.\nIl primo fuoristrada elettrico Kyosho a 9.800 yen.\nRally-sports.\nUna 2WD \"off-road\" con motore RS540 posteriore. Telaio della Alpine A310, con \"double wishbone suspension\" anteriormente e braccio semirigido posteriormente. Telaio in alluminio e parte posteriore successivamente passati alla Scorpion. Venduta a 16.000 yen.\nScorpion.\nKyosho cre\u00f2 la scala 1/8 buggy \"Circuit 20\". La Scorpion ne era la variante in miniatura. La sospensione a doppio braccio anteriore, semirigida al posteriore, telaio in alluminio, motore RS540S, ammortizzatori ad olio con molle elicoidali furono ragguardevoli per un modello scala 1/8 all'epoca. Le batterie vennero posizionate anteriormente e il peso ridotto di 1.680g ne fecero un rivale per la Tamiya \"Rough Rider\" e la \"aoyagi Metals Company\" 556B. Il costo fu di 17.800 yen.\nIl \"Tomahawk\" usava le stesse sospensioni della Scorpion, ma il telaio completamente diverso con peso a 1.450g. Costo 19.800 yen.\nLa \"Turbo Scorpion\" derivava dalla Scorpion venduta la prezzo di 19.800 yen.\nLo stesso telaio fu usato per la \"Advance\" e la \"Assault\". Nel 2012 Kyosho presenta la \"Scorpion XXL Ve\". Scala 1/7 trazione posteriore elettrica \"dunebuggy\".\nNel 2014 Kyosho annuncia una rivisitazione della Scorpion, ammodernata nel motore e nelle sospensioni.\nSerie Progress.\nLa \"Progress 4WDS\" fu la prima serie Kyosho elettrica 4WD \"off-road racer\".\nSerie Optima.\nLa serie di maggior successo della Kyosho nel 4WD \"off-road racers\".\nModelli (in ordine di rilascio)\nSerie Ultima.\nLa 2WD \"racing buggy\" creata dalla \"Tomahawk\". Vinse il primo premio nella gara per il secondo campionato mondiale \"off-road 2WD\" in Inghilterra nel 1987.\nDie-Cast.\nDal 1992, Kyosho crea modelli statici \"Die-Cast\" di autoveicoli. Kyosho compete con AUTOart, Minichamps e Hot Wheels. Kyosho \u00e8 esclusiva della produzione di modelli BMW venduti nelle rivendite ufficiali.\nAerei.\nIl \"Phantom 70\" in scala 1/4 \u00e8 una replica del Aberle \"Phantom\" biplano. Il \"Phantom\" reale \u00e8 costruito dalla Aberle Custom Aircraft e sponsorizzato nel 2007 dalla Kyosho per la Reno Air Races. Il velivolo ha stabilito un record nel 2004 come biplano pi\u00f9 veloce con 241\u00a0mph. Un nuovo record nel 2006 con 251.958\u00a0mph.\nElicotteri.\nUn modello notevole \u00e8 stato il \"Caliber M24\" del 2004, riproduzione dello Schweizer 300, elettrico con rotore bipala e bilanciere, rotore di coda. Il radiocomando in FM permetteva inoltre l'azionamento per un simulatore di volo su PC."}
{"id": "4104158", "revid": "767487", "url": "https://it.wikipedia.org/wiki?curid=4104158", "title": "Cultura della ceramica nera e rossa", "text": "La cultura della ceramica nera e rossa fu una cultura della prima et\u00e0 del ferro della parte settentrionale del subcontinente indiano. Viene datata fra il 1200 e il 900 a.C. circa e viene associata con il periodo post-Rig vedico della civilt\u00e0 vedica.\nIn alcuni siti la ceramica di questa cultura \u00e8 associata con la ceramica tardo-harappana e secondo alcuni studiosi potrebbe aver influenzato direttamente la cultura della ceramica grigia dipinta e la cultura della ceramica nera lucidata settentrionale Questa ceramica \u00e8 sconosciuta ad ovest della valle dell'Indo.\nL'uso del ferro , bench\u00e9 saltuario , \u00e8 relativamente precoce essendo posteriore all'et\u00e0 dell ferro dell'Anatolia di solo tre secoli e antecedente all'et\u00e0 del ferro dell'Europa centrale di due o trecento anni."}
{"id": "4104162", "revid": "6923", "url": "https://it.wikipedia.org/wiki?curid=4104162", "title": "Inkhundla Hlambanyatsi", "text": ""}
{"id": "4104176", "revid": "6923", "url": "https://it.wikipedia.org/wiki?curid=4104176", "title": "Inkhundla Somntongo", "text": ""}
{"id": "4104189", "revid": "962319", "url": "https://it.wikipedia.org/wiki?curid=4104189", "title": "The Patty Duke Show", "text": "The Patty Duke Show \u00e8 una serie televisiva statunitense in 104 episodi (pi\u00f9 un episodio pilota inedito) trasmessi per la prima volta nel corso di 3 stagioni dal 1963 al 1966.\n\u00c8 una sitcom incentrata sulle vicende di Cathy e Patty Lane, due teenager di New York e cugine fisicamente quasi identiche interpretate da Patty Duke.\nTrama.\nPatty Lane \u00e8 una normale adolescente che vive nel quartiere di Brooklyn Heights a New York. Suo padre \u00e8 il caporedattore del \"New York Daily Chronicle\". Nell'episodio pilota inedito, la sua cugina Cathy Lane (anch'ella interpretata dalla Duke), il cui padre lavora anch'egli per il \"Chronicle\" come corrispondente estero, arriva negli Stati Uniti dalla Scozia e va a vivere con la famiglia di Patty e a frequentare la sua scuola. Cathy \u00e8 pi\u00f9 mondana e pudica di Patty. La notevole somiglianza fisica viene spiegata col fatto che i loro padri sono due gemelli.\nLa Duke interpret\u00f2 anche un terzo ruolo da sosia nell'episodio della seconda stagione\"The Perfect Hostess\", in cui Patty e Cathy si trovano faccia a faccia con un doppelg\u00e4nger quando la lontana cugina Betsy fa loro visita da Chattanooga, Tennessee.\nProduzione.\nLa serie, ideata da William Asher e Sidney Sheldon, fu prodotta da Chrislaw Productions, Cottage Industries e United Artists Television e girata negli studios della Metro-Goldwyn-Mayer a Culver City in California e a New York. Le musiche furono composte da Sid Ramin e Harry Geller.\nPer far apparire la Duke due volte nella stessa schermata la produzione utilizz\u00f2 diversi effetti speciali (all'avanguardia per il periodo) cosa abbastanza rara per una sitcom di stampo classico. In tutti gli episodi, la Duke appare spesso nel ruolo di entrambi i personaggi negli stessi fotogrammi attraverso l'uso di un effetto split-screen. A complemento di questi effetti, l'attrice Rita McLaughlin fu utilizzata come doppia della Duke (quasi sempre vista solo da dietro). Al fine di differenziare i due personaggi agli occhi del pubblico televisivo, il personaggio di Patty ha un'acconciatura di capelli diversa da quella di Cathy.\nAnche se la serie era ancora molto popolare durante la sua ultima stagione e ottenne elevati nella classifica degli ascolti, la ABC decise di non rinnovarla per la stagione 1966-1967 sulla base del fatto che girarla a colori sarebbe stato proibitivo (a quel tempo tutte e tre le reti del panorama televisivo statunitense stavano effettuando lo spostamento di tutti i palinsesti della prima serata verso le trasmissioni a colori). Duke scrisse nel suo libro di memorie \"Call Me Anna\" che la United Artists rifiut\u00f2 la richiesta della ABC per il passaggio al colore.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 18 settembre 1963 al 31 agosto 1966 sulla rete televisiva ABC. \u00c8 stata distribuita anche in Venezuela con il titolo \"El show de Patty Duke\" e in Finlandia con il titolo \"Serkukset\".\n\"The Patty Duke Show: Still Rockin' In Brooklyn Heights\".\nNel 1999, la CBS mand\u00f2 in onda il film per la televisione \"The Patty Duke Show: Still Rockin' In Brooklyn Heights\", che riuniva il cast originale, tra cui Duke, Byron, O'Keefe, Schallert e Applegate. Nel film, Patty e Richard si erano sposati dopo il liceo, avevano avuto un figlio, e avevano anche divorziato con una separazione consensuale. Cathy \u00e8 una vedova, vive in Scozia e ha un figlio adolescente. La maggior parte della trama ruota intorno alla vecchia rivale di Patty, Sue Ellen, e ai suoi piani di acquistare la Brooklyn Heights High School (dove Patty lavora come insegnante di recitazione) per raderla al suolo e sostituirla con un centro commerciale, opzione alla quale si oppongono non solo Patty ma anche il resto della famiglia Lane."}
{"id": "4104192", "revid": "46931", "url": "https://it.wikipedia.org/wiki?curid=4104192", "title": "Patty Duke Show", "text": ""}
{"id": "4104193", "revid": "1100311", "url": "https://it.wikipedia.org/wiki?curid=4104193", "title": "Al-Wakrah Sports Club", "text": "L'Al-Wakrah Sports Club, in arabo \u0646\u0627\u062f\u064a \u0627\u0644\u0648\u0643\u0631\u0629, \u00e8 una societ\u00e0 polisportiva di Al Wakrah, in Qatar, nota soprattutto per la sua sezione calcistica, che milita nella Qatar Stars League, la massima divisione del campionato qatariota.\nStoria.\nL'Al-Wakrah Sports Club \u00e8 stato fondato nel 1959 e ha preso parte alla prima edizione della Qatar Stars League nel 1963.\nNel 1989 la squadra vince il suo primo titolo ufficiale con la conquista della Qatar Sheikh Jassem Cup titolo che viene riconfermato nella stagione 1991 e poi in quella 1998.\nLa stagione 1998-1999 la stagione in cui la squadra arriva alla sua prima e storica vittoria nella Qatar Stars League inoltre la squadra conquista anche la sua unica Qatar Crown Prince Cup.\nNella stagione 2000-2001 il team riesce a bissare la vittoria della Qatar Stars League e quello rimane l'ultima vittoria nella massima divisione qatariota.\nNella stagione 2004-2005 la squadra conquista la vittoria della quarta e finora ultima vittoria nella Qatar Sheikh Jassem Cup, dopo un periodo di digiuno da successi, la squadra nella stagione 2011-2012 riesce ad assicurarsi la vittoria della prima Qatar Stars Cup.\nRecord Individuali.\nFIFA Confederations Cup 2009\nRecord in campionato.\n\"Al 23 febbraio 2012.\""}
{"id": "4104194", "revid": "287204", "url": "https://it.wikipedia.org/wiki?curid=4104194", "title": "Sempre lontano tour", "text": ""}
{"id": "4104203", "revid": "1442080", "url": "https://it.wikipedia.org/wiki?curid=4104203", "title": "Anne Suzuki", "text": " Ha iniziato la sua carriera nel mondo dello spettacolo a 12 anni, quando recita nel film hollywoodiano \"La neve cade sui cedri\" a fianco di Ethan Hawke, per poi partecipare a molte altre pellicole cinematografiche di successo. Ha doppiato nel 2004 il personaggio principale nel film d'animazione \"Steamboy\". Ha anche interpretato ruoli di spicco in vari dorama. "}
{"id": "4104204", "revid": "1494169", "url": "https://it.wikipedia.org/wiki?curid=4104204", "title": "A Full House", "text": ""}
{"id": "4104205", "revid": "2184720", "url": "https://it.wikipedia.org/wiki?curid=4104205", "title": "Palazzo Giuliani", "text": "Il Palazzo Giuliani \u00e8 un palazzo storico situato nel centro storico di Potenza.\nStoria.\nInizialmente esso fu posseduto dalla nobile famiglia dei Centomani e successivamente dai Giuliani, a cui \u00e8 dedicato attualmente il palazzo. Di certo gi\u00e0 nel XVIII secolo il palazzo apparteneva ai Giuliani, tesi accreditata dallo stemma nobiliare del casato situato sul portale d'ingresso e su un balcone ottocentesco. Il passaggio della propriet\u00e0 dell'edificio dai Centomani ai Giuliani non \u00e8 ben chiaro, ma \u00e8 probabile che la famiglia Giuliani abbia avuto una qualche parentela con i precedenti proprietari, o forse che il palazzo sia stato regolarmente acquistato invece che ereditato.\nDurante il periodo borbonico i condannati a morte erano soliti passare davanti al palazzo attraversando la via Pretoria dalle antiche carceri fino alla al pianoro di Montereale, dove veniva eseguita la sentenza; scortati dai gendarmi i prigionieri tentavano di rallentare il passo e rivolgere lo sguardo verso il balcone perch\u00e9 il nobile ed influente Giuliani, affacciandosi, avrebbe avuto la facolt\u00e0 di annullare l'esecuzione.\nArchitettura.\nIl portone di ingresso presenta un arco a tutto sesto in pietra grigia e consente l'accesso all\u2019atrio interno, dove si trovano ancora gli anelli utilizzati nel passato per legare le cavalcature. Sia sul portone che sul balcone ottocentesco \u00e8 presente lo stemma nobiliare della famiglia Giuliani.\nIl palazzo \u00e8 un bene architettonico tutelato dalla \"Soprintendenza Archeologia Belle Arti e Paesaggio\" della Basilicata."}
{"id": "4104206", "revid": "1320609", "url": "https://it.wikipedia.org/wiki?curid=4104206", "title": "Giulia Lanciani", "text": "Biografia.\nDivenne professoressa ordinaria di Lingua e letteratura portoghese e brasiliana presso la Facolt\u00e0 di Lettere e Filosofia dell'Universit\u00e0 degli Studi Roma Tre, dopo essersi laureata presso la Sapienza - Universit\u00e0 di Roma ed essere stata assistente presso la medesima Universit\u00e0. Ha anche insegnato presso l'Universit\u00e0 Ca' Foscari Venezia. Dottore Honoris causa dell'Universidade Nova (2003) e dell'Universidade Cl\u00e1ssica di Lisbona (2011), era anche socia dell'Arcadia, corrispondente della \u201cSociedade de Geografia\u201d di Lisbona, membro della giuria del Premio Mondello e dei Premi Nazionali per la Traduzione. Ha fondato la cattedra \u201cJos\u00e9 Saramago\u201d, finanziata dall\"'Instituto Cam\u00f5es\", presso l'Universit\u00e0 degli Studi Roma Tre. Ha collaborato con il Ministero dei beni e delle attivit\u00e0 culturali e del turismo ed \u00e8 stata nel consiglio scientifico di diverse riviste italiane e straniere. Ha, altres\u00ec, diretto le collane editoriali \u201cPoeti e prosatori portoghesi\u201d (L'Aquila), \u201cLusobrasilica\u201d (Roma), \u201cCostellazioni\u201d (Milano), tutte fondate da lei. Si \u00e8 occupata di letteratura medievale galega e portoghese, di autori e testi iberici del secolo XVI, in particolare della letteratura di viaggio, di poeti e prosatori moderni e contemporanei portoghesi, brasiliani, galleghi, catalani (da Fernando Pessoa a Jos\u00e9 Saramago, da Manuel Bandeira a Guimar\u00e3es Rosa, a Salvador Espriu), di critica genetica, di lingua portoghese e di problemi della traduzione. Insignita di vari premi nazionali e internazionali e del grado di Grande Ufficiale dell'Ordine dell'Infante Dom Henrique, \u00e8 stata anche \u201cacad\u00e9mico de honra\u201d della Real Academia Galega.\nEra sposata con Giuseppe Tavani."}
{"id": "4104207", "revid": "1543377", "url": "https://it.wikipedia.org/wiki?curid=4104207", "title": "Distretto elettorale di Eengodi", "text": "Il distretto elettorale di Eengodi \u00e8 un distretto elettorale della Namibia situato nella Regione di Oshikoto con 21.732 abitanti al censimento del 2011. Il capoluogo \u00e8 la citt\u00e0 di Eengodi."}
{"id": "4104208", "revid": "884077", "url": "https://it.wikipedia.org/wiki?curid=4104208", "title": "Rugby Calvisano 2007-2008", "text": ""}
{"id": "4104214", "revid": "1543377", "url": "https://it.wikipedia.org/wiki?curid=4104214", "title": "Distretto elettorale di Guinas", "text": "Il distretto elettorale di Guinas \u00e8 un distretto elettorale della Namibia situato nella Regione di Oshikoto con 10.730 abitanti al censimento del 2011. Il capoluogo \u00e8 la citt\u00e0 di Oshivelo.\n\u00c8 formato dal territorio circostante alla citt\u00e0 di Tsumeb e prende il nome dal lago Guinas. Oltre al capoluogo \u00e8 rilevante la citt\u00e0 di Tsintsabis."}
{"id": "4104216", "revid": "1543377", "url": "https://it.wikipedia.org/wiki?curid=4104216", "title": "Distretto elettorale di Okankolo", "text": "Il distretto elettorale di Okankolo \u00e8 un distretto elettorale della Namibia situato nella Regione di Oshikoto con 15.831 abitanti al censimento del 2011. Il capoluogo \u00e8 la citt\u00e0 di Okankolo."}
{"id": "4104218", "revid": "50812718", "url": "https://it.wikipedia.org/wiki?curid=4104218", "title": "Arco di Lucio Vero", "text": ""}
{"id": "4104220", "revid": "1543377", "url": "https://it.wikipedia.org/wiki?curid=4104220", "title": "Distretto elettorale di Olukonda", "text": "Il distretto elettorale di Olukonda \u00e8 un distretto elettorale della Namibia situato nella Regione di Oshikoto con 9.559 abitanti al censimento del 2011. Il capoluogo \u00e8 la citt\u00e0 di Olukonda."}
{"id": "4104221", "revid": "307923", "url": "https://it.wikipedia.org/wiki?curid=4104221", "title": "Israele ai Giochi della XXVI Olimpiade", "text": "Israele ha partecipato alle Giochi della XXVI Olimpiade di Atlanta, svoltisi dal 19 luglio al 4 agosto 1996, con una delegazione di 25 atleti."}
{"id": "4104223", "revid": "1543377", "url": "https://it.wikipedia.org/wiki?curid=4104223", "title": "Distretto elettorale di Omuntele", "text": "Il distretto elettorale di Omuntele \u00e8 un distretto elettorale della Namibia situato nella Regione di Oshikoto con 16.865 abitanti al censimento del 2011. Il capoluogo \u00e8 la citt\u00e0 di Omuntele."}
{"id": "4104224", "revid": "729019", "url": "https://it.wikipedia.org/wiki?curid=4104224", "title": "Via spino-cerebellare ventrale", "text": "La via spino-cerebellare ventrale \u00e8 una via nervosa che monitora le informazioni sugli archi riflessi spinali e veicola segnali propriocettivi dal corpo al cervelletto.\nDecorso.\nIl primo neurone della via, come per la via spino-cerebellare dorsale, \u00e8 una cellula gangliare spinale che termina perifericamente con un corpuscolo del Pacini perimisiale o con un fuso neuromuscolare. Percorre il corno posteriore del midollo spinale e la sostanza grigia intermedia, non nella colonna di Clarke ma lateralmente ad essa, incrocia nella commissura bianca e risale nei cordoni laterali controlaterali. Sale lungo tutto il midollo spinale e il tronco encefalico. Nel tronco encefalico (a livello del mesencefalo) si ferma e decussa nuovamente (\u00e8 una via doppiamente crociata anatomicamente e funzionalmente omolaterale), per poi entrare nella corteccia paleo-cerebellare (soprattutto lobo anteriore ma anche corteccia vermiana) attraverso il peduncolo cerebellare superiore."}
{"id": "4104225", "revid": "23", "url": "https://it.wikipedia.org/wiki?curid=4104225", "title": "Gruppo della wolframite", "text": "Il gruppo della wolframite \u00e8 un gruppo di minerali."}
{"id": "4104229", "revid": "1543377", "url": "https://it.wikipedia.org/wiki?curid=4104229", "title": "Distretto elettorale di Omuthiyagwiipundi", "text": "Il distretto elettorale di Omuthiyagwiipundi (noto anche come Omuthiya Gwiipundi) \u00e8 un distretto elettorale della Namibia situato nella Regione di Oshikoto con 26.183 abitanti al censimento del 2011. Il capoluogo \u00e8 la citt\u00e0 di Omuthiya.\nUn'altra localit\u00e0 del distretto \u00e8 Lipundi."}
{"id": "4104230", "revid": "239497", "url": "https://it.wikipedia.org/wiki?curid=4104230", "title": "Cultura della ceramica grigia pitturata", "text": ""}
{"id": "4104234", "revid": "767487", "url": "https://it.wikipedia.org/wiki?curid=4104234", "title": "Gruppo della fergusonite", "text": "Il gruppo della fergusonite \u00e8 un gruppo di minerali."}
{"id": "4104236", "revid": "767487", "url": "https://it.wikipedia.org/wiki?curid=4104236", "title": "Luigi Anichini", "text": "Fabbricante di strumenti da orefice, fu apprezzato e lodato da Tiziano e da Pietro Aretino. Anche suo padre Francesco Anichini e i suoi fratelli Andrea Anichini e Callisto Anichini furono orefici.\nNel 1531 l'Aretino parla, in una lettera indirizzata a Massimiliano Stampa, di una sua medaglia su cui \u00e8 raffigurato Marte. In un'altra lettera, indirizzata ad Anichini nel 1537, lo definisce \"giovane\".\nFu in rapporti con la corte di Ferrara, dove ebbe un'abitazione fino al 1540. I rapporti proseguirono anche in tempi successivi: c'\u00e8 una lettera del 1559 di Anichini a Ercole II d'Este, in cui si dispiace di non poter andare a Ferrara a causa di lavori che lo obbligavano a restare a Venezia.\nLe sue opere non si sono conservate, ma alcune sono note da corrispondenze epistolari: un \"Ganimede\", un sigillo con la \"Medusa\" per l'Aretino, entrambi citati dall'Aretino in varie lettere. Forse \u00e8 di Anichini un cammeo con inciso il ritratto di Giovanni delle Bande Nere, anche questo citato in una lettere di Pietro Aretino.\nA Venezia nella collezione Contarini era presente una pietra con un \"Apollo saettante\". "}
{"id": "4104238", "revid": "76963", "url": "https://it.wikipedia.org/wiki?curid=4104238", "title": "Saki Fukuda", "text": "Nota soprattutto per il ruolo avuto nel live action Yattaman - Il film dove ha interpretato la parte di Ai-Chan. Ha iniziato la sua carriera nel 2004 in televisione per proseguire con successo recitando in numerosi dorama."}
{"id": "4104239", "revid": "287204", "url": "https://it.wikipedia.org/wiki?curid=4104239", "title": "Yusuke Santamaria", "text": ""}
{"id": "4104240", "revid": "287204", "url": "https://it.wikipedia.org/wiki?curid=4104240", "title": "Dipartimento del Lario (1801)", "text": "Il dipartimento del Lario fu uno dei dipartimenti italiani creati in et\u00e0 napoleonica su modello di quelli francesi, esistito dal 1801 al 1815. Aveva come capoluogo Como.\nStoria.\nIl dipartimento del Lario fu creato il 13 maggio 1801, con la nuova compartimentazione territoriale della Repubblica Cisalpina.\nIl nuovo dipartimento si estendeva su territori in precedenza appartenuti al dipartimento d'Olona (Como, Lecco e Varese) e al disciolto dipartimento dell'Adda e dell'Oglio (Bormio, Chiavenna, Valtellina). L\u2019incorporazione del Varesotto sotto la citt\u00e0 lariana fu una novit\u00e0 storica assoluta, destinata a durare pi\u00f9 di un secolo.\nNel 1805, in seguito alla nuova compartimentazione territoriale dello Stato (nel frattempo divenuto Regno d'Italia), dal dipartimento vennero distaccati i territori di Bormio e Chiavenna e la Valtellina, che andarono a costituire il nuovo dipartimento dell'Adda.\nIl dipartimento del Lario esistette fino al 1815; con l'istituzione del Regno Lombardo-Veneto venne sostituito dalla provincia di Como.\nComprendeva i distretti:"}
{"id": "4104241", "revid": "196543", "url": "https://it.wikipedia.org/wiki?curid=4104241", "title": "Paolo Animuccia", "text": "Fratello di Giovanni Animuccia, fu maestro di cappella alla Cappella musicale Pia Lateranense della Basilica di San Giovanni in Laterano a Roma dal 1550 al 1552, dopodich\u00e9 fu musicista di corte ad Urbino. Fu apprezzato autore di madrigali."}
{"id": "4104244", "revid": "287204", "url": "https://it.wikipedia.org/wiki?curid=4104244", "title": "Augusto dos Anjos", "text": "Divenne celebre per l'opera \"Eu\" (1912), dominata da una angoscia esistenziale che rende il linguaggio incisivo."}
{"id": "4104246", "revid": "23", "url": "https://it.wikipedia.org/wiki?curid=4104246", "title": "Cobaltolotharmeyerite", "text": ""}
{"id": "4104247", "revid": "287204", "url": "https://it.wikipedia.org/wiki?curid=4104247", "title": "Massimo Fichera", "text": "Biografia.\nEsperto di storia della televisione italiana e internazionale, Fichera \u00e8 ricordato per essere stato il primo direttore di Rai 2 dopo la Riforma della RAI del 1975. Fichera trasform\u00f2 Rai 2 in un canale spregiudicato, irriverente e giovanile rispetto a Rai 1. Dal punto di vista politico colloc\u00f2 Rai 2 a sinistra, vicina al Partito Socialista Italiano, di cui egli fu dirigente. Venne definito \"direttore storico\" della rete per aver messo alla luce numerosi programmi che hanno fatto la storia della rete e della televisione come \"L'altra domenica\" di Renzo Arbore, \"Onda libera\" di Roberto Benigni, \"Sereno Variabile\" di Osvaldo Bevilacqua in onda fino al 2019, \"Portobello\" di Enzo Tortora, \"Supergulp\" e \"Odeon. Tutto quanto fa spettacolo\" di Emilio Ravel e Brando Giordani.\nFu anche vicepresidente dell'Istituto per lo Studio dei Media e della Multimedialit\u00e0, creato nel 1991 dal socialista Enrico Manca, ai tempi Presidente della Rai. Dal 1992 al 1996 Fichera fu direttore generale e presidente di Euronews, mentre negli ultimi anni aveva dedicato particolare attenzione alla collaborazione con Rai Educational. \u00c8 morto a Roma all'et\u00e0 di 83 anni."}
{"id": "4104251", "revid": "23", "url": "https://it.wikipedia.org/wiki?curid=4104251", "title": "Cobaltotsumcorite", "text": ""}
{"id": "4104254", "revid": "23", "url": "https://it.wikipedia.org/wiki?curid=4104254", "title": "Manganolotharmeyerite", "text": ""}
{"id": "4104255", "revid": "767487", "url": "https://it.wikipedia.org/wiki?curid=4104255", "title": "Lars Anton Anjou", "text": "Insegnante a Uppsala, fu direttore dei culti dal 1855 e vescovo di Visby (1865). Fu apprezzato storico della Riforma e del concilio di Uppsala."}
{"id": "4104256", "revid": "729019", "url": "https://it.wikipedia.org/wiki?curid=4104256", "title": "Autoroute A17 (Belgio)", "text": "L'Autoroute A17 (o A17) belga parte da Tournai, fino ad arrivare a Bruges. L'autostrada \u00e8 lunga 67\u00a0km."}
{"id": "4104258", "revid": "1865952", "url": "https://it.wikipedia.org/wiki?curid=4104258", "title": "Giano Anisio", "text": "Biografia.\nPoco si sa dell'Anisio. Appartenente ad una famiglia di origine francese, fu accademico pontaniano. Studi\u00f2 diritto e lettere classiche e molto presto, pare intorno al 1486, si dedic\u00f2 alla poesia in latino. Fu certamente a Roma, forse al seguito di qualche signore. A Napoli, venuto in contatto con l'Accademia pontaniana, divenne amico dei pi\u00f9 illustri uomini di cultura del tempo, tra cui il Sannazaro, il Summonte, il Seripando, il Valla, il Bembo, il Telesio, e godendo della protezione del cardinale Pompeo Colonna. Particolarmente portato per la satira di tipo oraziano, il suo impegno in questo senso \u00e8 dimostrato da sei libri di satire in esametri, forse la parte pi\u00f9 notevole della sua opera. \u00c8 autore anche di una tragedia sacra, il \"Protogonos\", in versi giambici e saffici ispirata alla vicenda del peccato originale.\nFu a lungo ospite dei conti Cavaniglia nei palazzi di questi a Montella e Bagnoli Irpino, insieme al Sannazzaro e al Cotta. Al conte di Montella Troiano I dedic\u00f2 la prima delle sue satire.\nMorto intorno al 1540, fu sepolto a Napoli nella basilica di San Giovanni Maggiore."}
{"id": "4104262", "revid": "543975", "url": "https://it.wikipedia.org/wiki?curid=4104262", "title": "Episodi di Silk (seconda stagione)", "text": "La seconda stagione della serie televisiva Silk \u00e8 andata in onda dal 15 maggio al 20 giugno 2012 sul canale britannico BBC One."}
{"id": "4104263", "revid": "767487", "url": "https://it.wikipedia.org/wiki?curid=4104263", "title": "Battle Arena Toshinden 2", "text": " \u00e8 un videogioco picchiaduro ad incontri pubblicato per PlayStation, Sega Saturn, Arcade e PC. \u00c8 il sequel di \"Battle Arena Toshinden\". Il videogioco \u00e8 stato sviluppato dalla Tamsoft e pubblicato dalla Takara in Giappone e dalla Playmates Interactive in America. Il videogioco \u00e8 uscito nel 1995 nelle sale giochi nel 1996 per console e nel 1997 per home computer."}
{"id": "4104272", "revid": "1543377", "url": "https://it.wikipedia.org/wiki?curid=4104272", "title": "Cultura del cimitero H", "text": "La cultura del cimitero H si svilupp\u00f2 nella parte settentrionale della civilt\u00e0 della valle dell'Indo nel 1700 a.C., intorno alla porzione occidentale del Punjab. Prende il nome da un cimitero rinvenuto nell'\"area H\" di Harappa.\nResti di questa cultura sono stati datati fra il 1900 e il 1300 a.C.. Assieme alla cultura dello Swat e alla cultura della ceramica colorata in ocra viene vista da alcuni studiosi come il nucleo della civilt\u00e0 vedica.\nLa cremazione in India \u00e8 attestata per la prima volta nei contesti di questa cultura. I Rig Veda contengono riferimenti a questa pratica, nel passo RV 10.15.14 gli antenati \"sia cremati (\"agnidagdh\u00e1-\") che non cremati (\"\u00e1nagnidagdha-\")\" vengono invocati.\nFra le principali caratteristiche di questa cultura vi sono:"}
{"id": "4104273", "revid": "76963", "url": "https://it.wikipedia.org/wiki?curid=4104273", "title": "Gustaf Ankarcrona", "text": " \nGiovane studente in Germania, fu apprezzato paesaggista, ma non disdegn\u00f2 i dipinti storici e mitologici e i lavori da costumista."}
{"id": "4104274", "revid": "23", "url": "https://it.wikipedia.org/wiki?curid=4104274", "title": "Natrocalcite", "text": ""}
{"id": "4104278", "revid": "767487", "url": "https://it.wikipedia.org/wiki?curid=4104278", "title": "Ivanhoe (nome)", "text": "Origine e diffusione.\nLa diffusione di Ivanhoe come nome proprio di persona \u00e8 dovuta al successo dell'opera di sir Walter Scott del 1819 \"Ivanhoe\" (che popolarizz\u00f2 anche i nomi Cedric e Rowena), dove \u00e8 il cognome del protagonista, Wilfred di Ivanhoe. Scott lo trasse da una vecchia filastrocca che recita:\nEssa fa riferimento alla leggenda secondo la quale Edoardo il Principe Nero si trovava con suo padre presso la Hampden House di Great Hampden (Buckinghamshire), giocando a tennis con uno degli ospiti, il quale, dopo un litigio, lo colp\u00ec; furiosi, i reali lasciarono la casa e l'ospite fu costretto a cedere alcune sue residenze al principe per scusarsi. La filastrocca localizza le tre residenze a Tring, Wing e Ivinghoe, il cui nome viene alterato in \"Ivanhoe\" (in alcune versioni della filastrocca si trova \"Ivanhoe\", in altre \"Ivinghoe\"), tre cittadine situate la prima nell'Hertfordshire e le altre nel Buckinghamshire, che comunque in realt\u00e0 non furono mai in possesso degli Hampden.\nIl toponimo di Ivinghoe, anticamente \"Evinghehou\", ha origine anglosassone: \u00e8 una combinazione di \"Ifa\" (un nome maschile inglese antico), \"inga\" (\"della gente\") e \"h\u014dh\" (\"cresta rocciosa\", \"crinale\", \"sperone roccioso\"), e significa quindi \"crinale della gente di Ifa\". Spesso, tuttavia, probabilmente a causa della somiglianza fonetica, Ivanhoe viene accostato erroneamente a Ivo, Ivan o altri nomi analoghi.\nIn Italia, il nome \u00e8 attestato per oltre met\u00e0 dei casi in Lombardia ed Emilia-Romagna, e per il resto disperso nel Nord, ma la diffusione \u00e8 scarsa; \u00e8 registrato con diverse pronunce: Iv\u00e0noe, Ivan\u00f2e e Ivano\u00e8.\nOnomastico.\nIl nome \u00e8 adespota, cio\u00e8 non \u00e8 portato da alcun santo. L'onomastico ricorre quindi il 1\u00ba novembre, in occasione di Ognissanti."}
{"id": "4104282", "revid": "1880836", "url": "https://it.wikipedia.org/wiki?curid=4104282", "title": "New Wave 2008", "text": "La settima edizione del New Wave si \u00e8 svolta fra il 23 ed il 28 luglio 2008 presso la Dzintari di J\u016brmala.\nI vincitori sono stati i georgiani Georgia."}
{"id": "4104286", "revid": "1869172", "url": "https://it.wikipedia.org/wiki?curid=4104286", "title": "Albert Anker", "text": "Fu il pi\u00f9 apprezzato pittore svizzero di scene di genere, note sia per il significato aneddotico che per l'onesta bravura pittorica."}
{"id": "4104287", "revid": "1305772", "url": "https://it.wikipedia.org/wiki?curid=4104287", "title": "Margaret Beauchamp di Bletso", "text": "Biografia.\nEra figlia di John Beauchamp, di Bletso and Edith Stourton.\nVenne data in sposa attorno al 1425 a Sir Oliver St John, figlio di John St John and Elizabeth Paullet. Dall'unione nacquero sei figli:\nNel 1437 rimase vedova e si rispos\u00f2 due anni dopo con John Beaufort, I duca di Somerset a cui diede una figlia destinata ad essere madre del primo re della dinastia Tudor Enrico VII d'Inghilterra:\nDopo la morte di Somerset, si spos\u00f2 una terza volta il 14 aprile 1447 con Lionel de Welles, VI Barone Welles che pi\u00f9 tardi divenne Lord Luogotenente d'Irlanda. A Lionel diede altri due figli:\nIl suo terzo marito mor\u00ec nel marzo 1461 nella battaglia di Towton. Margaret non si rispos\u00f2 mai pi\u00f9."}
{"id": "4104288", "revid": "47767", "url": "https://it.wikipedia.org/wiki?curid=4104288", "title": "Ivanoe", "text": ""}
{"id": "4104294", "revid": "36426", "url": "https://it.wikipedia.org/wiki?curid=4104294", "title": "Polittico della Pieve di Arezzo", "text": ""}
{"id": "4104295", "revid": "109273033", "url": "https://it.wikipedia.org/wiki?curid=4104295", "title": "Guglielmina di Sagan", "text": "La trascrizione francese del suo nome \u00e8 \"Wilhelmine Catherine Fr\u00e9d\u00e9rique Biron\", in ceco \"Kate\u0159ina Frederika Vilhelm\u00edna princezna Kuronsk\u00e1\". Tra i cechi \u00e8 nota come \"Kate\u0159ina Zah\u00e1\u0148sk\u00e1\" (Zah\u00e1\u0148 \u00e8 il nome ceco di \u017baga\u0144).\nInfanzia.\nGuglielmina nacque da Peter von Biron, l'ultimo Duca di Curlandia, e dalla sua terza moglie Anna Carlotta Dorotea di Medem (1761\u20131821). Aveva tre sorelle coniugali: Maria Luisa Paolina (1782\u20131845), Giovanna Caterina (1783\u20131876), moglie di S.AS. il Principe Don Francesco, Duca di Acerenza (fratello dell'VIII Principe di Belmonte), e una illegittima Dorotea (1793\u20131862), in seguito moglie di Edmond de Talleyrand-P\u00e9rigord (1787\u20131872), nipote dello statista francese Talleyrand.\nGuglielmina trascorse la sua prima infanzia a Mitau. Nel 1795 il Duca fu obbligato a cedere il suo Ducato all'Impero russo, e la famiglia si trasfer\u00ec nel ducato di Sagan (\u017baga\u0144) in Slesia, che era stato acquisito nel 1786. Tra le altre propriet\u00e0 acquistate da suo padre durante gli anni '80 c'era la Contea di N\u00e1chod in Boemia, che includeva il Castello di Ratibo\u0159ice. Guglielmina, che eredit\u00f2 sia Sagan che N\u00e1chod, scelse questo castello come sua residenza estiva.\nLa giovane duchessa era molto bella, intelligente, eloquente ed educata in filosofia e storia. Si innamor\u00f2 del generale svedese Gustav Armfelt, amante di sua madre e suo precettore. La relazione segreta con il molto pi\u00f9 vecchio e sposato Armfelt ebbe come conseguenza la nascita di una figlia illegittima di nome Gustava (n. 13.1.1801 - m. 1881), che nacque in segretezza ad Amburgo. Il parto fu traumatico, e, a causa di una incompetente ostetrica, perse la facolt\u00e0 di avere ulteriori figli. Guglielmina abbandon\u00f2 sua figlia ad uno dei parenti di Armfelt in Svezia e non la rivide pi\u00f9. Guglielmina deplor\u00f2 enormemente questa decisione con il passare del tempo. Per proteggere la sua reputazione, Armfelt organizz\u00f2 per lei il matrimonio con un nobile francese emigrato, il Principe Louis de Rohan-Gu\u00e9men\u00e9e (1768\u20131836), figlio della Princesse de Gu\u00e9m\u00e9n\u00e9, l'originaria governante dei figli di Re Luigi XVI di Francia. Il matrimonio non dur\u00f2 e fin\u00ec con un divorzio nel 1805.\nGuglielmina trascorse il resto della sua vita spostandosi tra Vienna, Praga, Ratibo\u0159ice e Sagan (\u017baga\u0144). Inoltre intraprese viaggi in Italia, Inghilterra e Francia. Il suo secondo matrimonio con il principe Vasilij Troubetzkoy (1776\u20131841), che dur\u00f2 dal 1805 al 1806, fin\u00ec anch'esso con il divorzio. A Vienna, apr\u00ec un salotto frequentato dalla pi\u00f9 alta nobilt\u00e0. Una donna attraente che sedusse molti amanti aristocratici. Nella primavera del 1810 ebbe una relazione turbolenta e di breve durata con Alfred I, Principe di Windisch-Gr\u00e4tz, un comandante dell'esercito austriaco\nMetternich.\nSebbene Guglielmina incontr\u00f2 per la prima volta il Principe Klemens Wenzel von Metternich (1773\u20131859) nel 1801, la loro storia d'amore non cominci\u00f2 prima della primavera del 1813. La passione tra i due \u00e8 documentata da oltre 600 lettere scritte da Metternich che furono scoperte nel 1949 da Marie Ulrichov\u00e1 a Plasy Cloister. Queste lettere descrivono anche i minimi dettagli della situazione politica del tempo e le decisioni corrispondenti prese da Metternich come diplomatico e funzionario del governo.\nGli storici moderni ipotizzano che Guglielmina, che odiava Napoleone, fu colei che spinse Metternich lontano da una cauta posizione filo-francese. Le trattative che portarono nel 1813 ad una coalizione antinapoleonica tra Prussia, Austria e Russia si tennero in una delle residenze di Guglielmina, il Castello di Ratibo\u0159ice.\nDurante il Congresso di Vienna (1814\u201315), la relazione fin\u00ec, poich\u00e9 a Guglielmina non piaceva il ruolo di amante non riconosciuta, un ruolo forzato per lei in quanto Metternich era sposato.\nA causa della impossibilit\u00e0 di avere altri figli, divent\u00f2 genitrice adottiva di molte giovani ragazze. Dal 1819 fino al 1828, Guglielmina fu sposata con il Principe Karl Rudolf von der Schulenburg (1788\u20131856). Anche questo matrimonio termin\u00f2 con un divorzio. Quello che temeva di pi\u00f9 - rimanere soli - divenne realt\u00e0 verso la fine della sua vita.\nRapporti con Bo\u017eena N\u011bmcov\u00e1.\nLa famosa scrittrice ceca Bo\u017eena N\u011bmcov\u00e1 (1820?-1862) fu una delle ragazze di povera famiglia aiutate da Guglielmina. La N\u011bmcov\u00e1 ritrasse Guglielmina nel suo romanzo del 1855 La nonna (\"Babi\u010dka\") come donna ideale. Il ritratto \u00e8 cos\u00ec toccante che la locuzione ceca \"\"pan\u00ed kn\u011b\u017ena\" (che significa \"una principessa\"\") divent\u00f2 un sinonimo per Guglielmina.\nTutte e quattro le sorelle sono note per aver avuto figli illegittimi. A causa della sua origine sconosciuta (persino la sua data di nascita \u00e8 contestata) e il favore dimostratole dalla duchessa, diversi storici ritengono che la N\u011bmcov\u00e1 possa essere una figlia illegittima di Guglielmina e di Metternich, o del Conte Karel Clam-Martinic o Windischgr\u00e4tz.\nHelena Sobkov\u00e1, uno scrittore di libri di storia popolare sulla N\u011bmcov\u00e1, ritiene che la N\u011bmcov\u00e1 pu\u00f2 effettivamente essere stata la nipote di Guglielmina. Nel 1816 nacque una figlia illegittima alla sorella minore di Guglielmina, Dorotea, e Karel Clam-Martinic (1792\u20131840). Il destino del bambino \u00e8 sconosciuto, ed \u00e8 possibile che Guglielmina diede il bambino ai genitori della N\u011bmcov\u00e1 da allevare come propria. Questa supposizione, tuttavia, non \u00e8 stata definitivamente provata."}
{"id": "4104299", "revid": "1543377", "url": "https://it.wikipedia.org/wiki?curid=4104299", "title": "Cultura della ceramica colorata in ocra", "text": " \nLa cultura della ceramica colorata in ocra \u00e8 una cultura dell'et\u00e0 del bronzo risalente al II millennio a.C. originatasi nella pianura Indo-Gangetica. Fu contemporanea e successiva alla civilt\u00e0 della valle dell'Indo. La cultura della ceramica colorata in ocra segna l'ultima fase dell'et\u00e0 del bronzo nell'India settentrionale e venne succeduta dalle culture dell'et\u00e0 del ferro della ceramica nera e rossa e della ceramica grigia dipinta. \nDepositi di rame.\nIl termine \"depositi di rame\" si riferisce a vari artefatti in rame rinvenuti nella parte settentrionale del subcontinente indiano datati al II millennio a.C. . In base alle differenze sono stati identificati diversi gruppi regionali; ognuno di essi mostra caratteristiche proprie.\nCollegamenti culturali irrisolti.\nAlcuni studiosi vedono la cultura della ceramica colorata in ocra come una fase tarda e impoverita della civilt\u00e0 di Harappa mentre altri la considerano come una diversa cultura indigena non relazionata a quella di Harappa. Assieme alla cultura del cimitero H e alla cultura dello Swat, una parte degli studiosi associa questa cultura alla formazione della civilt\u00e0 vedica."}
{"id": "4104300", "revid": "767487", "url": "https://it.wikipedia.org/wiki?curid=4104300", "title": "Kaada", "text": "Vita e carriera.\nArtista alternativo e prolifico, John Erik Kaada \u00e8 una artista musicalmente poliedrico, attivo come solista, sotto il nome di \"Kaada\", come membro della band avant garde - acid jazz \"Cloroform\" e come compositore di colonne sonore soprattutto per film di produzione norvegese.\nKaada nasce a Stavanger, contea di Rogaland nel sud della Norvegia il 28 luglio 1975. Pianista di impostazione classica, il suo approccio alla musica \u00e8 molto precoce: a 10 anni impara a suonare il suo primo sintetizzatore e prima di compiere 20 anni gi\u00e0 inizia a suonare nella band dei \"Cloroform\".\nLa band parte come trio jazz con Kaada al pianoforte, \u00d8yvind Storesund al basso e B\u00f8rge Fjordheim alla batteria. I primi brani della band vengono raccolti nell'album del 1998 \"Deconstruction\", seguito rapidamente da \"All-Scars\" l'anno successivo e da \"Do the Crawl\" nel 2000, seguito a sua volta nel 2001 da \"Scrawl\", album che riprende le canzoni dell'album precedente della band, ma remixate da Kaada.\nNel 2000 inizia la composizione di colonne sonore e del suo album di debutto come solista, che arriva l'anno seguente con \"Thank You for Giving Me Your Valuable Time\": album che unisce musica elettronica ad elementi rock anni '50 e '60, fondendoli in un pop inusuale e godibile. L'album viene inserito dalla redazione norvegese della rivista musicale Billboard, tra i migliori dischi dell'anno. Il disco tuttavia non arriva oltreoceano fino al 2003, quando la Ipecac Recordings ne acquisisce i diritti.\nNel frattempo la sua carriera cinematografica come compositore di colonne sonore continua floridamente tanto che Kaada diventa il pi\u00f9 giovane vincitore del Premio Amanda, conferito dal \"Norwegian International Film Festival\", per la \"Miglior realizzazione artistica\". Nel 2003 musica il suo primo film americano, \"Journey\" di Warren Miller, e nel 2004, i patria, Hawaii, Oslo di Erik Poppe. In quello stesso anno escono anche il suo secondo album solista, \"MECD\", e la sua collaborazione con Mike Patton, sotto il nome di Kaada/Patton, Romances.\nKaada, nonostante il largo uso dell'elettronica, crede molto nella musica suonata dal vivo ed \u00e8 per questo che ha formato un'orchestra di 22 elementi con la quale suona ai suoi concerti.\nNel 2006 e nel 2009 sono usciti altri due album solisti: \"Music for moviebikers\" e \"Junkyard Nostalgias\".\nRiconoscimenti.\nCome compositore di colonne sonore, Kaada ha ricevuto due nomination al \"Norwegian International Film Festival\", aggiudicandosi un Premio amanda nel 2002."}
{"id": "4104302", "revid": "22475", "url": "https://it.wikipedia.org/wiki?curid=4104302", "title": "Byte order", "text": ""}
{"id": "4104308", "revid": "22475", "url": "https://it.wikipedia.org/wiki?curid=4104308", "title": "ISO/IEC 9899", "text": ""}
{"id": "4104310", "revid": "23", "url": "https://it.wikipedia.org/wiki?curid=4104310", "title": "Fosfogartrellite", "text": ""}
{"id": "4104314", "revid": "23", "url": "https://it.wikipedia.org/wiki?curid=4104314", "title": "Zincogartrellite", "text": ""}
{"id": "4104315", "revid": "37401", "url": "https://it.wikipedia.org/wiki?curid=4104315", "title": "Tratto semantico", "text": ""}
{"id": "4104316", "revid": "1494169", "url": "https://it.wikipedia.org/wiki?curid=4104316", "title": "Born and Raised", "text": ""}
{"id": "4104317", "revid": "23", "url": "https://it.wikipedia.org/wiki?curid=4104317", "title": "Gruppo della tsumcorite", "text": "Il gruppo della tsumcorite \u00e8 un gruppo di minerali."}
{"id": "4104327", "revid": "107831", "url": "https://it.wikipedia.org/wiki?curid=4104327", "title": "Aleksej Ti\u0161\u010denko", "text": "Biografia.\nNato nella citt\u00e0 siberiana di Omsk, si \u00e8 trasferito in giovane et\u00e0 con la famiglia a Rubtsovsk, dove ha cominciato a praticare il pugilato. Allenato in un primo momento dal padre Viktor, ha vinto subito il primo torneo a cui ha partecipato a soli 12 anni.\nSi \u00e8 laureato all'Accademia di Stato siberiana di Cultura Fisica e dello Sport. \u00c8 stato membro del partito \"Russia Unita\". Nel marzo 2007, a 22 anni Tishchenko \u00e8 diventato un membro dell'Assemblea Legislativa della Regione di Omsk.\nCarriera pugilistica.\nRisultati alle Olimpiadi.\nAtene 2004.\nHa vinto la medaglia d'oro nella categoria dei pesi piuma battendo in finale il nordcoreano Kim Song-guk.\nPechino 2008.\nHa vinto la medaglia d'oro nella categoria dei pesi leggeri battendo in finale il francese Daouda Sow.\nRisultati ai Mondiali.\nMianyang 2005.\nHa vinto la medaglia d'oro nella categoria dei pesi piuma battendo in finale il bulgaro Alexey Shaydulin.\nChicago 2007.\nHa vinto la medaglia di bronzo nella categoria dei pesi leggeri sconfitto in semifinale dall'inglese Frankie Gavin."}
{"id": "4104328", "revid": "729019", "url": "https://it.wikipedia.org/wiki?curid=4104328", "title": "Sadao Araki", "text": "Ministro della guerra dal 1932 al 1934, fu autore dello studio \"La missione del Giappone nell'epoca Showa\" e leader della \"K\u014dd\u014dha\" (\"Fazione della via imperiale\"). Dopo essere stato estromesso dal governo, rimase un punto di riferimento per molti giovani ufficiali dell'Esercito imperiale sostenitori dell'ideologia del K\u014dd\u014dha. Alcuni di essi si ribellarono il 26 febbraio 1936.\nDurante la seconda guerra mondiale ostent\u00f2 un atteggiamento ostile nei confronti della Cina e degli Stati Uniti d'America, quindi nel 1948 fu condannato all'ergastolo per poi essere liberato nel 1955."}
{"id": "4104330", "revid": "635893", "url": "https://it.wikipedia.org/wiki?curid=4104330", "title": "Aleksei Tishchenko", "text": ""}
{"id": "4104331", "revid": "1543377", "url": "https://it.wikipedia.org/wiki?curid=4104331", "title": "Linval Joseph", "text": "Carriera professionistica.\nNew York Giants.\nJoseph fu scelto nel corso del secondo del Draft 2010 dai New York Giants. Nella sua stagione da rookie, Joseph disput\u00f2 sei partite, nessuna delle quali come titolare, mettendo a segno 8 tackle.\nNella stagione 2011, Linval divenne il titolare fisso di New York, disputando tutte le 16 gare della stagione regolare, tutte tranne una partendo dall'inizio, totalizzando 49 e 2,0 sack. I Giants conclusero la stagione con un record di 9-7, qualificandosi per un soffio ai playoff grazie alla vittoria decisiva sui Cowboys. Nella \"off-season\", essi eliminarono nell'ordine gli Atlanta Falcons, i favoritissimi e campioni in carica Green Bay Packers e nella finale della NFC i San Francisco 49ers. Il 5 febbraio 2012, Joseph part\u00ec come titolare nel Super Bowl XLVI, vinto contro i New England Patriots 21-17, laureandosi per la prima volta campione NFL.\nNella settimana 8 della stagione 2012, Linval mise a segno due sack ai danni di Tony Romo nella vittoria in casa dei Dallas Cowboys. La sua stagione si concluse giocando tutte le 16 gare come titolare, con 59 tackle, 4 sack e un fumble forzato.\nMinnesota Vikings.\nDivenuto free agent, l'11 marzo 2014 firm\u00f2 con i Minnesota Vikings un contratto quinquennale del valore di 31,5 milioni di dollari. Il 19 marzo i Vikings annunciarono che Joseph aveva scelto il 98 come suo nuovo numero di maglia (il 97 indossato a New York era gi\u00e0 utilizzato da Everson Griffen.\nNella settimana 9 della stagione 2015, Joseph mise a segno sette tackle (di cui tre con perdita di yard da parte degli avversari) e un sack condiviso nella gara contro i St. Louis Rams, venendo premiato come miglior difensore della NFC della settimana.\nNel 2016, Joseph fu convocato per il suo primo Pro Bowl al posto dell'infortunato Aaron Donald, convocazione bissata anche l'anno seguente in sostituzione di Fletcher Cox, impegnato nel Super Bowl LII.\nLos Angeles Chargers.\nIl 19 marzo 2020 Joseph firm\u00f2 con i Los Angeles Chargers un contratto biennale del valore di 17 milioni di dollari."}
{"id": "4104333", "revid": "767487", "url": "https://it.wikipedia.org/wiki?curid=4104333", "title": "Broad Daylight", "text": "Broad Daylight \u00e8 un film muto del 1922 diretto da Irving Cummings da un soggetto di George W. Pyper e Harvey Gates, sceneggiato da quest'ultimo. Di genere giallo criminale, aveva come interpreti Lois Wilson, Jack Mulhall, Ralph Lewis, Kenneth Gibson, Wilton Taylor, Robert Walker.\nTrama.\nIl piano di \"the Scarab\" e dei suoi per colpire un uomo ben noto facendone sposare il figlio con Nora Fay, figlia a sua volta di Peter Fay, uno che lui avrebbe mandato in prigione, si rivela un fallimento quando si scopre che lo sposo, Joel Morgan, non \u00e8 per niente quello che sembrava, ma solo un amico del vero bersaglio del raggiro. I malviventi sono cos\u00ec arrabbiati che se la prendono con Morgan, pestandolo a sangue per poi abbandonarlo sul ciglio di una strada. Nora, che lo trova, si prende cura di lui ma poi, quando il giovane \u00e8 guarito, le circostanze della vita li separano. Qualche anno dopo, Peter Fay viene rilasciato. \"The Scarab\" lo coinvolge allora in una rapina, facendolo scassinare una cassaforte. Nora interviene: si ha un chiarimento e lei scopre che il vero responsabile del fatto che suo padre fosse finito in galera \u00e8 proprio \"The Scarab\". Sia il bandito che suo padre muoiono mentre lei si riunisce a Morgan.\nProduzione.\nIl film, prodotto dall'Universal Film Manufacturing Company, venne girato in California, negli Universal Studios, al 100 di Universal City Plaza, a Universal City.\nDistribuzione.\nIl copyright del film, richiesto dalla Universal Film Manufacturing Co., fu registrato il 7 ottobre 1922 con il numero LP18296.\nDistribuito dall'Universal Film Manufacturing Company, il film - presentato da Carl Laemmle - usc\u00ec nelle sale cinematografiche statunitensi il 30 ottobre 1922. Nel Regno Unito, il film prese il titolo di \"In Broad Daylight\".\nNon si conoscono copie ancora esistenti della pellicola che viene considerata presumibilmente perduta."}
{"id": "4104335", "revid": "72396", "url": "https://it.wikipedia.org/wiki?curid=4104335", "title": "Antoine Arena", "text": "Dopo gli studi di diritto all'Universit\u00e0 di Avignone, prest\u00f2 servizio nell'esercito francese in Italia nel 1527, poi divenne giudice a Saint-R\u00e9my-de-Provence.\nOpere.\nFu autore di \"Ad suos compagnones studiantes\" (Ai suoi compagni studenti), opera in versi redatta in latino maccheronico, rimaneggiata pi\u00f9 volte tra il 1520 e il 1530. Egli vi descrisse le \"Basse danse\" (danze di corte del XV e XVI secolo) e pi\u00f9 brevemente la Pavana, la Gagliarda, il \"Tourdion\" e la Corrente.\nFu imitatore di Teofilo Folengo. Nel 1537 redasse una \"Meygra entrepriza catoliqui imperatoris\" di carattere storico."}
{"id": "4104337", "revid": "475262", "url": "https://it.wikipedia.org/wiki?curid=4104337", "title": "John Beaufort", "text": "Biografia.\nEra il terzo figlio di Edmund Beaufort, II duca di Somerset e di Lady Eleanor Beauchamp, figlia di Richard de Beauchamp, XIII conte di Warwick.\nEssendo discendente di due tra le famiglie pi\u00f9 influenti dell'epoca, John si trov\u00f2 giovanissimo coinvolto nella guerra delle due rose che vedeva contrapposte le dinastie York e Lancaster, a cui erano legati i Beaufort, per salire sul trono d'Inghilterra.\nQuando suo fratello maggiore Henry Beaufort, III duca di Somerset mor\u00ec nel 1464, John divenne marchese di Dorset e conte di Dorset, titoli di cortesia garantiti agli eredi Beaufort. Il titolo tuttavia non fu mai riconosciuto dal re Yorkista Edoardo IV d'Inghilterra e dal 1461 John fu costretto a vivere in esilio in Borgogna e poi in Francia per evitare la pena di morte.\nEgli torn\u00f2 in Inghilterra nel 1471 col fratello maggiore Edmund Beaufort, IV duca di Somerset quando il re Lancaster Enrico VI d'Inghilterra reclam\u00f2 il trono da cui era stato deposto.\nJohn rimase ucciso nella battaglia di Tewkesbury il 4 maggio 1471 combattendo per l'esercito dei Lancaster. Suo fratello Edmund invece sopravvisse alla battaglia rifugiandosi in una abbazia vicina. L\u00ec fu catturato dagli Yorkisti e condannato a morte.\nJohn aveva solo sedici anni quando mor\u00ec, non era ancora sposato e non lasci\u00f2 eredi. La sua morte e quella del fratello Edmund significarono l'estinzione della linea maschile della dinastia Beaufort."}
{"id": "4104340", "revid": "23", "url": "https://it.wikipedia.org/wiki?curid=4104340", "title": "Ferripirofillite", "text": ""}
{"id": "4104342", "revid": "1005847", "url": "https://it.wikipedia.org/wiki?curid=4104342", "title": "Barth\u00e9l\u00e9my Ar\u00e9na", "text": "Biografia.\nNel 1791 fu eletto deputato all'Assemblea nazionale legislativa e su ordine del governo francese si rec\u00f2 pi\u00f9 volte in Corsica per varie missioni, venendo perci\u00f2 nominato infame di Corsica. \nNel 1793 denunci\u00f2 Pasquale Paoli come nemico della Francia.\nDopo essersi opposto a Napoleone Bonaparte, fugg\u00ec a Livorno; anche il fratello Joseph Antoine Ar\u00e9na fece parte dei movimenti d'opposizione a Bonaparte."}
{"id": "4104343", "revid": "1782831", "url": "https://it.wikipedia.org/wiki?curid=4104343", "title": "Pante\u00f3n de Infantes", "text": "Il Pante\u00f3n de Infantes del Monastero dell'Escorial si trova allo stesso livello della Cripta Reale, ma sotto l'area del convento.\nCompletato nel 1888, \u00e8 destinato a principi, infanti, e regine che sono state madri di re. Con pareti e pavimenti di marmo bianco, \u00e8 degna di nota la tomba dell'infante don Giovanni d'Austria, progettata da Ponziano Ponzano e costruita da Giuseppe Galeotti.\nAttualmente sono occupate 36 delle 60 nicchie totali.\nGli infanti di Spagna hanno anch'essi il loro proprio \"pudridero\", dove attualmente si trovano i resti dell'infante Giacomo Enrico di Borbone (zio paterno del re Juan Carlos), di don Luigi di Baviera (cugino) e di do\u00f1a Isabella Alfonsa di Borbone (nipote di Alfonso XIII)."}
{"id": "4104346", "revid": "1318658", "url": "https://it.wikipedia.org/wiki?curid=4104346", "title": "IK Oskarshamn", "text": "LIK Oskarshamn \u00e8 una squadra svedese di hockey su ghiaccio di Oskarshamn, fondata il 27 maggio del 1970 dalla fusione tra IFK Oskarshamn e Oskarshamns AIK.\nSquadra.\nLa squadra milita nella Hockeyallsvenskan, la seconda serie del campionato di hockey su ghiaccio svedese. I colori della squadra sono blu, bianco e rosso.\nL'IK Oskarshamn gioca le sue partite interne all'Arena Oskarshamn, che ha una capacit\u00e0 di spettatori.\nGiocatori.\nCapitani (dal 1992).\nI capitani della squadra dalla stagione 1992-1993:"}
{"id": "4104348", "revid": "23", "url": "https://it.wikipedia.org/wiki?curid=4104348", "title": "Gruppo del talco", "text": "Il gruppo del talco \u00e8 un gruppo di minerali."}
{"id": "4104351", "revid": "1005847", "url": "https://it.wikipedia.org/wiki?curid=4104351", "title": "Celestino Arena", "text": "Biografia.\nLaureato in giurisprudenza a Napoli, dopo aver lavorato presso il Ministero delle poste e dei telegrafi e il Ministero degli affari esteri, insegn\u00f2 materie giuridico-economiche nelle universit\u00e0 di Pisa (1931-1938), Napoli (1939-1942) e Roma (1943-1970). \nIl 15 ottobre 1915 fu iniziato in Massoneria nella Loggia \"Bruzia - Piero De Roberto\" di Cosenza, appartenente al Grande Oriente d'Italia, divenne Maestro il 19 febbraio 1918.\nFu autore, tra le altre, delle opere \"Corso di scienza delle finanze\", prima edizione del 1939 e pi\u00f9 volte ristampata e \"Teoria generale della finanza pubblica\" del 1945. Insieme con Gustavo Del Vecchio diresse il \"Trattato italiano di economia\", edito in venti volumi dalla Unione Tipografico-Editrice Torinese a partire del 1961, al quale collaborarono importanti economisti e statistici italiani e di cui scrisse il volume XIV \"Finanza pubblica\". Tradusse, inoltre, \"Les syst\u00e8mes socialistes\" di Vilfredo Pareto (\"I sistemi socialisti\", Torino, Utet, 1951, riedito nel 1954).\nNelle elezioni politiche del 1953, si candid\u00f2, senza essere eletto, nelle liste della Democrazia Cristiana in Calabria."}
{"id": "4104354", "revid": "1315817", "url": "https://it.wikipedia.org/wiki?curid=4104354", "title": "Filippo Arena", "text": "Gesuita, fu docente di filosofia e matematica. Nella sua opera \"La natura e la coltura de'fiori\" (1768) teorizz\u00f2 l'importanza dell'impollinazione incrociata e il ruolo degli insetti nei processi di fecondazione floreale.\nBiografia.\nFormazione.\nFilippo Arena nacque a Piazza (l'odierna Piazza Armerina) il 1\u00ba maggio 1708. Probabilmente frequent\u00f2 le scuole gesuitiche presso il Collegio della citt\u00e0 natale e a soli quindici anni, il 14 novembre 1723, entr\u00f2 nell\u2019Ordine dei Gesuiti facendo il noviziato a Messina.\nNell\u2019ottobre 1725 su trasfer\u00ec allo Scolasticato del Collegio dei Gesuiti di Palermo dove studi\u00f2 Retorica. Il 15 novembre di quell\u2019anno prese i primi voti religiosi e due anni dopo fu inviato a insegnare Humanitas nel Collegio di Vizzini.\nAppena un anno dopo \u00e8 gi\u00e0 nel Collegio Primario di Messina tra i magistri inferiores come professore di Grammatica. Dal 1729 al 1731 torna al Collegio di Piazza come Magister Humaniorum litterarum. In questi continui spostamenti viene sempre incaricato, nonostante la giovane et\u00e0, di dirigere la Congregazione Mariana.\nContemporaneamente completa gli studi aggiungendo ai due anni di Retorica, tre di Filosofia e quattro di Teologia. Alla fine dei suoi studi, nel 1737, viene ordinato sacerdote a Palermo\nInsegnamento e attivit\u00e0 di ricerca.\nDal 1739 viene inviato a insegnare Fisica nel Collegio di Caltagirone dove, nel 1740, gli venne affidato l\u2019insegnamento di Metafisica. Il 14 agosto 1741 fece la solenne professione dei 4 voti, tipica dei Compagnia di Ges\u00f9.\nNei sei anni successivi Padre Filippo Arena fu a Malta nel cui Collegio insegn\u00f2 Filosofia e cominci\u00f2 a insegnare Matematica, cattedra che avrebbe conservato per 23 anni.\nNel 1747 fu assegnato al Collegio dei Nobili di Palermo e fece ritorno in Sicilia. In questa istituzione, frequentata dai giovani dell\u2019aristocrazia isolana, mantenne le cattedre di Filosofia e Matematica e fu Praefectus studiorurm (preside) fino al 1751. Poi fu trasferito come professore di Matematica al Collegio Massimo di Palermo, la massima istituzione culturale gesuitica in Sicilia.\nDal 1760 in poi fa parte delle commissioni esaminatrici dei candidati non gesuiti al dottorato in Filosofia.\nTra il 1754 e il 1758 pubblic\u00f2 tre opere relative agli studi di fisica, ma solo nel 1767 riusc\u00ec a pubblicare il primo dei due volumi di Botanica \u201cLa natura, e coltura de\u2019 fiori \u2026\u201d il cui secondo volume ebbe notevoli difficolt\u00e0 ad ottenere l\u2019imprimatur poich\u00e9 considerato dal Generale dei gesuiti Lorenzo Ricci \u201cassai debole e di pochissimo merito e gradimento\u201d.\nEsilio.\nIn quell\u2019anno i Gesuiti furono espulsi dai possedimenti spagnoli e padre Arena, arrestato il 30 novembre, dovette andare in esilio a Viterbo dove insegn\u00f2 nel biennio successivo e dove rest\u00f2 per altri tre prima di trasferirsi a Roma nel 1773, anno della soppressione dell\u2019Ordine dei Gesuiti.\nA Roma nel 1777 pubblic\u00f2 un nuovo trattato di Fisica che apr\u00ec un dibattito ospitato su ben quattro numeri delle Efemeridi leterarie.\nNon si hanno informazioni sull\u2019attivit\u00e0 di padre Filippo Arena negli ultimi anni della sua vita. Mor\u00ec a Roma il 1\u00ba marzo 1789.\nRilevanza scientifica.\nIl valore scientifico dell'attivit\u00e0 di ricerca di Filippo Arena in campo botanico \u00e8 stato riconosciuto solo all'inizio del XX sec. quando \u00e8 stato considerato l'unico biologo siciliano meritevole di essere ricordato tra quelli in attivit\u00e0 nel Settecento..\nSul finire del secolo ne ha riscoperto il \"contributo al progresso degli studi botanici soprattutto in merito al complesso problema della sessualit\u00e0 delle piante, per cui occupa un posto di tutto rispetto nell'ampio contesto della cultura scientifica del suo tempo\".\nLa ricerca di Arena conferma e sostiene, per primo in Italia, la teoria di Camerarius che per primo scopr\u00ec la sessualit\u00e0 delle piante nel 1694 e confuta la teoria del pi\u00f9 importante botanico della sua epoca, Giulio Pontendera. \nCon la sua opera dimostra e spiega il fenomeno della impollinazione e dimostra sperimentalmente la possibilit\u00e0 di ibridazione nel mondo vegetale anche tra specie diverse. Egli \"intuisce la variabilit\u00e0 della specie su basi genetiche e dimostra che con la impollinazione incrociata si hanno individui pi\u00f9 rigogliosi, cio\u00e8 intuisce quello che poi un secolo pi\u00f9 tardi sar\u00e0 messo in evidenza con molta chiarezza da Darwin."}
{"id": "4104359", "revid": "933835", "url": "https://it.wikipedia.org/wiki?curid=4104359", "title": "Joseph Antoine Ar\u00e9na", "text": "Biografia.\nFratello di Barth\u00e9l\u00e9my Ar\u00e9na, fu militare di Napoleone a Tolone, ma presto gli si oppose. Fu indagato per aver complottato contro il primo console e ghigliottinato a Parigi il 30 gennaio 1801, insieme a Dominique Demerville, Giuseppe Ceracchi e Fran\u00e7ois Topino-Lebrun."}
{"id": "4104360", "revid": "180559", "url": "https://it.wikipedia.org/wiki?curid=4104360", "title": "Iacopo d'Arena", "text": "Biografia.\nInsegn\u00f2 nelle universit\u00e0 di Padova, Napoli, Siena e Bologna. Fu commentatore del Digesto e scrisse molte opere tuttora inedite."}
{"id": "4104363", "revid": "183114", "url": "https://it.wikipedia.org/wiki?curid=4104363", "title": "Alexander Ivanovi\u010d Cerny\u0161ev", "text": ""}
{"id": "4104367", "revid": "287204", "url": "https://it.wikipedia.org/wiki?curid=4104367", "title": "Maricite", "text": ""}
{"id": "4104371", "revid": "23", "url": "https://it.wikipedia.org/wiki?curid=4104371", "title": "Natrofilite", "text": ""}
{"id": "4104373", "revid": "767612", "url": "https://it.wikipedia.org/wiki?curid=4104373", "title": "Equazione modulare", "text": ""}
{"id": "4104377", "revid": "212348", "url": "https://it.wikipedia.org/wiki?curid=4104377", "title": "Outside the Law (film 1920)", "text": ""}
{"id": "4104378", "revid": "23", "url": "https://it.wikipedia.org/wiki?curid=4104378", "title": "Gruppo della trifilite", "text": "Il gruppo della trifilite \u00e8 un gruppo di minerali."}
{"id": "4104379", "revid": "1573940", "url": "https://it.wikipedia.org/wiki?curid=4104379", "title": "Otus madagascariensis", "text": "L'assiolo torotoroka (Otus madagascariensis ()) \u00e8 un uccello della famiglia Strigidae, endemico del Madagascar.\nDescrizione.\n\u00c8 uno strigide di taglia medio-piccola, che raggiunge lunghezze di 22 \u2013 24\u00a0cm e un peso di circa 100\u00a0g.\nIl piumaggio \u00e8 prevalentemente marrone screziato, pi\u00f9 scuro sul dorso e pi\u00f9 chiaro sul ventre.\nBiologia.\nAlimentazione.\nSi nutre prevalentemente di insetti e anche di piccoli vertebrati.\nRiproduzione.\nNidifica all'interno di cavit\u00e0 naturali o in nidi abbandonati da altri uccelli, deponendo da 2 a 5 uova per covata.\nDistribuzione e habitat.\nLa specie \u00e8 diffusa nella parte occidentale del Madagascar, ma i limiti della sua distribuzione sono incerti, poich\u00e9 il suo areale si sovrappone a quello dell'assiolo malgascio (\"Otus rutilus\"), con il quale \u00e8 stato per molto tempo assimilato."}
{"id": "4104385", "revid": "113764675", "url": "https://it.wikipedia.org/wiki?curid=4104385", "title": "S\u00een-l\u0113qi-unninni", "text": "S\u00een-l\u0113qi-unninni fu un sacerdote ed esorcista \"(ma\u0161ma\u0161\u0161u)\" cassita che visse in Mesopotamia in un periodo compreso tra il 1300 a.C. ed il 1000 a.C.. \nIl nome dello scrittore pu\u00f2 avere differenti trascrizioni: S\u00een-l\u0113qi-unninni significa \"S\u00een (il Dio Luna) \u00e8 colui che accetta le mie preghiere\", mentre S\u00een-liqe-unninni, significa \"O S\u00een! Accetta le mie preghiere\".\n\u00c8 il redattore della versione meglio conservata dell'\"Epopea di Gilgame\u0161\". Il suo nome \u00e8 riportato nel testo stesso, cosa assai inusuale per un testo scritto in caratteri cuneiformi. La sua versione \u00e8 conosciuta per il suo incipit: \u00abColui che ha visto l'abisso\u00bb.\nIl solo momento in cui S\u00een-l\u0113qi-unninni narra la storia in prima persona \u00e8 nel prologo. \nLa sua versione include, tra gli altri, nella Tavola IX, la storia del Diluvio Universale di Utanapi\u0161tim e, nella Tavola XII, la storia in lingua sumera di \"Gilgame\u0161, Enkidu e gli Inferi\"."}
{"id": "4104386", "revid": "1226", "url": "https://it.wikipedia.org/wiki?curid=4104386", "title": "Agente di affari in mediazione", "text": ""}
{"id": "4104391", "revid": "23", "url": "https://it.wikipedia.org/wiki?curid=4104391", "title": "Gruppo della strunzite", "text": "Il gruppo della strunzite \u00e8 un gruppo di minerali."}
{"id": "4104396", "revid": "23", "url": "https://it.wikipedia.org/wiki?curid=4104396", "title": "Gruppo della wollastonite", "text": "Il gruppo della wollastonite \u00e8 un gruppo di minerali."}
{"id": "4104401", "revid": "3115", "url": "https://it.wikipedia.org/wiki?curid=4104401", "title": "Diga del Vieux \u00c9mosson", "text": "La diga del Vieux \u00c9mosson \u00e8 una diga ad arco situata in Svizzera, nel Canton Vallese, nel comune di Finhaut.\nDescrizione.\nInaugurata nel 1955, ha un'altezza di 45 metri e il coronamento \u00e8 lungo 170 metri. Il volume della diga \u00e8 di 62.000 metri cubi.\nIl lago creato dallo sbarramento, il lac du Vieux \u00c9mosson, ha un volume massimo di 13,8 milioni di metri cubi, una lunghezza di 1,5\u00a0km e un'altitudine massima di 2205\u00a0m s.l.m. Lo sfioratore ha una capacit\u00e0 di 15 metri cubi al secondo. Le acque del lago vengono sfruttate dall'azienda Nant de Drance SA.\nA partire dal 2012 inizieranno i lavori preparatori per innalzare di 21,5 metri la diga allo scopo di raddoppiare la capacit\u00e0 del bacino. In primavera si prepareranno le vie d'accesso al cantiere e a montare i primi impianti sul luogo. Da giugno a ottobre verr\u00e0 fatta brillare la parte superiore del coronamento.\nLa diga sar\u00e0 alta 66 metri, e il lago potr\u00e0 contenere fino a circa 28 milioni di metri cubi."}
{"id": "4104402", "revid": "502559", "url": "https://it.wikipedia.org/wiki?curid=4104402", "title": "Diga del Vieux-\u00c9mosson", "text": ""}
{"id": "4104403", "revid": "287204", "url": "https://it.wikipedia.org/wiki?curid=4104403", "title": "Diga del Vieux-Emosson", "text": ""}
{"id": "4104404", "revid": "287204", "url": "https://it.wikipedia.org/wiki?curid=4104404", "title": "Diga del Vieux Emosson", "text": ""}
{"id": "4104405", "revid": "287204", "url": "https://it.wikipedia.org/wiki?curid=4104405", "title": "Diga di Vieux Emosson", "text": ""}
{"id": "4104406", "revid": "502559", "url": "https://it.wikipedia.org/wiki?curid=4104406", "title": "Diga di Vieux \u00c9mosson", "text": ""}
{"id": "4104407", "revid": "502559", "url": "https://it.wikipedia.org/wiki?curid=4104407", "title": "Diga di Vieux-\u00c9mosson", "text": ""}
{"id": "4104408", "revid": "767487", "url": "https://it.wikipedia.org/wiki?curid=4104408", "title": "Herbert Weir Smyth", "text": "La sua dettagliata grammatica del greco antico \u00e8 diventata un punto di riferimento in materia in lingua inglese, al pari dell'opera di William Goodwin, al quale \u00e8 succeduto alla cattedra di Letteratura Greca presso l'Universit\u00e0 di Harvard in qualit\u00e0 di \"Eliott Professor\" (dal 1902).\nIl testo \u00e8 disponibile in versione integrale gratuitamente sulla libreria in linea del progetto Perseus dell'Universit\u00e0 di Tufts.\nBiografia.\nDopo aver compiuto studi artistici presso Swarthmore (1876) e Harvard (1878), ha frequentato anche le universit\u00e0 di Lipsia e G\u00f6ttingen, dove ha ottenuto un dottorato in filosofia nel 1884.\nDal 1883 al 1885 \u00e8 stato insegnante di greco antico e sanscrito al Williams College, e per due anni lettore di greco al Johns Hopkins. \nNegli anni tra il 1887 e il 1901 \u00e8 stato professore di greco presso il Bryn Mawr College; nel 1899 e nel 1900 ha tenuto lezioni di lingue e letteratura greca per la American Classical School ad Atene.\nSegretario della American Philological Association dal 1889 ne \u00e8 stato eletto presidente nel 1904.\n\u00c8 stato inoltre vicepresidente della Egypt Exploration Society, ha seguito l'American Academy of Arts and Sciences ed \u00e8 stato membro della American Philosophical Society.\nNel corso dell'anno accademico 1922-1923 ha tenuto presso l'Universit\u00e0 di Berkeley, in California, la lectio magistralis intitolata a Peder Sather, sulla tragedia eschilea - il contenuto della lezione \u00e8 stato pubblicato l'anno dopo.\nOpere.\nPubblicazioni.\nHa partecipato, inoltre, a 20 volumi della \"Greek Series for Colleges and Schools\"."}
{"id": "4104410", "revid": "767487", "url": "https://it.wikipedia.org/wiki?curid=4104410", "title": "Ligabue Campovolo - Il film 3D", "text": "Ligabue Campovolo - Il film 3D \u00e8 un film concerto del 2011 che documenta il concerto del Rocker italiano Luciano Ligabue tenuto all'aeroporto di Reggio Emilia, il 16 luglio 2011 di fronte a 120.000 persone.\nSi tratta del secondo concerto tenuto dal cantautore nell'aeroporto dopo quello del 2005; e in quell'occasione suon\u00f2 ancora una volta con i ClanDestino, La Banda, Il Gruppo, e gli Orazero; pi\u00f9 due ospiti speciali Mauro Pagani (violino, bouzouki, armonica e flauto) e Corrado Rustici (chitarra)."}
{"id": "4104422", "revid": "599013", "url": "https://it.wikipedia.org/wiki?curid=4104422", "title": "Salvage", "text": ""}
{"id": "4104425", "revid": "767487", "url": "https://it.wikipedia.org/wiki?curid=4104425", "title": "Diga di Wettingen", "text": "La diga di Wettingen \u00e8 una diga a gravit\u00e0 situata in Svizzera, nel canton Argovia, sulla Limmat.\nDescrizione.\nInaugurata nel 1933, ha un'altezza di 29 metri e il coronamento \u00e8 lungo 133 metri. Il volume della diga \u00e8 di 32.000 metri cubi. Dal 2003 al 2008 l'impianto \u00e8 stato recentemente rinnovato.\nIl lago creato dallo sbarramento, lo Stausee Wettingen, ha un volume massimo di 3,35 milioni di metri cubi, una lunghezza di 7\u00a0km e un'altitudine massima di 380\u00a0m s.l.m. Lo sfioratore ha una capacit\u00e0 di 1350 metri cubi al secondo.\nLe acque del lago vengono sfruttate dall'azienda Elektrizit\u00e4tswerk der Stadt Z\u00fcrich.\nSulla diga c'\u00e8 una centrale idroelettrica gestita dal quest'ultima azienda."}
{"id": "4104430", "revid": "438678", "url": "https://it.wikipedia.org/wiki?curid=4104430", "title": "Storia d'Europa", "text": ""}
{"id": "4104432", "revid": "86376", "url": "https://it.wikipedia.org/wiki?curid=4104432", "title": "Piramidi nubiane", "text": "Situate nell'odierno Sudan, le piramidi nubiane sono piramidi costruite da vari re dei regni Kush (Napata, Mero\u00eb) ed egizio, oltre 500 anni dopo che in Egitto e nella valle del Nilo se ne era cessata la costruzione.\nLa parte di valle del Nilo nota come Nubia, nell'odierno Sudan, ospit\u00f2 in antichit\u00e0 tre diversi regni Kush. Il primo ebbe la capitale a Kerma e dur\u00f2 dal 2600 al 1520 a.C. Il secondo si trovava a Napata dal 1000 al 300 a.C., ed infine l'ultimo fu a Mero\u00eb (300 a.C.\u2013300 d.C.).\nKerma fu il primo regno centralizzato della Nubia, con le sue forme indigene di architettura e le sue usanze funerarie. Gli ultimi due regni, Napata e Meroe, furono fortemente influenzati dall'antico Egitto, culturalmente, economicamente, politicamente e militarmente. I regni Kush, a turno, entrarono in dura competizione con l'Egitto. Durante l'ultimo periodo della storia dell'antico Egitto, i re di Napata conquistarono ed unificarono l'Egitto. I Napatani divennero i faraoni della XXV dinastia egizia. Il dominio napata sull'Egitto termin\u00f2 con la conquista assira del 656 a.C.\nLe piramidi.\nFurono circa 220 le piramidi costruite nei tre siti nubiani nell'arco di pochi secoli, utilizzate come tombe dai re e dalle regine di Napata e Mero\u00eb. La prima fu costruita a el-Kurru, e contiene le tombe di re Kashta e del figlio Pianki, assieme ai successori di Pianki: Shabaka, Shebitqo e Tanutamani. Quattordici piramidi furono costruite per le loro regine, molte delle quali rinomate regine guerriere. Queste piramidi possono essere paragonate alle 120 piramidi pi\u00f9 grandi costruite in Egitto nell'arco di 3000 anni.\nLe ultime piramidi napatane si trovano a Nuri, sulla riva occidentale del Nilo in Nubia superiore. Questa necropoli era il luogo di sepoltura di 21 re e 52 regine e principesse, tra cui Anlami e Aspelta. I corpi di questi re furono posti in enormi sarcofagi di granito. Quello di Aspelta pesa 15,5 tonnellate, ed il coperchio pesa 4 tonnellate. La pi\u00f9 antica e grande piramide di Nuri \u00e8 quella costruita per il re napatano, faraone della XXV dinastia, Taharqa.\nIl pi\u00f9 ampio sito nubiano di piramidi si trova a Mero\u00eb, tra la quinta e la sesta cateratta del Nilo, circa 100 km a nord di Khartum. Durante il periodo Meroitico vi furono sepolti oltre 40 re e regine.\nLa proporzione fisica delle piramidi nubiane differisce molto dalle piramidi egizie: sono costruite a gradoni, e sono alte dai sei ai trenta metri, con basi raramente pi\u00f9 larghe di otto metri, il che portava a strutture con pendenze di circa 70 gradi. Molte di loro avevano anche templi per offerte vicino alla base, con caratteristiche Kush. Le piramidi egizie della stessa altezza presentavano basi larghe cinque volte quelle nubiane, e inclinazioni di 40/50 gradi.\nTutte le tombe delle piramidi nubiane furono saccheggiate in tempi antichi, ma le sculture presenti sulle mura delle tombe fanno capire che gli occupanti erano mummificati, coperti di gioielli e deposti in sarcofagi di legno. Al tempo dell'esplorazione da parte degli archeologi (XIX e XX secolo) in alcune piramidi furono trovati resti di archi, faretre di frecce, attrezzatura per cavalli, scatole di legno, arredi, ceramiche, vetri colorati, stoviglie di metallo e molti altri artefatti che dimostravano il commercio Meroitico con Egitto e mondo ellenistico.\nIn una piramide scavata a Mero\u00eb si trovavano centinaia di oggetti pesanti, tra cui grandi blocchi decorati con arte rupestre. Tra gli oggetti sepolti c'era anche una mucca con unguento sugli occhi e rocce musicali."}
{"id": "4104435", "revid": "50812740", "url": "https://it.wikipedia.org/wiki?curid=4104435", "title": "Produzione agricola", "text": ""}
{"id": "4104446", "revid": "50812853", "url": "https://it.wikipedia.org/wiki?curid=4104446", "title": "Riscaldamento climatico", "text": ""}
{"id": "4104447", "revid": "1982", "url": "https://it.wikipedia.org/wiki?curid=4104447", "title": "Crapina", "text": ""}
{"id": "4104456", "revid": "767487", "url": "https://it.wikipedia.org/wiki?curid=4104456", "title": "Diga di Zen Binnen", "text": "La diga di Zen Binnen \u00e8 una diga ad arco situata in Svizzera, nel Canton Vallese, nel comune di Binn.\nDescrizione.\nInaugurata nel 1953, ha un'altezza di 22 metri e il coronamento \u00e8 lungo 46 metri.\nIl lago creato dallo sbarramento, ha un volume massimo di 0,17 milioni di metri cubi, e un'altitudine massima di 1308\u00a0m s.l.m. Lo sfioratore ha una capacit\u00e0 di 35 metri cubi al secondo. Le acque del lago vengono sfruttate dall'azienda Rhonewerke AG."}
{"id": "4104462", "revid": "50812980", "url": "https://it.wikipedia.org/wiki?curid=4104462", "title": "Reddito nazionale", "text": ""}
{"id": "4104480", "revid": "767487", "url": "https://it.wikipedia.org/wiki?curid=4104480", "title": "Another Scandal", "text": "Another Scandal \u00e8 un film muto del 1924 diretto da Edward H. Griffith.\nProduzione.\nIl film fu prodotto dalla Tilford Cinema Corporation. Venne girato in Florida.\nDistribuzione.\nDistribuito dalla Producers Distributing Corporation (PDC) e da W.W. Hodkinson, il film usc\u00ec nelle sale cinematografiche USA il 22 giugno 1924."}
{"id": "4104483", "revid": "292162", "url": "https://it.wikipedia.org/wiki?curid=4104483", "title": "Riserva naturale orientata Pantani della Sicilia Sud-Orientale", "text": "La riserva naturale orientata Pantani della Sicilia Sud-Orientale \u00e8 un'area naturale protetta situata nei comuni di Ispica, Noto e Pachino, nelle provincie di Ragusa e Siracusa ed \u00e8 stata istituita nel 2011 dalla Regione siciliana. La riserva, inoltre, coincide con il sito di interesse comunitario ITA090003.\nTerritorio.\nLa riserva \u00e8 situata nella punta meridionale della Sicilia ed occupa una superficie di 1.385,03 ettari, di cui 424,16 ha di zona A e 960,87 ha di zona B.\nNella riserva sono stati inclusi i pantani:"}
{"id": "4104487", "revid": "92723", "url": "https://it.wikipedia.org/wiki?curid=4104487", "title": "Stefano d'Alvernia", "text": "Origine.\nNobile carolingio di cui non si conoscono gli ascendenti, si conosce solo il nome del padre, Ugo.\nBiografia.\nDi Stefano si hanno scarse notizie, si sa solo che verso l'862, spodest\u00f2 dal titolo di conte di Alvernia, il suo predecessore, Bernardo I, in quanto, secondo gli \"Annales Bertiniani\", in quell'anno si fa riferimento a Stefano, come conte di Alvernia.\nSempre gli \"Annales Bertiniani\" fanno riferimento alla morte di Stefano, riportando che i Normanni penetrarono in Alvernia e uccisero il conte Stefano con alcuni dei suoi uomini e poterono tornare indisturbati alle loro navi. La stessa notizia, che il conte Stefano fu ucciso dai Danesi, \u00e8 riportata anche nel \"Chronicon Sancti Maxentii Pictavensis\", ma \u00e8 fatta erroneamente risalire a vent'anni prima.A Stefano successe Gerardo II.\nDiscendenza.\nCome risulta da una lettera ai vescovi francesi di Hincmaro Arcivescovo di Reims, datata 860, Stefano aveva sposata una figlia del conte di Tolosa, Raimondo I e in quella stessa lettera sosteneva che il matrimonio non era stato consumato (Secondo l\"'Histoire general de Languedoc\", Stefano in un primo tempo non aveva mantenuto la promessa di matrimonio, poi dopo essere stato costretto a sposare la figlia di Raimondo I, non aveva consumato il matrimonio).Di Stefano non risulta alcuna discendenza."}
{"id": "4104490", "revid": "1442080", "url": "https://it.wikipedia.org/wiki?curid=4104490", "title": "Petroica australis", "text": "La petroica bruna dell'Isola del Sud (Petroica australis ()) \u00e8 un uccello della famiglia dei Petroicidi originario della Nuova Zelanda, dove gode dello status di specie endemica protetta. \u00c8 diffusa nell'Isola del Sud e nell'isola Stewart/Rakiura (dove \u00e8 presente con una sottospecie distinta), sebbene la sua distribuzione non sia continua. La specie \u00e8 strettamente imparentata con la petroica bruna dell'Isola del Nord (un tempo considerata una sua sottospecie, ma oggi trattata come specie a parte, \"P. longipes\") e con la rarissima petroica delle Chatham (\"P. traversi\") dell'arcipelago omonimo.\nTassonomia.\nAttualmente gli studiosi ne riconoscono due sottospecie:\nGli areali delle due sottospecie non si sovrappongono. La petroica bruna dell'Isola del Nord (\"P. longipes\"), la petroica della Nuova Zelanda (\"P. macrocephala\") e la petroica delle Chatham (\"P. traversi\") sono suoi parenti stretti. \"P. traversi\" in particolare sembra che discenda direttamente da \"P. australis\", sebbene la localizzazione dell'antenato comune pi\u00f9 recente sia ancora da determinare. La famiglia cui questa specie appartiene, quella dei Petroicidi, conta in tutto 50 specie, diffuse prevalentemente in Australia, Nuova Zelanda e Nuova Guinea.\nTestimonianze fossili.\nLe analisi filogenetiche molecolari suggeriscono due diverse ondate di immigrazione del genere \"Petroica\" dall'Australia. \"P. longipes\" e \"P. australis\" potrebbero essere giunte con la prima ondata e \"P. macrocephala\" con la seconda. Le prove indicano che \"P. longipes\" e \"P. australis\" abbiano iniziato a divergere prima del Pleistocene e che le due sottospecie di \"P. australis\" si siano diversificate dopo la stessa era. La prima separazione ebbe luogo circa tre milioni di anni fa, mentre la seconda appena 10.000 anni fa (vale a dire in epoca post-glaciale). I fossili dei Petroicidi della Nuova Zelanda si possono rinvenire talvolta nei pressi dei depositi accumulati nei pozzi sotterranei, in quanto questi animali si alimentano quasi esclusivamente sul terreno. I resti fossili indicano anche che un tempo le petroiche erano presenti in tutti gli habitat di pianura della Nuova Zelanda, fino a quando non ebbero inizio le deforestazioni ad opera degli antenati polinesiani dei M\u0101ori e, successivamente, dei colonizzatori europei.\nDescrizione.\nLa petroica bruna dell'Isola del Sud \u00e8 un Passeriforme di piccole dimensioni: misura 10\u201318\u00a0cm di lunghezza e pesa circa 35 g. La petroica bruna dell'Isola del Nord ricorda nell'aspetto sia le femmine che i giovani della petroica bruna dell'Isola del Sud, nonch\u00e9 dell'isola Stewart, il che talvolta rende molto difficile distinguere le tre. In tutte e tre le forme le femmine e i giovani si somigliano, ma nei giovani che hanno raggiunto l'indipendenza da poco non \u00e8 ancora presente la macchia pi\u00f9 chiara sul petto. Tuttavia, i maschi della petroica bruna dell'Isola del Nord hanno un piumaggio quasi nero, con una macchia bianca proprio sopra il becco e la parte inferiore del petto bianco-grigiastra. Le femmine e i giovani sono grigiastri e presentano una serie di macchioline pi\u00f9 chiare su petto e gola. I maschi della petroica bruna dell'Isola del Sud sono di colore grigio scuro, ad eccezione di una macchia bianco-giallastra ben definita sulla parte inferiore del petto, mentre femmine e giovani sono ricoperti da un piumaggio di un grigio pi\u00f9 chiaro, con una macchia sul petto meno distinta. Infine, sia i maschi che le femmine della petroica dell'isola Stewart somigliano alla petroica bruna dell'Isola del Nord.\nLe petroiche brune della Nuova Zelanda sono uccelli relativamente longevi: in natura sono stati registrati esemplari che avevano almeno 14 anni.\nDistribuzione e habitat.\nIn passato la petroica bruna dell'Isola del Sud abitava gran parte delle pianure dell'Isola del Sud della Nuova Zelanda, ma nel corso dell'ultimo secolo il suo areale si \u00e8 sempre pi\u00f9 frammentato a causa della perdita dell'habitat e della predazione da parte delle specie introdotte. Sulla costa orientale dell'Isola del Sud ve ne sono solamente due popolazioni, ma la specie \u00e8 un po' pi\u00f9 comune nella parte settentrionale e occidentale. Malgrado tutto, gli \u00e8 andata meglio che alla petroica dell'isola Stewart, attualmente relegata a tre sottopopolazioni, tutte quante presenti nella boscaglia paludosa di \"Leptospermum\": sebbene questo non sia il suo habitat preferito, \u00e8 anche quello meno popolato dai mammiferi predatori. A un certo punto la popolazione totale di questa sottospecie era inferiore alle 500 unit\u00e0. Venne allora istituito un programma di traslocazione in isole libere dai predatori (come Ulva, Motuara e Nukuwaiata) che si \u00e8 rivelato relativamente efficace nello stabilire nuove popolazioni (circa 600 individui solo a Motuara). Nell'Isola del Sud, \"P. australis\" mostra una netta preferenza per le piantagioni di abete di Douglas, piuttosto che per le foreste di essenze native (alberi di kanuka) o per le piantagioni di pino di Monterey. Questa scelta sembra essere apparentemente dovuta alla struttura della foresta, piuttosto che alla disponibilit\u00e0 di cibo o di siti di nidificazione, in quanto la specie predilige foreste strutturalmente semplici, con fitte canopie e terreno ricoperto da una lettiera di foglie. Quando ne venne introdotta una popolazione sull'isola di Ulva, la nidificazione \u00e8 stata positivamente correlata alla presenza di una vegetazione costiera di latifoglie.\nBiologia.\nRiproduzione.\nLa petroica bruna dell'Isola del Sud \u00e8 geneticamente monogama e le paternit\u00e0 extra-coniugali sono rare. Dal momento che \u00e8 generalmente monogama, non \u00e8 migratrice e rimane tutto l'anno nello stesso territorio di nidificazione, i membri di ciascuna coppia si trovano a dover competere tra loro per il cibo al di fuori del periodo di riproduzione. Il livello di competizione \u00e8 ridotto da metodi di foraggiamento leggermente diversi; tuttavia, entrambi i partner rubano il cibo messo da parte del loro compagno se ne hanno l'opportunit\u00e0. I maschi hanno atteggiamenti dominanti sulle femmine e non consentono alle partner di usufruire dei propri tesoretti, cos\u00ec esse possono saccheggiare le riserve dei maschi unicamente quando non vengono viste. Durante la stagione riproduttiva \u00e8 la sola femmina a occuparsi della costruzione del nido e della cova, mentre il maschio va in cerca di cibo per lei e i piccoli.\nLe petroiche brune dell'Isola del Sud raggiungono la maturit\u00e0 sessuale tra i sei e i dodici mesi di et\u00e0. Iniziano la loro stagione riproduttiva piuttosto presto, in agosto o settembre (primavera australe) e quindi possono utilizzare le scorte di cibo rimanenti dell'inverno durante questo periodo. Costruiscono nidi a forma di coppa aperta nelle biforcazioni degli alberi o all'interno delle cavit\u00e0 del tronco. L'incubazione dura 18 giorni e i nidiacei lasciano il nido dopo 21 giorni. Trascorsi da cinque a venticinque giorni dall'abbandono del nido da parte dei giovani, la coppia pu\u00f2 riprodursi di nuovo. Generalmente una covata \u00e8 composta da due uova, ma vi \u00e8 una correlazione inversa tra le dimensioni delle uova e il loro numero. Le covate sostitutive, in caso di perdita delle uova o dei nidiacei a causa della predazione, possono essere prodotte in tempi relativamente brevi, entro 3-10 giorni.\nAlimentazione.\nGli invertebrati, compresi lombrichi, coleotteri e altri artropodi raccolti dalla lettiera di foglie, costituiscono la maggior parte della dieta della petroica. Le prede invertebrate possono essere immagazzinate intere o in porzioni pi\u00f9 piccole. Le prede singole vengono stivate in siti separati. Le prede vengono generalmente immagazzinate entro una distanza di 10 m dal luogo di cattura, perfino quando l'animale si trova oltre i confini del proprio territorio. La petroica bruna dell'Isola del Sud \u00e8 dotata di un'ottima memoria per quanto riguarda i siti dove ha nascosto il cibo: un maschio \u00e8 stato visto svuotare fino a cinque depositi consecutivi prima di ritornare dalla sua partner che stava covando. Questi uccelli hanno dimostrato di avere una grande abilit\u00e0 nel differenziare e dare la priorit\u00e0 a depositi di varie dimensioni, fino a 12, senza alcun tipo di allenamento: sembra che questi animali siano dotati della pi\u00f9 elevata competenza numerica riscontrata in specie selvatiche. Dato l'elevato tasso metabolico, in inverno la petroica trascorre quasi il 90% della giornata cacciando o immagazzinando prede. Di tanto in tanto \u00e8 stata vista mangiare anche qualche bacca, ma queste ultime non vengono mai immagazzinate.\nVocalizzazioni.\nIl canto del maschio al di fuori della stagione riproduttiva \u00e8 costituito da una serie di forti note di frequenza decrescente, che cominciano in rapida successione, per terminare lentamente. Durante la stagione riproduttiva, i maschi emettono un canto completo per corteggiare le femmine. \u00c8 un canto potente, chiaro e continuo, che pu\u00f2 durare oltre 30 minuti, con pause molto brevi, che di solito viene emesso a partire dalla volta o da un albero emergente. Apparentemente il canto gioca anche un ruolo nella regolazione strategica della massa corporea. Infatti, quando cantano all'alba o durante il giorno, le petroiche sembrano aumentare il loro canto in base alla disponibilit\u00e0 di cibo. Quando hanno a disposizione pi\u00f9 cibo, dedicano una maggiore quantit\u00e0 di tempo alle attivit\u00e0 pi\u00f9 dispendiose dal punto di vista energetico, quali il canto, per arrivare a una massa strategica entro il tramonto. Pertanto, anche se due petroiche iniziano la giornata con un peso diverso, potrebbero avere un peso simile alla fine della giornata. Un effetto collaterale di questo comportamento potrebbe essere la dimostrazione della capacit\u00e0 di un particolare maschio nel recuperare le risorse alimentari: pi\u00f9 canta, pi\u00f9 \u00e8 in grado di trovare cibo, e quindi sar\u00e0 un miglior candidato come partner.\nConservazione.\nLa petroica bruna dell'Isola del Sud viene classificata tra le \u00abspecie a rischio minimo\u00bb (\"Least Concern\") dalla IUCN. Tuttavia, la popolazione di petroica dell'isola Stewart (\"P. a. rakiura\") \u00e8 andata incontro recentemente a un paio di colli di bottiglia genetici a causa della deforestazione e della perdita dell'habitat, nonch\u00e9 alle predazioni da parte di mammiferi introdotti quali ratti, ermellini e gatti inselvatichiti. A causa di questo netto declino del numero di esemplari, sono stati fatti diversi tentativi per trasferire la sottospecie su altre isole vicine dove i predatori introdotti sono assenti o sono stati estirpati (vedi sopra). Tuttavia, molte di queste traslocazioni hanno coinvolto 12 o meno individui fondatori, facendo della consanguineit\u00e0 un problema quasi inevitabile. Ci\u00f2 ha portato ad alcuni apparenti problemi di immunocompetenza e di riproduzione. Sull'isola di Motuara sono stati registrati elevati tassi di fallimento per quanto riguarda la schiusa delle uova, nonch\u00e9 un numero minore di covate. La consanguineit\u00e0 e le sue conseguenze genetiche e immunologiche, pertanto, rimangono un fattore di preoccupazione per questa sottospecie.\nAl contrario, gli uccelli dell'Isola del Sud non mostrano impoverimento genetico rispetto alla loro popolazione storica, sebbene la loro distribuzione sull'isola sia diventata sempre pi\u00f9 frammentata.\nAvvelenamenti da 1080.\n\u00c8 stato registrato un certo numero di decessi di petroiche brune a seguito di avvelenamenti accidentali da 1080 durante le operazioni di controllo degli animali nocivi. La maggior parte di questi decessi era associata a quattro operazioni specifiche effettuate negli anni '80 che coinvolsero l'impiego di carote avvelenate di scarsa qualit\u00e0. A parte questi casi, le petroiche hanno generalmente risposto bene ai programmi di controllo dei nocivi con l'utilizzo di esche di 1080 lanciate dagli aerei, con un aumento della sopravvivenza di pulcini e adulti e della popolazione. Uno studio scientifico condotto dall'Universit\u00e0 di Otago su una popolazione inanellata durante un'operazione di avvelenamento con il 1080 che utilizzava esche con cereali non ha mostrato alcun impatto negativo sulle petroiche e ha suggerito un probabile aumento della popolazione grazie alla riduzione della pressione predatoria da parte dei mammiferi introdotti."}
{"id": "4104497", "revid": "913245", "url": "https://it.wikipedia.org/wiki?curid=4104497", "title": "Kim Christensen (atleta)", "text": ""}
{"id": "4104520", "revid": "149485", "url": "https://it.wikipedia.org/wiki?curid=4104520", "title": "Germania ai Giochi della XXVI Olimpiade", "text": "La Germania ha partecipato alle Giochi della XXVI Olimpiade di Atlanta, svoltisi dal 19 luglio al 4 agosto 1996, con una delegazione di 420 atleti."}
{"id": "4104529", "revid": "767487", "url": "https://it.wikipedia.org/wiki?curid=4104529", "title": "Diga di Zervreila", "text": "La diga di Zervreila \u00e8 una diga ad arco situata in Svizzera, nel Canton Grigioni, nel comune di Vals.\nInaugurata nel 1957, ha un'altezza di 151 metri e il coronamento \u00e8 lungo 504 metri. Il volume della diga \u00e8 di 626.000 metri cubi.\nIl lago creato dallo sbarramento, lo Zervreilasee, ha un volume massimo di 100,5 milioni di metri cubi, una lunghezza di 4\u00a0km e un'altitudine massima di 1862\u00a0m s.l.m. Lo sfioratore ha una capacit\u00e0 di 280 metri cubi al secondo.\nLe acque del lago vengono sfruttate dall'azienda Kraftwerke Zervreila AG."}
{"id": "4104537", "revid": "767487", "url": "https://it.wikipedia.org/wiki?curid=4104537", "title": "Chase Blackburn", "text": "Carriera professionistica.\nNew York Giants.\nDopo non essere stato selezionato nel Draft 2005, Blackburn firm\u00f2 in qualit\u00e0 di free agent coi New York Giants, Blackburn trascorrendo la maggior parte delle sue prima stagione come linebacker di riserva e giocatore degli special team.\nNel Super Bowl XLII, Blackburn commise una penalit\u00e0 costosa sul ritorno di un punt return, dal momento che era il dodicesimo uomo in campo per lo special team (su un numero consentito di 11). Dopo la giocata, l'allenatore dei New England Patriots Bill Belichick chiese che gli arbitri analizzassero la giocata, dandogli alla fine ragione. La penalit\u00e0 risult\u00f2 in un primo a favore dei Patriots che per\u00f2 non segnarono in quel drive, dopo aver fallito la conversione di un quarto down. Come risultato, i Giants migliorarono la loro posizione in campo di 20 yard, cos\u00ec che la precedente penalit\u00e0 si rivel\u00f2 aver beneficiato la squadra. I Giants vinsero a sorpresa la partita contro gli imbattuti Patriots e Blackburn si laure\u00f2 per la prima volta campione NFL.\nNella stagione 2010, Chase fu eletto capitano degli special team dai suoi compagni di squadra. Dopo la stagione, Blackburn divenne un free agent ma rifirm\u00f2 coi Giants in 29 novembre 2011. Nella settimana 13 della stagione 2011 contro i Green Bay Packers, Blackburn mise a segno un intercetto su Aaron Rodgers nella sua end-zone.\nI Giants conclusero la stagione 2011 con un record di 9-7, qualificandosi per un soffio ai playoff grazie alla vittoria decisiva sui Cowboys. Nella \"off-season\", essi eliminarono nell'ordine gli Atlanta Falcons, i favoritissimi e campioni in carica Packers e nella finale della NFC i San Francisco 49ers. Il 5 febbraio 2012, Blackburn part\u00ec come titolare nel Super Bowl XLVI, vinto ancora contro i Patriots 21-17, laureandosi per la seconda volta campione NFL. Nell'ultimo quarto del Super Bowl, Blackburn fece registrare un intercetto sul quarterback dei Patriots Tom Brady, in quella che fu la sua unica palla persa dell'incontro, oltre a 6 tackle.\nNella settimana 4 della stagione 2012 i Giants persero contro gli Eagles sbagliando il potenziale field goal della vittoria a 15 secondi dalla fine ma Blackburn gioc\u00f2 una grande partita guidando la squadra con 10 tackle e un sack su Michael Vick. Nel turno successivo i Giants si portarono su un record di 3-2 vincendo sui Cleveland Browns con Chase che comp\u00ec un intercetto su Brandon Weeden.\nCarolina Panthers.\nIl 27 marzo 2013, Blackburn firm\u00f2 un contratto biennale con i Carolina Panthers."}
{"id": "4104538", "revid": "287204", "url": "https://it.wikipedia.org/wiki?curid=4104538", "title": "Paola Maria Minucci", "text": "Biografia.\nProfessore associato di Lingua e letteratura neogreca all'Universit\u00e0 La Sapienza fino al 2018; si \u00e8 occupata di traduzioni dalla lingua greca moderna. Nel 2006 le \u00e8 stato conferito il Premio Nazionale di Traduzione greco per la sua traduzione di \"La materia leggera\" del premio Nobel per la letteratura Odysseas Elyt\u012bs. Nel 2007 le \u00e8 stato assegnato il Premio Nazionale per la Traduzione italiano per l'attivit\u00e0 complessiva, e nel 2012 il \u201cPremio Achille Marazza\u201d per la traduzione di una ricca antologia dell'opera di Elytis dal titolo \"\u00c8 presto ancora\" (Donzelli Editore, Roma 2011).\nNel 2013 ha ricevuto la decorazione dell'Ordine della Fenice dal Presidente della Repubblica di Grecia Karolos Papoulias per meriti culturali.\nNel 2020 le \u00e8 stato assegnato il Primo Premio Benno Geiger per la traduzione poetica della Fondazione Cini per il volume K.P. Kavafis, \"Tutte le poesie,\" Donzelli, Roma 2019.\nFu coinvolta l'8 marzo 1976 nell'incidente nei pressi di Capalbio in cui perse la vita il poeta Alfonso Gatto."}
{"id": "4104541", "revid": "767487", "url": "https://it.wikipedia.org/wiki?curid=4104541", "title": "Konrad Heidkamp", "text": ""}
{"id": "4104545", "revid": "318922", "url": "https://it.wikipedia.org/wiki?curid=4104545", "title": "Conny Heidkamp", "text": ""}
{"id": "4104546", "revid": "2184720", "url": "https://it.wikipedia.org/wiki?curid=4104546", "title": "Balada", "text": "Balada (conosciuto anche come Balada (Tch\u00ea tcherere tch\u00ea tch\u00ea) e Balada boa) \u00e8 un singolo del cantante brasiliano Gusttavo Lima, pubblicato il 21 gennaio 2011 come terzo estratto dal secondo album dal vivo \"Gusttavo Lima e voc\u00ea\".\nDescrizione.\nIl brano \u00e8 stato scritto da Gusttavo Lima e C\u00e1ssio Sampaio.\nSuccesso commerciale.\nLa fama internazionale \u00e8 arrivata quando la canzone popolare \u00e8 stata pubblicata in tutto il mondo il 13 aprile 2012, attraverso la Universal, diventando un successo in gran parte dell'Europa.\nVersioni alternative.\nMikael Del Lago.\nMikael Del Lago ha pubblicato varie versioni di canzoni \"Sertanejo\" inclusa una versione di \"Balada\" con la Believe Digital.\n\"Tch\u00ea tcherere tch\u00ea tch\u00ea\" ha raggiunto la posizione 164 della French Singles chart nel maggio 2012.\nKaraoke Hits Band.\nKaraoke Hits Band ha pubblicato la sua versione intitolata \"Balada Boa\". Ha raggiunto la posizione 114 della French Singles chart nel maggio 2012."}
{"id": "4104547", "revid": "661526", "url": "https://it.wikipedia.org/wiki?curid=4104547", "title": "Balada (Tch\u00ea Tcherere Tch\u00ea Tch\u00ea)", "text": ""}
{"id": "4104548", "revid": "661526", "url": "https://it.wikipedia.org/wiki?curid=4104548", "title": "Balada Boa", "text": ""}
{"id": "4104551", "revid": "767487", "url": "https://it.wikipedia.org/wiki?curid=4104551", "title": "Baptist Reinmann", "text": ""}
{"id": "4104552", "revid": "307923", "url": "https://it.wikipedia.org/wiki?curid=4104552", "title": "Beffa (disambigua)", "text": ""}
{"id": "4104553", "revid": "1543377", "url": "https://it.wikipedia.org/wiki?curid=4104553", "title": "Gramolazzo", "text": "Gramolazzo \u00e8 una frazione del comune italiano di Minucciano, nella provincia di Lucca, in Toscana. \nGeografia fisica.\nIl borgo si trova nell'alta Garfagnana, alle pendici del monte Pisanino, nel parco naturale regionale delle Alpi Apuane. \u00c8 noto soprattutto per la presenza dell'omonimo lago, di origine artificiale e meta turistica per le attivit\u00e0 ittiche. Creato agli inizi del Novecento assieme al lago di Vagli per trarne energia idroelettrica, il lago possiede una superficie di 1 km\u00b2 ed ha sia come immissario che come emissario il fiume Serchio di Gramolazzo, uno dei due rami che unendosi al Serchio di Sillano nel comune di Piazza al Serchio formano il fiume toscano che sfocia poco distante da Torre del Lago Puccini. Un altro immissario del lago \u00e8 il torrente Acqua Bianca che nasce alle pendici del monte Pisanino ed attraversa la frazione di Gorfigliano. Durante i mesi estivi \u00e8 consenstita la balneazione presso alcuni arenili sabbiosi che si possono trovare lungo le sponde del lago.\nStoria.\nGramolazzo vide l'alternarsi al suo comando di pisani, fiorentini, lucchesi e i marchesi Malaspina, a lungo in lotta contro i lucchesi per il mantenimento del proprio dominio. Prima di appartenere alla vicaria di Minucciano fece parte della vicaria di Camporgiano e della vicaria di Castiglione di Garfagnana.\nInfrastrutture e trasporti.\nIl paese \u00e8 attraversato dalla strada provinciale 51 ed \u00e8 servita dalla linea di autobus Minucciano-Piazza al Serchio."}
{"id": "4104554", "revid": "767487", "url": "https://it.wikipedia.org/wiki?curid=4104554", "title": "Josef Hornauer", "text": ""}
{"id": "4104557", "revid": "339392", "url": "https://it.wikipedia.org/wiki?curid=4104557", "title": "Football Club Turris 1944 Associazione Sportiva Dilettantistica", "text": ""}
{"id": "4104560", "revid": "1652635", "url": "https://it.wikipedia.org/wiki?curid=4104560", "title": "Filippo Maria Pontani", "text": "Biografia.\nNacque a Roma da Guido, impiegato postale insignito del titolo di Cavaliere, e Maria Capello, scultrice e pittrice professionista. Il nonno, Filippo, era professore di materie letterarie nei licei italiani. Ader\u00ec, appena diciassettenne, al PNF.\nStudi\u00f2 al liceo classico Torquato Tasso di Roma, e nella stessa citt\u00e0 fu allievo, all'Universit\u00e0, di Nicola Festa per la Letteratura Greca, di Silvio Giuseppe Mercati per la Filologia Bizantina, di Antonino Pagliaro per la Glottologia, di Vincenzo Ussani per la Letteratura Latina e di Giorgio Zoras per la Letteratura Neoellenica; con Festa si laure\u00f2 nel 1935, discutendo una tesi di \"Studi sul pensiero religioso di Eschilo nei drammi precedenti all'Orestea\".\nInsegn\u00f2 Lettere nel liceo parificato Santa Maria di Roma e nell'ottobre 1937 divenne professore \u00abdi ruolo locale\u00bb nel liceo governativo di Rodi per gli A.A. 1937-38 e 1938-39. Torner\u00e0 in Grecia nel 1954, a Zante e Atene, per studiare i manoscritti del poeta Dionysios Solomos in vista dell'edizione nazionale dei suoi scritti; nel 1964 (Atene e Salonicco, rispettivamente per un omaggio a Giorgios Seferis, insignito del Nobel l'anno precedente, e una conferenza su Andreas Kalvos); infine, nel 1967, per incontrare Seferis. Vi torner\u00e0 altre volte, dopo la morte del poeta (1971), ma solo in forma privata.\nNel 1939, in base al concorso statale da lui vinto (primo classificato), entr\u00f2 come docente nel Liceo classico \"Amedeo di Savoia\" di Tivoli e nel 1944 ottenne il trasferimento a Roma nel liceo \"Regina Elena\" (poi \"Goffredo Mameli\", nel quartiere Pinciano), dove insegn\u00f2 tra il 1957 e il 1966.\nOttenne la libera docenza all'Universit\u00e0 di Roma nel 1951 e fu docente incaricato nell'Universit\u00e0 di Padova a partire dal 1960; divenne Professore Ordinario nel 1966, vinto il primo concorso in Italia per una cattedra di \"Lingua e letteratura neogreca\". Ebbe l'incarico e poi, col passaggio all'ordinariato, la cattedra di Lingua e Letteratura Neogreca, che mantenne fino al 1974; in quell'anno spost\u00f2 la cattedra a Filologia Bizantina, mantenendo l'insegnamento precedente per incarico. Nel 1968, assieme a Elpidio Mioni (incaricato, e futuro Ordinario, di Paleografia Greca), si separ\u00f2 dall'Istituto di Filologia Classica e fond\u00f2 nell'Ateneo di Padova l'Istituto di Studi Bizantini e Neoellenici, che diresse fino alla morte, avvenuta per le conseguenze di un incidente stradale nell'agosto 1983.\nVita privata.\nPontani si spos\u00f2 tre volte ed ebbe sei figli. Nel 1938 spos\u00f2 Maria Luisa Busi, da cui ebbe Guido e Alda Chiara; nel 1950 spos\u00f2 Maria Pia Tosti Croce, da cui ebbe Guidarello, Silvestro e Aligi; infine, nel 1975 spos\u00f2 la grecista e bizantinista Anna Meschini (fino al 2019 Ordinario di Filologia Bizantina nell'Ateneo patavino), da cui l'anno successivo ebbe Filippomaria, anch'egli filologo classico, grecista, neogrecista e bizantinista, dal 2018 Professore Ordinario di Filologia Classica all'Universit\u00e0 Ca' Foscari di Venezia.\nAttivit\u00e0 di ricerca.\nPontani indag\u00f2 la storia della letteratura greca, e in particolare della poesia greca, dall'epoca classica a quella contemporanea. Studi\u00f2 diffusamente il teatro greco (classico, ma anche moderno), i lirici, l'epigramma, l'epillio, la poesia bizantina e gli esiti umanistici della riscoperta dei classici.\nLa sua specialit\u00e0 fu per\u00f2 la traduzione dal greco, e soprattutto dal greco poetico contemporaneo: contribu\u00ec infatti in maniera decisiva a far scoprire all'Italia poeti come Elitis, Kavafis, Ritsos, Seferis. Cur\u00f2 edizioni e traduzioni (anche di valore letterario) dei lirici greci, degli \"Inni omerici\", dei tragici, dell'intera \"Antologia Palatina\", dell'anonimo idillio pastorale (\"i\" \"Voskopoula\", \"La pastorella\"), un componimento in endecasillabi dell'epoca del Rinascimento cretese (datato attorno all'anno 1600).\nProdusse anche una \"Letteratura greca\" (3 v., 1954-56) e una \"Grammatica del greco moderno\" (2 v., 1968). Per la sua traduzione di \"Poesia, Prosa\" di Giorgos Seferis gli fu assegnata la seconda edizione del Premio Monselice per la traduzione letteraria (1972)."}
{"id": "4104562", "revid": "1543377", "url": "https://it.wikipedia.org/wiki?curid=4104562", "title": "Tennis ai Giochi della XXX Olimpiade - Singolare femminile", "text": "Il torneo di singolare femminile ai Giochi olimpici di Londra del 2012 si \u00e8 svolto dal 28 luglio al 4 agosto all'All England Lawn Tennis and Croquet Club su campi di erba outdoor. I match si sono svolti al meglio dei due set su tre, finale compresa. Non \u00e8 previsto il tiebreak nei set finali.\nQualificati.\nIl 26 giugno 2012 l'ITF ha diramato la lista delle tenniste iscritte al torneo. Di seguito \u00e8 riportato l'elenco completo ordinato in base al ranking WTA dell'11 giugno 2012. Sono qualificate le prime 56 tenniste del ranking, pi\u00f9 8 invitate dalla federazione internazionale e dalla commissione tripartita (rispettivamente sei e due), per un massimo di quattro tenniste per nazione. Nel caso in cui, fra le prime 56 tenniste del ranking mondiale, vi fossero pi\u00f9 di quattro giocatrici della stessa nazione, quelle in eccesso vengono escluse in favore di altre ripescate dalle posizioni immediatamente successive alla 56\u00aa."}
{"id": "4104563", "revid": "767487", "url": "https://it.wikipedia.org/wiki?curid=4104563", "title": "Josef Schmitt", "text": ""}
{"id": "4104564", "revid": "110157", "url": "https://it.wikipedia.org/wiki?curid=4104564", "title": "Heathen Chemistry Tour", "text": ""}
{"id": "4104567", "revid": "318922", "url": "https://it.wikipedia.org/wiki?curid=4104567", "title": "Josef Schmidt", "text": ""}
{"id": "4104576", "revid": "1318658", "url": "https://it.wikipedia.org/wiki?curid=4104576", "title": "Elettrotreno M1", "text": "Gli elettrotreni noti come M 1 e MM 1 furono i primi convogli impiegati sulla metropolitana di Parigi nel 1900. Presentavano telaio in ferro e cassoni in legno.\nDati essenziali.\nLe carrozze erano lunghe 8 m, presentavano due assi ed equipaggiate con apparecchiature Thomson o Westinghouse, che non permettevano l'accoppiamento in unit\u00e0 a comando multiplo. Venivano assortite in convogli da quattro vetture, che ingombravano solo met\u00e0 delle banchine delle stazioni.\nEsistevano anche motrici bidirezionali, con doppio posto guida, destinate alla linea 2 e alla linea 6 (le quali furono messe in servizio a fine 1900).\nTra il 1901 e il 1902 le motrici delle serie 100 e 200 furono equipaggiate col sistema \"Thomson-double\", che permetteva l'accoppiamento in unit\u00e0 multiple (consentendo di mettere in servizio treni da otto vetture). Tuttavia, la limitata potenza delle motrici era appena sufficiente a muovere un convoglio di tali dimensioni: di riflesso, in caso di incidente, procedere allo spostamento di un convoglio in avaria era un'operazione problematica.\nTali limitazioni furono tra le concause dell'incidente del 10 agosto 1903 alla stazione \"Couronnes\", nel quale morirono 84 persone e 12 vetture furono danneggiate dal fuoco. Dopo l'incidente, il numero di rimorchi per treno fu ridotto, e molti vagoni furono destinati ad essere riadattati a mezzi da manutenzione. In questa veste operarono fino al 1950, quando furono demoliti.\nDato che nel 1903 erano gi\u00e0 in fase di sperimentazione moderni treni dotati di carrelli da quattro ruote, si decise di convertire a questa tecnologia anche i vagoni M1 ancora operativi per il trasporto passeggeri. L'operazione fu terminata nel 1906.\nUnit\u00e0 preservate.\nLa RATP ha preservato tre carrozze a due assi di tipo M1. Una di esse, restaurata fedelmente e riportata all'aspetto che presentava nel 1903, \u00e8 il rimorchio B161, coinvolto nell'incendio di Couronnes. Il suo telaio \u00e8 stato unito alla cassa di una motrice 300. Gli altri due vagoni preservati sono una motrice e il rimorchio di prima classe A1, restaurate dalla RATP in occasione del centenario del metr\u00f2 parigino. Il convoglio non \u00e8 motorizzato."}
{"id": "4104577", "revid": "767487", "url": "https://it.wikipedia.org/wiki?curid=4104577", "title": "Desensibilizzazione (psicologia)", "text": "La desensibilizzazione \u00e8 una psicoterapia sviluppata da Mary Cover Jones, sulla base delle ricerche svolte da John Wolpe nel 1958. La terapia consiste nel sottoporre il paziente a stimoli man mano pi\u00f9 forti che suscitano in lui le fobie da cui deve liberarsi.\nTerapia.\nWolpe compil\u00f2 una lista di fatti che fanno scaturire la fobia nella persona fobica, mettendoli in ordine di impatto sulla persona. \nPer via diretta (\"vivo desensitization\"): quando il paziente viene sottoposto agli stimoli nella vita reale.\nQuesta terapia, anche se pi\u00f9 efficace, a volte pu\u00f2 risultare difficile da attuare e si procede quindi per via indiretta (\"vicarious desensitization\") ovvero il paziente vede un individuo essere esposto all'agente scatenante la fobia al posto suo.\nPasso dopo passo il paziente verr\u00e0 esposto ad eventi che in lui suscitano in maniera sempre pi\u00f9 forte la fobia, e la terapia \u00e8 conclusa quando la persona sar\u00e0 in grado di gestire qualsiasi livello di paura irrazionale da cui si \u00e8 stati desensibilizzati.\nLa terapia pu\u00f2 essere prescritta a pazienti con fobie, ma anche depressione e schizofrenia.\nTelevisione e videogiochi.\nCon \"desensibilizzazione\" ci si riferisce anche alla ridotta risposta alla violenza provocata dalla televisione o dai videogiochi violenti. La violenza vista attraverso lo schermo modifica la nostra percezione dell'ostilit\u00e0 e delle azioni proprie e degli altri.\nGli studi effettuati sulla violenza nei media dicono che l'individuo esposto ad essa ha reazioni di agitazione, disagio, sudorazione e rigetto. Tuttavia, recenti studi dimostrano che l'esposizione ripetuta a tali immagini porta l'individuo ad abituarsi a queste scene violente fino a non avvertire pi\u00f9 quelle sensazioni di disgusto.\nUn recente esperimento sui videogiochi violenti \u00e8 stato effettuato su due gruppi di bambini, in cui uno dei due gruppi ha giocato a videogiochi non violenti mentre l'altro a giochi di violenza (per 20 minuti); quindi ai soggetti di entrambi i gruppi \u00e8 stato mostrato un filmato di 10 minuti ritraente fatti violenti accaduti nella realt\u00e0. I soggetti che hanno giocato ai videogiochi violenti mostravano una frequenza cardiaca ed un livello di tensione nei muscoli della pelle minore rispetto al gruppo che ha giocato a videogiochi non violenti.\nEffetto sugli animali.\nAnche gli animali sono in grado di sopprimere le loro fobie, che siano razionali (paura del fuoco, paura dell'acqua, paura del vuoto, paura del buio, ...) o irrazionali (paura per i cappelli o per i vestiti sfarzosi, paura degli oggetti lucenti, paura di certi oggetti rumorosi o dai colori sgargianti, ...). Per esempio, un cavallo da corsa pu\u00f2 temere il cancello di partenza ma pu\u00f2 essere insensibile alle urla ed ai gesti della folla o al suono della campanella.\nUno studio condotto da alcuni ricercatori nel 2009 su un gruppo di macacus reshus mostrava che i macachi sottoposti ad una terapia analoga mostravano una maggiore indifferenza ai fatti che di norma li spaventavano.\nSolitamente questo genere di terapia \u00e8 usata per curare fobie semplici come l'aracnofobia."}
{"id": "4104584", "revid": "599013", "url": "https://it.wikipedia.org/wiki?curid=4104584", "title": "Emil Kutterer", "text": ""}
{"id": "4104590", "revid": "599013", "url": "https://it.wikipedia.org/wiki?curid=4104590", "title": "Heinrich Weber", "text": ""}
{"id": "4104599", "revid": "834", "url": "https://it.wikipedia.org/wiki?curid=4104599", "title": "Istituto Nazionale di Statistica della Spagna", "text": ""}
{"id": "4104607", "revid": "287204", "url": "https://it.wikipedia.org/wiki?curid=4104607", "title": "Instituto Nacional de Estad\u00edstica", "text": "Instituto Nacional de Estad\u00edstica (\"Istituto nazionale di statistica\" in lingua spagnola) pu\u00f2 riferirsi a:"}
{"id": "4104608", "revid": "1318658", "url": "https://it.wikipedia.org/wiki?curid=4104608", "title": "Teatro Trianon (Napoli)", "text": "Il teatro del popolo Trianon Viviani, conosciuto meglio come teatro Trianon, \u00e8 un teatro pubblico napoletano. Sorge dal 1911 nel cuore del centro storico di Napoli, patrimonio mondiale dall'UNESCO, in piazza Vincenzo Calenda, allo sbocco di Forcella e in prossimit\u00e0 di Castel Capuano e dei Decumani.\nStoria.\nLe origini.\nSito in piazza Vincenzo Calenda a Napoli, viene inaugurato l'8 novembre del 1911 nella zona di Forcella. Il proprietario \u00e8 Amodio Salsi. Lo spettacolo inaugurale vede calcare il palcoscenico Vincenzo Scarpetta che debutta nel ruolo di don Felice Sciosciammocca nella classica commedia Miseria e nobilt\u00e0 del padre Eduardo Scarpetta.\nSin dalla sua inaugurazione, il Trianon punt\u00f2 tutto sulla programmazione musicale, incentrata principalmente sulla tradizione della canzone napoletana. Dopo l'acquisto nel 1923 da parte di Giuseppe De Simone e Gennaro De Falco, nel 1940 fu acquistato da Gustavo Cuccurullo che, nel 1947, lo trasforma in sala cinematografica, rinominandolo cinema \"Splendore\".\nNel corso degli anni, ha visto la presenza delle maggiori famiglie teatrali: dagli Scarpetta ai De Filippo, dai Viviani ai Taranto, dai Maggio ai Di Maio, nonch\u00e9 di attori come Nicola Maldacea e Tot\u00f2 e cantanti come Elvira Donnarumma, Mario Pasqualillo, Salvatore Papaccio. In seguito il Teatro, negli anni cinquanta e gli anni sessanta, \u00e8 stato location di manifestazioni piedigrottesche che hanno visto esibirsi cantanti come Sergio Bruni, Mario Trevi, Pino Mauro ed altri artisti napoletani.\nDa \"Splendore\" a Trianon a \"Viviani\".\nIl 7 dicembre del 2002 Gustavo Cuccurullo, un pronipote omonimo, riporta la sala alla sua antica dimensione teatrale, riprendendo il nome di teatro Trianon e inaugurando la stagione con Eden Teatro di Raffaele Viviani con la regia di Roberto De Simone.\nDall'aprile del 2006 il teatro diventa pubblico, con soci la Regione Campania e la Provincia di Napoli ed \u00e8 dedicato al grande commediografo e attore Raffaele Viviani. Oggi le competenze della Provincia sono passate alla citt\u00e0 metropolitana di Napoli.\nPer nomina diretta, il governatore Antonio Bassolino affida la direzione artistica del teatro a Nino D'Angelo. D'Angelo rimane alla direzione del Trianon dal 2006 fino al 2010, anno in cui Stefano Caldoro succede a Bassolino alla presidenza della Regione Campania. La presidenza del teatro \u00e8 affidata a Maurizio D'Angelo e la direzione artistica a Giorgio Verdelli.\nAsta e tentativo di riapertura.\nNel corso del decennio il teatro accumula un debito di quasi 500.000\u20ac con l'Inps, un privato (il direttore dei lavori) ed alcuni istituti di credito, in particolare il Banco di Napoli e la Banca Nazionale del Lavoro. Ci\u00f2 porta la struttura ad essere chiusa e messa all'asta il 17 giugno 2014 con un prezzo di partenza di 4,5 milioni di euro. L'asta, per\u00f2, \u00e8 deserta. Il 3 luglio viene rimesso all'asta per 3,37 milioni di euro. Ancora una volta l'asta fallisce. Il 15 gennaio 2015 viene resa pubblica la notizia della possibilit\u00e0 di svendere il teatro e trasformarlo in un supermercato o una sala bingo. La notizia fa nascere proteste da parte dei dipendenti e della popolazione.\nIl 19 maggio dello stesso anno, in occasione delle elezioni alla presidenza della Regione Campania, Vincenzo De Luca, candidato del Partito Democratico ed avversario di Caldoro, tiene un incontro fuori dal Teatro, al quale partecipa attivamente anche l'ex direttore artistico Nino D'Angelo. Diventato Presidente della Regione, il 23 luglio De Luca riceve D'Angelo a Palazzo Santa Lucia per definire un piano di lavoro per far riaprire il teatro Trianon. Il 26 novembre 2016, al termine dei lavori, il teatro \u00e8 inaugurato da De Luca e riaperto al pubblico sotto la direzione artistica di D'Angelo e la presidenza di Giovanni Pinto .\nStruttura.\nIl teatro si propone come una struttura di 530 posti, nella sua forma classica di teatro all'italiana, con tre ordini di palchi. I complessi lavori di ristrutturazione (dal 2000 al 2002) hanno recuperato la matrice architettonica originaria, mettendo in luce, nella platea del teatro, l'importantissimo reperto greco della torre della Sirena (IV / III sec. a.C.), unica torre in elevato esistente in Campania, e dotando il teatro di un avanzato impianto di climatizzazione che consente un'attivit\u00e0 continuativa nel corso dell'anno. Il teatro \u00e8 molto apprezzato per la sua acustica. \u00c8 inoltre dotato di diverse sale per attivit\u00e0 varie, utilizzate per mostre, seminari e conferenze."}
{"id": "4104610", "revid": "110157", "url": "https://it.wikipedia.org/wiki?curid=4104610", "title": "Bene\u0161ov u Semil", "text": "Bene\u0161ov u Semil \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4104611", "revid": "287204", "url": "https://it.wikipedia.org/wiki?curid=4104611", "title": "Benesov u Semil", "text": ""}
{"id": "4104613", "revid": "767487", "url": "https://it.wikipedia.org/wiki?curid=4104613", "title": "Hans Gruber (calciatore)", "text": ""}
{"id": "4104622", "revid": "110157", "url": "https://it.wikipedia.org/wiki?curid=4104622", "title": "Bozkov", "text": "Bozkov \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4104628", "revid": "1543377", "url": "https://it.wikipedia.org/wiki?curid=4104628", "title": "Principio di Landauer", "text": "Il principio di Landauer, formulato per la prima volta nel 1961 da Rolf Landauer presso l'IBM, prevede che l'eliminazione di bit di informazione produca una quantit\u00e0 di calore che non possa essere diminuita oltre un determinato limite. Il principio di Landauer conferma quindi il secondo principio della termodinamica ed \u00e8 stato dimostrato sperimentalmente.\nIl campo di studi che si occupa di questi problemi \u00e8 quello dell'informazione quantistica ed \u00e8 uno dei pi\u00f9 vitali nella fisica contemporanea; il paradosso del diavoletto di Maxwell \u00e8 in gran parte ancora attuale.\nIl principio di Landauer \u00e8 stato enunciato come segue da Charles Bennett:Qualunque manipolazione dell'informazione \"logicamente irreversibile\", come la cancellazione di un bit o la confluenza di due percorsi computazionali, deve essere accompagnata da un corrispondente \"aumento dell'entropia\" dei gradi di libert\u00e0 non contenenti informazione dell'apparato che processa l'informazione o del suo ambiente.In particolare, la cancellazione di un bit d'informazione \u00e8 associata alla dissipazione di una quantit\u00e0 di lavoro data dalla seguente espressione, nota come il limite di Landauer:\nformula_1\ndove:\nA 25\u00a0\u00b0C (temperatura ambiente o 298,15 kelvin), il limite di Landauer rappresenta un'energia approssimativamente pari a 0,0178 elettronvolt. Teoricamente un computer operante a temperatura ambiente potrebbe commutare un miliardo di bit al secondo consumando solo 2,85 picowatt. \nSe non \u00e8 cancellata nessuna informazione la computazione pu\u00f2 essere termodinamicamente reversibile e non richiede alcun rilascio di calore. Tutto ci\u00f2 ha portato allo sviluppo della computazione reversibile. L'unico modo per superare questo limite secondo Charles H. Bennett \u00e8 lo sviluppo di nuove tecnologie, come il computer quantistico o la computazione reversibile."}
{"id": "4104631", "revid": "287204", "url": "https://it.wikipedia.org/wiki?curid=4104631", "title": "Bradleck\u00e1 Lhota", "text": "Bradleck\u00e1 Lhota \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4104632", "revid": "287204", "url": "https://it.wikipedia.org/wiki?curid=4104632", "title": "Bradlecka Lhota", "text": ""}
{"id": "4104636", "revid": "110157", "url": "https://it.wikipedia.org/wiki?curid=4104636", "title": "Bukovina u \u010cist\u00e9", "text": "Bukovina u \u010cist\u00e9 \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4104637", "revid": "287204", "url": "https://it.wikipedia.org/wiki?curid=4104637", "title": "Bukovina u Ciste", "text": ""}
{"id": "4104641", "revid": "113948310", "url": "https://it.wikipedia.org/wiki?curid=4104641", "title": "Dreams (serie televisiva)", "text": "Dreams \u00e8 una serie televisiva statunitense in 12 episodi trasmessi per la prima volta nel corso di una sola stagione nel 1984.\n\u00c8 una sitcom incentrata sulle vicende di una rock band fittizia di Philadelphia che cerca di ottenere un contratto discografico.\nProduzione.\nLa serie, ideata da Andy Borowitz, fu prodotta da Centerpoint Productions. Le musiche furono composte da Jonathan Wolff.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 3 ottobre 1984 al 31 ottobre 1984 sulla rete televisiva CBS."}
{"id": "4104642", "revid": "110157", "url": "https://it.wikipedia.org/wiki?curid=4104642", "title": "Bystr\u00e1 nad Jizerou", "text": "Bystr\u00e1 nad Jizerou \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4104646", "revid": "287204", "url": "https://it.wikipedia.org/wiki?curid=4104646", "title": "Bystra nad Jizerou", "text": ""}
{"id": "4104647", "revid": "767487", "url": "https://it.wikipedia.org/wiki?curid=4104647", "title": "Niklas Hult", "text": "Caratteristiche tecniche.\nEsterno sinistro polivalente, pu\u00f2 essere schierato anche come terzino sinistro o come ala sinistra."}
{"id": "4104653", "revid": "155634", "url": "https://it.wikipedia.org/wiki?curid=4104653", "title": "Jouni Kaitainen", "text": "Biografia.\nIn Coppa del Mondo esord\u00ec l'11 marzo 1999 a Falun (12\u00b0), ottenne il primo podio il 14 marzo 2003 a Lahti (3\u00b0) e l'unica vittoria l'11 febbraio 2005 a Pragelato.\nIn carriera prese parte a tre edizioni dei Campionati mondiali, vincendo una medaglia.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nT = gara a squadre\nLH = trampolino lungo"}
{"id": "4104654", "revid": "144796", "url": "https://it.wikipedia.org/wiki?curid=4104654", "title": "Vasilij Vasil'evi\u010d Leva\u0161ov", "text": "Biografia.\nFiglio naturale di un consigliere di Stato, Vasilij Ivanovi\u010d Leva\u0161ov, e di una ballerina, Akulina Semenova. Fino al 1798 i loro figli erano considerati illegittimi e portavano il nome di Karta\u0161ev. Il 5 agosto 1798, lui e i suoi fratelli vennero riconosciuti.\nCarriera.\nDal 1799 Vasilij lavor\u00f2 presso l'Ufficio del Governatore Generale di San Pietroburgo Palen. Capitano di cavalleria nel 1802, prese parte alle guerre napoleoniche della terza coalizione e contro l'invasione napoleonica del 1812. Prese parte alla battaglia di Borodino nella quale sostitu\u00ec il comandante del reggimento che era restato ucciso.\nNel 1820 fu presidente della Corte militare che process\u00f2 le truppe del reggimento Sem\u00ebnovskij che si erano ammutinate. Anche il 14 dicembre 1825, data di inizio della rivolta dei Decabristi, fu dalla parte degli ufficiali reazionari, fedeli al nuovo zar Nicola I, che represseso la rivolta; l'anno successivo fu nominato membro della commissione d'inchiesta sulla rivolta.\nNel 1831 fu nominato governatore generale provvisorio della Volinia e Podolia. Nel 1838 ottenne un seggio al Consiglio di Stato, fu nominato direttore del Dipartimento di Economia; nel 1842 divenne membro del Comitato per la costruzione della linea ferroviaria Pietroburgo-Mosca, e nel 1847, alla morte di Ilari\u00f3n Vas\u00edl'evi\u010d Vas\u00edl'\u010dikov, divenne presidente del Consiglio di Stato e presidente del Consiglio dei Ministri dell'Impero Russo.\nMatrimoni.\nPrimo Matrimonio.\nNel 1821 spos\u00f2 Ekaterina Petrovna Mjatleva (26 novembre 1800-21 marzo 1822), figlia di P\u00ebtr Vasil'evi\u010d Mjatlev. Ebbero una figlia:\nSecondo Matrimonio.\nNel 1824 spos\u00f2 Evdok'ja Vasil'evna Pa\u0161kova (2 ottobre 1796-23 maggio 1868), la figlia di Vasilij Aleksandrovi\u010d Pa\u0161kov. Ebbero tre figli:"}
{"id": "4104655", "revid": "767487", "url": "https://it.wikipedia.org/wiki?curid=4104655", "title": "Chuchelna", "text": "Chuchelna \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4104672", "revid": "110157", "url": "https://it.wikipedia.org/wiki?curid=4104672", "title": "\u010cist\u00e1 u Horek", "text": "\u010cist\u00e1 u Horek \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4104673", "revid": "287204", "url": "https://it.wikipedia.org/wiki?curid=4104673", "title": "Cista u Horek", "text": ""}
{"id": "4104682", "revid": "533647", "url": "https://it.wikipedia.org/wiki?curid=4104682", "title": "Frederic Mompou i Dencausse", "text": ""}
{"id": "4104688", "revid": "91078", "url": "https://it.wikipedia.org/wiki?curid=4104688", "title": "Touring Superleggera", "text": ""}
{"id": "4104694", "revid": "1833487", "url": "https://it.wikipedia.org/wiki?curid=4104694", "title": "San Giuseppe di Casto", "text": "San Giuseppe di Casto \u00e8 una frazione del comune di Andorno Micca situata a 669 \u00a0m s.l.m. Prima di essere aggregata a Andorno il paese fu capoluogo di un comune autonomo della bassa Valle del Cervo.\nToponimo.\nIl comune veniva un tempo denominato \"Sereno\" oppure \"San Giuseppe\"; il nome venne poi modificato in \"San Giuseppe di Casto\" nel 1862 su iniziativa del consiglio comunale, la cui decisione fu recepita ed ufficializzata l'anno seguente dal regio decreto numero 1234 dell'8 aprile 1863.\nIl nome attuale deriva da quello del Monte Casto, il rilievo che domina il paese da nord.\nStoria.\nLe prime notizie sul comune, presenti tra i documenti dell'archivio storico di Biella, risalgono al 1620.\nNel 1722 il paese venne costituito in feudo e fu assegnato alla famiglia Nuvoli, dalla quale venne venduto nel 1749 ai conti Mangarda. Tra le frazioni che rientravano nel territorio comunale possono essere ricordate Cerruti, Golzio e Leveretta. Il comune venne unito per un certo periodo del XVIII secolo a quello di Andorno ma riacquist\u00f2 poi la propria autonomia che mantenne fino al 1929. In quell'anno infatti, assieme ai comuni di Tavigliano, Miagliano e Sagliano Micca, San Giuseppe di Casto venne inglobato nel comune di Andorno dal regio decreto numero 609 del 28 marzo 1929. Il \"nuovo\" comune di Andorno mut\u00f2 invece la propria denominazione da \"Andorno Cacciorna\" ad \"Andorno Micca\". Con la fine dell'epoca fascista i comuni di Sagliano e di Tavigliano riottennero la propria autonomia mentre San Giuseppe di Casto rest\u00f2 unito ad Andorno, del quale \u00e8 tuttora (2012) una frazione.\nIl codice ISTAT del comune soppresso era \"002826\", il codice catastale (valido fino al 1983) era \"H932\"\nEdifici di pregio.\nChiesa parrocchiale.\nLa chiesa intitolata a San Giuseppe \u00e8 impreziosita al suo interno da un organo costruito da Giovanni Bruna nel 1786. Da segnalare sono inoltre una pregevole via Crucis e un crocifisso ligneo che si deve probabilmente a Pietro Serpentiero; notevole \u00e8 pure il campanile di pietra che sorge davanti alla chiesa.\nSantuario degli eremiti.\nLa chiesetta, detta anche \"delle formiche\" perch\u00e9 i fedeli dei paesi circostanti vi ricorrevano in caso di infestazioni di insetti, \u00e8 situata a poche centinaia di metri dal paese nei boschi in destra idrografica del torrente Sobbia. Conserva un'abside del Cinquecento affrescata all'interno, mentre il resto dell'edificio \u00e8 stato rimaneggiato in epoche successive.\nEscursionismo.\nAlcuni sentieri permettono di raggiungere per boschi i vicini centri abitati di Selve Marcone, Colma, Tavigliano e Callabiana.\nA poche centinaia di metri da San Giuseppe, sulle pendici meridionali del monte Casto, transita anche la GtB (Grande traversata del Biellese), un lungo itinerario escursionistico che percorre a quota medio-bassa tutta la provincia di Biella.\nNella letteratura.\nUno dei primi avvenimenti narrati dalla scrittrice Silvia Avallone nel suo romanzo Marina Bellezza - l'investimento di un cervo che sta attraversando la \"provinciale 105 Andorno - Mosso Santa Maria\" - avviene presso la frazione Golzio, ovvero a poche centinaia di metri da San Giuseppe."}
{"id": "4104701", "revid": "1369234", "url": "https://it.wikipedia.org/wiki?curid=4104701", "title": "MIKE", "text": "MIKE \u00e8 un personaggio immaginario della serie televisiva statunitense \"I segreti di Twin Peaks\", creata da Mark Frost e David Lynch.\n\u00c8 interpretato da Al Strobel.\n\u00c8 uno spirito possessore molto potente, proveniente dalla Loggia Nera, simile a BOB, di cui un tempo fu compagno di scorribande che, pentitosi delle sue azioni a seguito di un'epifania religiosa decise di dedicare il resto della sua vita al tentativo di impedire all'ex-partner di compiere ulteriori atrocit\u00e0.\nSpesso \u00e8 accreditato con l'epiteto \"L'uomo con un solo braccio\" (\"The One-Armed Man\").\nProfilo.\nA differenza di Killer BOB, mostrato fin dall'inizio nella sua vera forma, mantenendo il mistero su chi sia il suo involucro umano, MIKE si presenta unicamente con l'aspetto del suo ospite, il venditore ambulante di calzature Philip Michael Gerard, in cui risiede a mo' di alter ego. I due demoni possessori si distinguono anche il modo in cui si annidiano nelle coscienze degli uomini: difatti, mentre Leland non sembra ricordare nulla di quanto fatto sotto l'influenza di BOB, Gerard pare mantenere le memorie e rendersi conto della presenza di MIKE nel suo subconscio, ma ne risulta comunque sufficientemente contrariato da assumere ingenti quantitativi di aloperidolo per tenerlo sedato.\nGerard, il cui ruolo nelle vicende viene descritto efficacemente da Cooper come: \u00abUn uomo che in un altro tempo sarebbe stato un profeta\u00bb, nacque il 6 febbraio 1938 e perse il braccio sinistro, su cui aveva un tatuaggio con la scritta \"mamma\", in un incidente stradale con un camion. \u00c8 presumibile che tale parallelismo tra le loro mutilazioni abbia portato lo spirito a sceglierlo come suo ospite; difatti lo spirito possessore si \u00e8 asportato il braccio sinistro per rimuovere il tatuaggio con la scritta \"Fuoco cammina con me\", simbolo della sua natura demoniaca, azione che diede vita al Nano.\nCuriosamente la dinamica dell'incidente che port\u00f2 alla mutilazione del personaggio \u00e8 la reale causa per cui nell'adolescenza Strobel perse il braccio sinistro.\nMIKE figura tra i maggiori esempi di una delle tematiche centrali della serie; ovvero le molte sfumature di bont\u00e0 e malvagit\u00e0 insite nell'animo umano e capaci di portarlo alla redenzione o alla distruzione: da demone della Loggia Nera e compagno di carneficina di BOB, infatti, il personaggio ha subito una conversione al bene che lo porta a parteggiare per la razza umana e aiutare prima Laura Palmer e poi l'agente Cooper, distanziandosi totalmente dal suo perverso simile.\nBiografia.\nAntefatti.\nMIKE \u00e8 apparentemente antico quanto l'universo stesso come ogni residente della Loggia Nera. Per secoli fu compagno di scorribande di BOB, con cui condivideva il gusto per l'omicidio e lo stupro seriale, nonch\u00e9 una smodata passione nell'arrecare sofferenza al genere umano. Un giorno tuttavia, ebbe una teofania e si convert\u00ec al bene decidendo di dedicare il resto della sua vita al tentativo di impedire a BOB di compiere un maggior numero di atrocit\u00e0.\nDopo la sua conversione, lo spirito si strapp\u00f2 l'intero braccio sinistro al fine di rimuovere il tatuaggio \"Fuoco cammina con me\" simbolo della sua natura demoniaca; da tale amputazione sembra abbia avuto origine il Nano.\u00c8 dopo quest'evento che avviene la riunione degli spiriti della Loggia Nera visibile in \"Fuoco cammina con me\": difatti il normale equilibrio della distribuzione della Garmonbozia tra gli spiriti viene meno. Cos\u00ec BOB e il Nano stringono un patto per cui la Garmonbozia derivata dall'uccisione delle vittime che portano l'anello verde all'anulare, sar\u00e0 di propriet\u00e0 del Nano. A due spiriti della Loggia, i Tremond, viene affidato il compito di far recapitare l'anello alle future vittime.\nL'accordo viene meno quando BOB si tiene la Garmonbozia derivata dall'uccisione di Teresa Banks, di propriet\u00e0 del Nano poich\u00e9 ella indossava l'anello.Nel febbraio 1989, quando BOB mise gli occhi sulla diciassettenne Laura Palmer, figlia del suo involucro umano Leland, lo spirito, attraverso il suo ospite umano, Philip Gerard, tent\u00f2 pi\u00f9 volte di avvertirla del pericolo che correva in quanto BOB voleva impossessarsi di lei. Cos\u00ec, la notte del 23 febbraio, poco prima che BOB si impossessi di Laura, Philip Gerard le lancia l'anello verde. BOB \u00e8 cos\u00ec costretto ad ucciderla nonostante non lo voglia.Dopo la morte della giovane, lo spirito malvagio rientra nella Loggia Nera e viene obbligato dall'uomo con un solo braccio e dal Nano a dar loro la Garmonbozia. Per l'occasione i due tornano nuovamente un tutt'uno posizionando la mano destra del Nano sul moncherino della spalla sinistra di Gerard e parlando all'unisono.\nNe \"I segreti di Twin Peaks\".\nQuando l'agente Cooper viene assegnato al caso dell'omicidio di Laura Palmer, l'uomo con un solo braccio gli appare in un sogno divinatorio mostrandogli il vero volto di BOB ed indicandolo come l'assassino della bionda liceale.\nL'agente, assistito dagli uomini dello sceriffo Truman, decide dunque di cercare l'amputato al fine di interrogarlo come testimone, tuttavia nel momento in cui localizza il venditore di calzature questi afferma di non conoscere l'uomo mostratogli in sogno dal suo alter ego e racconta una storia completamente diversa sul motivo della sua menomazione rispetto a quella narrata dallo spirito.\nIn seguito emerge per\u00f2 che nel subconscio di Gerard giace lo spirito possessore di MIKE, che, manifestandosi, espone la vera natura di BOB: anch'esso un demone possessore residente dentro uno degli abitanti di Twin Peaks da pi\u00f9 di 40 anni. Tale rivelazione, porta poco dopo alla chiusura del caso tramite la cattura di Leland Palmer e la fuga nei boschi di BOB.\nIn \"Twin Peaks\" (2017).\nDopo tale evento n\u00e9 lo spirito n\u00e9 il suo ospite hanno ulteriori apparizioni sino alla terza stagione.\nIl vero volto di MIKE.\nLa sostanziale differenza tra BOB e MIKE \u00e8 la loro forma. Mentre il viso del primo compare fin dal primo episodio, interpretato da Frank Silva, il vero volto di MIKE non viene mai mostrato. L'aspetto con cui \u00e8 visibile \u00e8 quello del suo ospite umano Philip Gerard e non il suo. "}
{"id": "4104704", "revid": "1305772", "url": "https://it.wikipedia.org/wiki?curid=4104704", "title": "The Wizard", "text": "The Wizard (\"Il mago\" in lingua inglese) pu\u00f2 riferisti a:"}
{"id": "4104705", "revid": "1543377", "url": "https://it.wikipedia.org/wiki?curid=4104705", "title": "Ballerin GAC", "text": "Il Ballerin Sarfields GAC \u00e8 un club nordirlandese di calcio gaelico situato a Ballerin, contea di Londonderry. La squadra prende parte a tutte le competizioni organizzate dal Derry GAA. Il massimo successo fu raggiunto nel 1976, con la vittoria dell'Ulster Senior Club Football Championship.\nStadio.\nLo Shamrock Park \u00e8 il campo della squadra e lo \u00e8 dal 1945. Un secondo campo, dotato di illuminazione artificiale, fu aperto il 30 luglio 2011."}
{"id": "4104708", "revid": "300067", "url": "https://it.wikipedia.org/wiki?curid=4104708", "title": "Amra Djapo", "text": ""}
{"id": "4104709", "revid": "287204", "url": "https://it.wikipedia.org/wiki?curid=4104709", "title": "Dipartimento di S\u00e9dhiou", "text": "Il dipartimento di S\u00e9dhiou (fr. \"D\u00e9partement de S\u00e9dhiou\") \u00e8 un dipartimento del Senegal, appartenente alla regione di S\u00e9dhiou. Il capoluogo \u00e8 la citt\u00e0 di S\u00e9dhiou, capoluogo regionale.\nIl dipartimento di S\u00e9dhiou comprende 3 comune e 3 \"arrondissement\":\ncomuni:\n\"arrondissement\":"}
{"id": "4104712", "revid": "1305772", "url": "https://it.wikipedia.org/wiki?curid=4104712", "title": "Dipartimento di Goudomp", "text": "Il dipartimento di Goudomp (fr. \"D\u00e9partement de Goudomp\") \u00e8 un dipartimento del Senegal, appartenente alla regione di S\u00e9dhiou. Il capoluogo \u00e8 la citt\u00e0 di Goudomp. Il dipartimento venne creato nel 2008 con parte del dipartimento di S\u00e9dhiou.\nIl dipartimento di Goudomp comprende (al 2012) 4 comuni e 3 \"arrondissement\".\ncomuni:\n\"arrondissement\":"}
{"id": "4104713", "revid": "123136763", "url": "https://it.wikipedia.org/wiki?curid=4104713", "title": "Nocchi", "text": "Nocchi \u00e8 una frazione del comune di Camaiore in Provincia di Lucca. Si trova a circa quattro chilometri dal Capoluogo a una quota di circa 110 m s.l.m. \u00c8 facilmente raggiungibile tramite la Strada Provinciale che collega Camaiore alla citt\u00e0 di Lucca.\nGeografia fisica.\nIl paese, adagiato in una valle divisa in due dal torrente Lucese alle pendici del Monte Prana non \u00e8 raccolto in un unico borgo ma si divide in vari agglomerati di case che si trovano lungo il corso d'acqua e che assumono vari nomi di localit\u00e0: \"Il Piano\", \"La Chiesa\", \"Rodeschi\", \"Di l\u00e0 dall'acqua\", \"Pompeo\" ecc. . Il paesaggio formato da boschi, campi, vigneti e oliveti \u00e8 inoltre caratterizzato da numerose ville sette-ottocentesche un tempo dimore signorili di nobili lucchesi, da poderi e dalla presenza di numerosi mulini e frantoi (oggi fuori servizio) che fino alla prima met\u00e0 del Novecento hanno caratterizzato l'economia di questo territorio. Alcune di queste strutture sono state recentemente restaurate ed ospitano attualmente ristoranti, Bed and breakfast, case vacanze ecc. . \nIl nome della frazione deriva da \"Noccle\" ed \u00e8 quasi sicuramente un toponimo di origine longobarda.\nStoria.\nNocchi \u00e8 sicuramente uno fra i pi\u00f9 antichi villaggi abitati del territorio camaiorese, formatosi su un antico tratto stradale di epoca romana pertinente la probabile Via Cassia, asse viario di fondamentale importanza fino a tutto il Medioevo quando assunse il nome di Via Francigena. Fino all'Ottocento questa era l'unica via maestra che da Camaiore saliva a Nocchi e passando per Friano fino a Montemagno proseguiva per Lucca. Ad essa sembra che appartenesse un cippo stradale (Pietra miliare) di epoca romana ritrovato nel 1700 dallo studioso Cristoforo Martini presso la villa del nobile lucchese Montecatini a Nocchi. Su tale reperto che per molti anni era servito come sostegno dell'altare della chiesa parrocchiale, era incisa un'epigrafe facente riferimento agli imperatori Graziano, Valente e Valentiniano (IV sec. d. C.) . Non si conosce la sua collocazione come pure la sua autenticit\u00e0 non \u00e8 stata riconosciuta da tutti gli storici.\nPrime testimonianze storiche.\nPer avere notizie certe riguardanti il paese dobbiamo aspettare l'anno 818, quando in un documento dell'archivio arcivescovile di Lucca si trova rammentata la chiesa di San Pietro. Da esso sappiamo che la badessa del monastero di S. Lucia in Lucca allora nominava prete Romualdo rettore di detta chiesa la quale era stata donata al monastero dal chierico Audiprando che ne era il fondatore.\n\"... per cartulam firmasti me in Ecclesia Vestra Sancti Petri,\"\n\"sita in loco Noccle ubi dicitur Mantiana...qui fuit Audiprandi Clerici\"\"\nNell'anno 820 la badessa Ghisalperga dona il monastero con tutte le sue pertinenze e quindi anche la chiesa di Nocchi al vescovo di Lucca Pietro. Considerando che il territorio della diocesi era allora suddiviso in pievanie, Nocchi apparteneva alla Pieve di Santo Stefano.\nDal secolo VIII a tutto il secolo XI la nomina del rettore spettava quindi al Pievano (rettore della Pieve) su indicazione dei feudatari del luogo: i Fralminghi; i quali oltre a questo avevano molti altri diritti nei confronti della vicinia di Nocchi, intervenendo in ogni manifestazione pubblica o privata del villaggio.\nIl Comune Rurale.\nDalle testimonianze ritrovate in un importante documento del 1234-35 sappiamo che a Nocchi vi era la presenza di una forma associativa a partire dalla seconda met\u00e0 del 1100. \nIn questo periodo si colloca l'origine della parrocchia autonoma (anche se non come la intendiamo oggi) unitamente alla formazione del \u201cComune rurale\u201d e allo sfaldamento dell'apparato feudale. Cos\u00ec mentre fino al XII secolo tutta la vita religiosa del popolo ruotava attorno alla Pieve e tutte le altre chiese non erano altro che succursali od oratori della stessa, da ora in poi in poi il rettore viene nominato direttamente dai rappresentanti del \u201cpopolo\u201d con la conferma del Pievano.\nLa vicinia di Nocchi allora era formata da diverse localit\u00e0 che avevano in comune l'uso della chiesa; Mansana, Ceppo, Pino, Fontana, Piano, Guarceto, Tersona e Sala.\nSotto la spinta del giovane Comune di Lucca, sorsero nella valle di Camaiore altre comunit\u00e0 simili a quella di Nocchi, le quali designavano propri rappresentanti col nome di \u201cconsoli\u201da tutela della propria economia e del proprio territorio in un periodo di sviluppo produttivo e commerciale ed erigevano un vero e proprio statuto di regole che tutti dovevano rispettare.\nNel 1308 lo Statuto Lucchese suddivide il suo contado in 11 giurisdizioni amministrative chiamate Vicarie. A capoluogo della nostra fu elevata Camaiore da cui dipendeva il controllo di Nocchi, Pieve, Pontemazzori, Corsanico, Montemagno, Pedona e Gombitelli che lo Statuto riconosceva come \u201cComuni Rurali\u201d. I contadini nonostante ci\u00f2 continuavano a lavorare la terra sottoposti a contratti di livello e solo in pochi casi divennero liberi proprietari.\nDa un Estimo del comune di Nocchi del 1340 circa, sappiamo che vi erano 62 famiglie che contavano 320 persone e che nel territorio erano attivi 5 mulini idraulici.\nIl secolo successivo, invece, fu segnato da carestie e pestilenze che portarono un forte calo della popolazione col rispettivo abbandono delle terre per mancanza di braccia tanto che nell'Estimo del 1410 a Nocchi erano estimate 24 famiglie. \nAlla fine del Quattrocento avviene una ripresa dell'economia tanto che nel Cinquecento Camaiore diviene la localit\u00e0 pi\u00f9 ricca e popolosa del Contado Lucchese.\nNella seconda met\u00e0 del Cinquecento avviene il processo di appoderamento di pi\u00f9 terre che formano un'unica propriet\u00e0 condotta da contadini in affitto o a \u201cmezzadria\u201d. Cos\u00ec a Nocchi molte terre furono acquistate dai nobili Montecatini di Lucca che nel Settecento fecero costruire la splendida villa oggi molto rinomata. Essi erano anche proprietari di mulini e frantoi lungo il fiume Lucese fino al 1821 quando dopo l'arrivo dei francesi cedettero le proprie terre ed anche la villa ai Graziani. \nL'economia del territorio.\nFino quasi ai giorni nostri l'economia di questa terra era fondata sull'agricoltura e l'allevamento, unici mezzi di sostentamento per i contadini. Le selve di castagni prosperavano ma la vera ricchezza del luogo era l'olivo. L'alimentazione si basava essenzialmente sulle farine di grano, granoturco e castagne, integrate da legumi patate e cereali minori. In questo periodo si ha la massima espansione degli opifici sul Lucese, dal Catasto vecchio (con mappe rilevate tra l'ultimo periodo del Ducato di Lucca e i primi anni dell'Italia unita) sappiamo che a Nocchi nel 1867 c'erano circa 20 fra mulini e frantoi di cui ora possiamo ammirare solo i resti e solo in qualche caso le strutture idrauliche sono intatte.\nLe gore.\nI numerosi mulini e frantoi che erano presenti lungo il fiume Lucese erano alimentati dalle \"Gore\": deviazioni di parte dell'acqua del torrente che attraverso vari percorsi e incalanature raggiungevano la ruota del mulino mettendone in funzione il meccanismo. Queste gore erano molto importanti anche per l'irrigazione dei campi, inoltre lungo questi percorsi si trovavano i Lavatoi dove le donne del paese accorrevano per lavare i panni. Attualmente \u00e8 ancora in funzione la gora che partendo da localit\u00e0 \"Di l\u00e0 dall'acqua\" raggiunge il complesso delle case della Chiesa dove alimentava ben due ruote idrauliche. Sono ancora intatti e ben visibili i Lavatoi.\nLa chiesa parrocchiale.\nAl centro di questa valle sorge la chiesa parrocchiale dedicata ai Santi Pietro e Paolo. Pi\u00f9 volte modificata nel corso dei secoli \u00e8 stata completamente ricostruita dalle fondamenta nel 1861 e consacrata il 24 aprile 1864. \u00c8 affiancata da un campanile in stile romanico sicuramente di epoca precedente e facente parte della chiesa antica ma riadattato e prolungato per adattarsi alle dimensioni di quella attuale. La struttura all'interno si presenta come una grande aula rettangolare lunga circa 39 metri e larga 14, le pareti sono decorate con lesene e archi a tutto sesto, la volta a botte \u00e8 completamente affrescata, nella parte sopra il presbiterio si trova la cupola sorretta da quattro colonne in stile ionico. Nel presbiterio si trova l'altare maggiore mentre alle pareti laterali sono presenti due altari dedicati a Ges\u00f9 crocifisso e Maria SS. delle Grazie. Nei primi anni del novecento sono state aggiunte due edicole contenenti le statue del Sacro Cuore di Ges\u00f9 e di Maria Santissima Addolorata. Entrando dal portone di ingresso sulla sinistra si trova l'antico Fonte battesimale. Inoltre da notare all'interno della chiesa sono un Ciborio in marmo del maestro scultore Donato Benti, un'acquasantiera di Stagio Stagi, il portale della sacrestia come pure quello della porta esterna laterale datato 1553, il crocifisso di scuola lucchese probabilmente del 1400; tutte opere di epoca precedente l'attuale chiesa e probabilmente provenienti da quella antecedente. Al centro della cantoria sopra la porta di ingresso si trova l'organo a canne del 1887 costruito dall'organaro Evaristo Santarlasci ancor oggi funzionante e in buono stato di conservazione.\nLa parrocchia di San Pietro in Nocchi fa parte dell'Arcidiocesi di Lucca.\nTradizioni e feste.\nLe principali tradizioni di questo paese sono legate alla vita religiosa della comunit\u00e0 che nel passato rappresentava l'unico motivo di aggregazione e potremmo dire di \"svago\" dei propri abitanti, persone semplici contadini, mezzadri, che in queste tradizioni riconoscevano una vera e propria identit\u00e0 comunitaria.\nLa ricorrenza pi\u00f9 importante (anche se la meno antica) \u00e8 la Processione Triennale di Ges\u00f9 Morto che similmente a quella di Camaiore si svolge ogni tre anni il Venerd\u00ec Santo. In questa occasione tutto il paese partecipa illuminando le case e i dintorni di tutta la frazione, vengono anche innalzate croci illuminate a cera e rappresentanti la tragedia del Golgota, i cosiddetti \"Calvari\". Sul far della sera ha inizio la processione in cui viene ancor oggi portato a spalla il grande palco della deposizione di Ges\u00f9. Per questa circostanza accorrono a Nocchi numerosi fedeli e turisti anche dai paesi vicini. \nAltra tradizione significativa per gli abitanti di Nocchi \u00e8 la festa della Madonna delle Grazie che si celebra la prima domenica di maggio, in questa occasione viene portata in processione l'antica statua della Madonna risalente al XVI-XVII secolo. Questa festa fu istituita nel corso del 1600 per ringraziare la Vergine di aver preservato gli abitanti di Nocchi dalla peste.\nInfine la luminara dei Santi Pietro e Paolo che si svolge nei giorni vicini al 29 giugno (festa liturgica dei Santi) e che percorre l'antica gora in localit\u00e0 Rodeschi illuminata a festa con tradizionali \"palloni\" colorati (rificolone) che un tempo erano realizzati a mano oggi sostituiti da forme pi\u00f9 moderne che si trovano in commercio. \nPalio dei Rioni.\nNocchi \u00e8 uno dei sedici rioni partecipanti al \"Palio dei Rioni di Camaiore\" che si svolge nella prima met\u00e0 di luglio a Camaiore. Esso \u00e8 uno dei rioni \"storici\" ovvero che hanno dato vita a questo evento iniziato nel lontano 1959. Questa manifestazione si svolge nello stadio comunale ed entra nel vivo nelle quattro sere in cui i rioni si sfidano in vari giochi come il \"tiro alla fune\", \"Palo della Cuccagna\", \"Corsa con la secchia\" ecc. vince chi al termine dei giochi ha realizzato il maggior punteggio. Il simbolo del rione Nocchi \u00e8 il falco ed i suoi colori sono il Verde e il Giallo. \nIl rione Nocchi ha vinto questo palio nel 1987 e nel 2010."}
{"id": "4104715", "revid": "287204", "url": "https://it.wikipedia.org/wiki?curid=4104715", "title": "Dipartimento di Bounkiling", "text": "Il dipartimento di Bounkiling (fr. \"D\u00e9partement de Bounkiling\") \u00e8 un dipartimento del Senegal, appartenente alla regione di S\u00e9dhiou. Il capoluogo \u00e8 la citt\u00e0 di Bounkiling. Il dipartimento venne creato nel 2008 con parte del dipartimento di S\u00e9dhiou.\nIl dipartimento di Bounkiling comprende (al 2012) 3 comuni e 3 \"arrondissement\".\ncomuni:\n\"arrondissement\":"}
{"id": "4104720", "revid": "1534511", "url": "https://it.wikipedia.org/wiki?curid=4104720", "title": "Charles H. Bennett", "text": "Biografia.\nI suoi lavori recenti sono consistiti nel riesame delle basi fisiche dell'informazione e l'applicazione della fisica quantistica ai problemi del flusso di informazioni. I suoi lavori hanno svolto un ruolo importante nel collegamento tra la fisica e l'informazione.\nAppena arrivato all'IBM nel 1972 ha approfondito il lavoro di Rolf Landauer mostrando come una computazione pu\u00f2 essere compiuta da un apparato reversibile logicamente e termodinamicamente, nel 1982 propose una reinterpretazione del diavoletto di Maxwell attribuendo la sua inabilit\u00e0 di violare la seconda legge della termodinamica al costo di distruggere, anzich\u00e9 acquisire, informazione. \nNel 1984 lavor\u00f2 ad un progetto di crittografia quantistica presso l'Universit\u00e0 di Montr\u00e9al con Gilles Brassard ottenendo la prima dimostrazione funzionante di crittografia quantistica: il protocollo BB84.\nNel 1993 Bennett e Brassard, in collaborazione con altri scienziati, scoprirono il teletrasporto quantistico, una tecnica nell'ambito dell'informatica quantistica che permette, sotto certe restrizioni, di trasferire uno stato quantistico in un punto arbitrariamente lontano."}
{"id": "4104723", "revid": "177744", "url": "https://it.wikipedia.org/wiki?curid=4104723", "title": "Cultura della ceramica nera lucidata settentrionale", "text": "La cultura della ceramica nera lucidata settentrionale del subcontinente indiano (700-200 a.C. circa) \u00e8 una cultura dell'et\u00e0 del ferro che successe alla cultura della ceramica grigia dipinta . Si svilupp\u00f2 a partire dal 700 a.C., nel periodo tardo vedico, con un apice nel 500-300 a.C. in coincidenza con la nascita dell'Impero Maurya.\nGli studiosi hanno notato delle similitudini fra questa cultura e la pi\u00f9 antica civilt\u00e0 di Harappa come l'utilizzo di fango, mattoni cotti e roccia nell'architettura. Vi sono tuttavia importanti differenze fra queste due distanti culture; per esempio il riso e altri alimenti sono pi\u00f9 diffusi nella \"cultura della ceramica nera lucidata settentrionale\" che in passato. Questa cultura potrebbe riflettere il primo stadio verso la formazione delle prime organizzazioni statali del subcontinente indiano."}
{"id": "4104727", "revid": "123184538", "url": "https://it.wikipedia.org/wiki?curid=4104727", "title": "3 mostri in famiglia", "text": "3 mostri in famiglia (\"Me and My Monsters\") \u00e8 una serie televisiva live action coprodotta da Australia (Network Ten) e Regno Unito (BBC) e creata dalla Jim Henson Company. In Italia \u00e8 andata in onda sul canale Frisbee. Nonostante sia girata in HD, la trasmissione in tale formato \u00e8 avvenuta solamente nella primavera 2011 su BBC HD per i primi sette episodi della seconda stagione.\nTrama.\nLa famiglia Carlson, composta dai genitori Kate e Nick e dai figli Eddie e Angela, si \u00e8 appena trasferita dall'Australia in una cittadina inglese. La loro nuova casa \u00e8 infestata da tre mostri, Bulbo, Guglielmo e Moccio, tre creature buffe che vogliono essere amate.\nI tre cambieranno loro la vita: Angela, in piena crisi adolescenziale, non si trova bene con i mostri; Kate viene continuamente disturbata durante i lavori domestici, ma riesce a farli andare nel seminterrato; Nick detesta i tre esseri perch\u00e9 per lui rappresentano un incubo. Invece, tra Eddie e i mostri nasce una solida amicizia.\nEpisodi.\nLa prima stagione \u00e8 andata in onda su Frisbee dal 4 giugno al 23 settembre 2012 mentre la seconda \u00e8 ancora inedita."}
{"id": "4104732", "revid": "287204", "url": "https://it.wikipedia.org/wiki?curid=4104732", "title": "Sema (disambigua)", "text": ""}
{"id": "4104733", "revid": "287204", "url": "https://it.wikipedia.org/wiki?curid=4104733", "title": "Dipartimento di Sedhiou", "text": ""}
{"id": "4104734", "revid": "1522738", "url": "https://it.wikipedia.org/wiki?curid=4104734", "title": "Karldin Manfor", "text": ""}
{"id": "4104737", "revid": "50817110", "url": "https://it.wikipedia.org/wiki?curid=4104737", "title": "Astronomical unit", "text": ""}
{"id": "4104739", "revid": "365417", "url": "https://it.wikipedia.org/wiki?curid=4104739", "title": "Province della Guinea Equatoriale", "text": "Le province della Guinea Equatoriale sono la suddivisione territoriale di primo livello del Paese e sono pari a 8; di queste, le province di Annob\u00f3n, Bioko Nord e Bioko Sud sono localizzate nella Regione Insulare, mentre le province di Centro Sud, Ki\u00e9-Ntem, Litorale e Wele-Nzas sono situate nella regione del Rio Muni. \nCiascuna provincia si articola a sua volta in distretti."}
{"id": "4104742", "revid": "196390", "url": "https://it.wikipedia.org/wiki?curid=4104742", "title": "Oto Melara 76/62", "text": ""}
{"id": "4104744", "revid": "767487", "url": "https://it.wikipedia.org/wiki?curid=4104744", "title": "Peter Wadabwa", "text": ""}
{"id": "4104746", "revid": "1305772", "url": "https://it.wikipedia.org/wiki?curid=4104746", "title": "Imelino di Vissenaeken", "text": "Biografia.\nImelino fu un sacerdote di origine irlandese (o scozzese) che, di ritorno da un pellegrinaggio a Roma, si ferm\u00f2 a Vissenaeken (oggi parte del comune di Tienen), in Belgio, e qui si ammal\u00f2 di peste.\nLa leggenda racconta che a Vissenaken sant'Imelino chiese a una ragazza un po' d'acqua. Lei per\u00f2 rifiut\u00f2 perch\u00e9 nella zona c'era la peste bubbonica. Tuttavia, dopo molte insistenze da parte di Imelino, finalmente la giovane gli diede una brocca d'acqua, che miracolosamente si trasform\u00f2 in vino. Il sacerdote mor\u00ec tre giorni dopo per la peste. Allora, improvvisamente le campane cominciarono a suonare da sole. Il santo fu sepolto nella chiesa locale di Saint-Martin. \nSi dice che Imelino di Vissenaeken sia stato il fratello di Rombaldo di Mechelen.\nCulto.\nLa Chiesa cattolica celebra sant'Imelino di Vissenaeken il 10 marzo. Il suo culto \u00e8 diffuso a Vissenaken, dove la sua tomba \u00e8 meta di pellegrinaggi e dove il santo viene commemorato per 8 giorni con un cammino di preghiera la domenica successiva alla ricorrenza."}
{"id": "4104747", "revid": "767487", "url": "https://it.wikipedia.org/wiki?curid=4104747", "title": "Davi Banda", "text": ""}
{"id": "4104750", "revid": "92723", "url": "https://it.wikipedia.org/wiki?curid=4104750", "title": "Gerardo II d'Alvernia", "text": "Origine.\nFiglio del conte d'Alvernia, Gerardo I e di Ildegarda dei Franchi (802-841), presunta figlia dell'imperatore Ludovico il Pio.\nBiografia.\nDi Gerardo si hanno scarse notizie, si sa solo che nell'864, dopo che il suo predecessore, il conte Stefano, era stato ucciso dai Normanni, gli successe nella contea d'Alvernia.\nSi trov\u00f2 in conflitto con Bernardo, detto Piede di Velluto, che ambiva alla contea d'Alvernia, in quanto marito di Ermengarda, figlia del conte, Bernardo I d'Alvernia, che, nell'872, lo spodest\u00f2, prendendone il posto.Gli \"Annales Bertiniani\" citano Bernardo come conte di Alvernia (Bernardum Arvernicum comitem).\nDiscendenza.\nDi Gerardo non si hanno notizie di un'eventuale moglie e non risulta alcuna discendenza."}
{"id": "4104752", "revid": "767487", "url": "https://it.wikipedia.org/wiki?curid=4104752", "title": "Atusaye Nyondo", "text": ""}
{"id": "4104753", "revid": "287204", "url": "https://it.wikipedia.org/wiki?curid=4104753", "title": "Michael Boley", "text": "Carriera professionistica.\nAtlanta Falcons.\nBoley fu scelto dagli Atlanta Falcons nel corso del quinto giro del Draft 2005. Egli fu nominato titolare nella sua annata da rookie dopo che Edgerton Hartwell si ruppe il tendine d'Achille. Nei quattro anni trascorsi in Georgia, Michael gioc\u00f2 come titolate 52 delle 64 gare disputate, facendo registrare 330 tackle, 6 sack e 5 intercetti. Dopo la stagione 2008, il giocatore divenne free agent.\nNew York Giants.\nIl 27 febbraio 2009, Boley firm\u00f2 un contratto quinquennale, del valore di 25 milioni di dollari, coi New York Giants. Nelle prime due stagioni con la nuova franchigia disput\u00f2 27 partite di cui 26 come titolare, rispettivamente con 84 e 86 tackle e un sack per stagione.\nNella stagione 2011, Michael gioc\u00f2 14 gare nella stagione regolare, tutte, tranne una, come titolare con 93 tackle (secondo massimo in carriera), un sack e tre passaggi deviati. I Giants conclusero la stagione con un record di 9-7, qualificandosi per un soffio ai playoff grazie alla vittoria decisiva sui Cowboys. Nella \"off-season\", essi eliminarono nell'ordine gli Atlanta Falcons, i favoritissimi e campioni in carica Green Bay Packers e nella finale della NFC i San Francisco 49ers. Il 5 febbraio 2012, Boley part\u00ec come titolare nel Super Bowl XLVI, vinto contro i New England Patriots 21-17, laureandosi per la prima volta campione NFL.\nIl 5 settembre 2012, nella prima gara della nuova stagione, i Dallas Cowboys si vendicarono dei New York Giants campioni in carica che li avevano esclusi dalla corsa ai playoff l'annata precedente, vincendo 24-17 in trasferta. Nella partita Boley mise a segno un intercetto su Tony Romo. Nel turno successivo, vinto in rimonta contro i Tampa Bay Buccaneers, Boley mise a segno un altro intercetto su Josh Freeman. Nel Thursday Night Football della settimana 3 vinto contro i Carolina Panthers, Michael mise a segno il terzo intercetto consecutivo ai danni di Cam Newton, oltre a 6 tackle e 0,5 sack."}
{"id": "4104755", "revid": "50817511", "url": "https://it.wikipedia.org/wiki?curid=4104755", "title": "Marco Pino da Siena", "text": ""}
{"id": "4104760", "revid": "599013", "url": "https://it.wikipedia.org/wiki?curid=4104760", "title": "Maupo Msowoya", "text": ""}
{"id": "4104761", "revid": "339392", "url": "https://it.wikipedia.org/wiki?curid=4104761", "title": "Occhio interiore", "text": ""}
{"id": "4104768", "revid": "729019", "url": "https://it.wikipedia.org/wiki?curid=4104768", "title": "Oto Melara 76/62 MMI", "text": "Il cannone da 76/62 tipo MMI \"Allargato\" costruito dalla Oto Melara di La Spezia \u00e8 stato il pezzo standard della Marina Militare degli anni sessanta. Il cannone \u00e8 stato realizzato in 84 esemplari per la Marina Militare italiana.\nCaratteristiche.\nIl cannone \u00e8 del tipo multiuso, con impiego principale antiaereo ma con capacit\u00e0 antinave e impiegabile anche per il tiro controcosta. Il pezzo \u00e8 l'evoluzione del modello sviluppato e costruito per la Marina Militare dagli Stabilimenti meccanici di Pozzuoli agli inizi degli anni cinquanta, denominato tipo SMP3, cio\u00e8 da tre pollici, da cui scaturisce la sua sigla \u201cSMP-3\u201d, sviluppato quando si stava verificando l'inadeguatezza del munizionamento da 40mm contro gli aerei moderni, soprattutto perch\u00e9 tale munizionamento non permetteva l'adozione di spolette di prossimit\u00e0. Tale cannone venne imbarcato sulle corvette Albatros, prime unit\u00e0 di scorta costruite in Italia dopo la seconda guerra mondiale, e sulle corvette dello stesso tipo realizzate nei cantieri italiani su commesse NATO per la marina danese e olandese nell'ambito del MDAP in due esemplari, uno a poppa e uno a prora. Con lo spostamento della produzione delle artiglierie della Marina Militare alla Oto Melara di La Spezia venne sviluppata una versione binata del modello SMP 3 con canne sovrapposte. Il verificarsi di un grave incidente sulla torre prodiera della corvetta olandese Lynx e il non aver dato la versione binata i risultati sperati, portarono allo sviluppo del cannone da 76/62 di nuova progettazione, largamente testato sulla Nave Esperienze Carabiniere. Il nuovo cannone denominato \"Allargato\" avrebbe trovato posto nel corso degli anni sessanta sulle principali unit\u00e0 della squadra, come l'incrociatore lanciamissili Garibaldi, le fregate classe Bergamini e Classe Alpino, i \"Doria\" e il \"Vittorio Veneto\" e sarebbe stato rimpiazzato il decennio successivo dal 76/62 Compatto con l'entrata in servizio degli Audace.\nIl cannone ha la canna raffreddata ad acqua e manovra elettrica e idraulica con sistema di emergenza manuale. La gittata, che con proiettili HE (High Explosive) dal peso di 6,296 kg raggiunge 18,4 km ad un'elevazione di 45\u00b0, che all'elevazione massima di 85\u00b0 scende a 4\u00a0km, la velocit\u00e0 di brandeggio di 70\u00b0/s quella di elevazione di 40\u00b0/s e la torretta accoglie un membro dell'equipaggio.\nNella Marina Militare questi cannoni costituiscono l'armamento principale dei pattugliatori della classe Cassiopea; si tratta dei cannoni smontati dalle fregate della classe Bergamini andate in demolizione.\n\u00c8 stato sostituito dal cannone Otobreda 76/62\nSMP-3.\nIl cannone SMP-3 (\"Stabilimenti Meccanici di Pozzuoli - cannone da 3 pollici\"), progenitore del \"76/62 Allargato\" era un'arma automatica a tiro rapido, la cui cadenza media del tiro era di 50 colpi al minuto, in grado di sparare colpi singoli o a raffica. Il caricamento avveniva automaticamente mediante un tamburo ruotante con 14 colpi, con i bossoli che venivano espulsi colpo per colpo. Ad esaurimento della raffica la canna si predisponeva alla massima elevazione (90\u00b0) ed il tamburo veniva ricaricato in maniera automatica con una manovra che avveniva in 3 secondi.\nLa versione binata del modello SMP 3 con canne sovrapposte aveva il caricamento completamente automatico e continuo che avveniva a qualsiasi elevazione. Il cannone aveva una forte velocit\u00e0 di brandeggio con la velocit\u00e0 iniziale del proiettile di 950 m/s e cadenza media di tiro di 60 colpi per canna. Il cannone era stato imbarcato negli anni cinquanta sulle fregate della classe \"Centauro\", ma tale versione non avendo dato i risultati sperati non \u00e8 stata imbarcata su nessun'altra unit\u00e0 della Marina Militare.\nCollegamenti esterni.\nItaly 76 mm/62 (3\") M.M.I."}
{"id": "4104769", "revid": "599013", "url": "https://it.wikipedia.org/wiki?curid=4104769", "title": "Charles Swini", "text": ""}
{"id": "4104771", "revid": "767487", "url": "https://it.wikipedia.org/wiki?curid=4104771", "title": "Harry Nyirenda", "text": ""}
{"id": "4104779", "revid": "1310927", "url": "https://it.wikipedia.org/wiki?curid=4104779", "title": "Marius Bako", "text": "Carriera.\nClub.\nDal 2006 gioca nella squadra neocaledoniana del Ga\u00eftcha.\nNazionale.\nDal 2010 gioca con la Nazionale di calcio della Nuova Caledonia, dove vanta 16 presenze e 3 reti."}
{"id": "4104780", "revid": "15756", "url": "https://it.wikipedia.org/wiki?curid=4104780", "title": "Trofeo Citt\u00e0 di Jesolo", "text": "Il Trofeo Citt\u00e0 di Jesolo, nato nel 2008 come Grand Prix Citt\u00e0 di Jesolo, \u00e8 la pi\u00f9 importante gara amichevole internazionale di ginnastica artistica femminile.\nLe competizioni si svolgono presso il Palazzo del Turismo di Jesolo e sono organizzate dal 2020 dalla societ\u00e0 sportiva Gym Art Academy di Jesolo.\nSi distingue per la presenza delle competizioni anche per la categoria juniores e per l'aggiunta, nel 2013, delle finali ad attrezzo: \u00e8 l'unica gara, oltre alle competizioni ufficiali, con competizioni di squadra e finali per attrezzo.\nL'atleta con pi\u00f9 medaglie di sempre in questa competizione \u00e8 Bailie Key, con 11 medaglie d'oro, 3 d'argento e 2 di bronzo.\nI Edizione.\nLa 1\u00aa edizione della competizione, avvenuta l'8 marzo 2008. Vi hanno partecipato:\nRisultati Junior\nII Edizione.\nLa II edizione si \u00e8 svolta il 14 marzo 2009. Vi hanno partecipato:\nIII Edizione.\nLa III edizione si \u00e8 svolta il 27 marzo 2010. Vi hanno partecipato:\nIV Edizione.\nLa IV edizione si \u00e8 svolta il 19 marzo 2011. Hanno partecipato:\nV Edizione.\nLa V edizione si \u00e8 svolta il 31 marzo 2012 ed hanno partecipato le seguenti nazioni:\nVI Edizione.\nLa \"VI edizione\" si \u00e8 svolta il 24 marzo 2013 ed hanno partecipato le seguenti nazioni:\nVII Edizione.\nLa \"VII edizione\" si \u00e8 svolta il 22 marzo 2014, ed hanno partecipato:\nVIII Edizione.\nL'ottava edizione del trofeo si \u00e8 svolta dal 25 al 29 marzo 2015 e hanno partecipato:\nIX Edizione.\nLa nona edizione del trofeo si \u00e8 svolta dal 19 al 20 marzo 2016 e hanno partecipato per le junior non vi \u00e8 il concorso a squadre:\nX Edizione.\nLa decima edizione del trofeo si \u00e8 svolta dal 1 al 2 aprile 2017 e hanno partecipato:\nStati Uniti (senior: Riley McCusker, Victoria Nguyen, Ashton Locklear, Morgan Hurd) (junior: Emma Malabuyo, Maile O'Keefe, Gabby Perea, Adeline Kenlin)\nRussia (senior: Angelina Melnikova, Natalia Kapitonova, Elena Eremina, Daria Spridonova) (junior: Ksenia Klimenko, Anastasia Agafonova, Varvara Zubova, Valeria Saifulina)\nBrasile (senior: Rebeca Andrade, Thais Fidelis, Carolyne Pedro, Flavia Saraiva)\nCanada (senior: Shallon Olsen, Audrey Rousseau, Brooklyn Moors, Jade Chrobok) (junior: Zoe Allaire-Bourgie, Jaden Gorsline, Ana Padurariu)\nFrancia (senior: Melanie De Jesus Dos Santos, Marine Boyer, Juliette Bossu, Lorette Charpy) (junior: Julia Forestier, Carolann Heduit, Celia Serber)\nBelgio + Italia \"squadra mista\" (senior: Senna Deriks, Nina Derwael, Caterina Cereghetti, Sara Berardinelli)\nItalia (senior: Giada Grisetti, Desiree Carofiglio, Francesca Noemi Linari, Martina Maggio) (junior \"Italia 1\": Alice D'Amato, Asia D'Amato, Giorgia Villa, Elisa Iorio) (junior \"Italia 2\": Matilde De Tullio, Benedetta Ciammarughi, Martina Basile, Sydney Saturnino) (junior \"Italia youth\": Alessia Federici, Simona Marinelli, Giulia Cotroneo, Camilla Campagnaro) (junior \"Italia Hopes\": Veronica Mandriota, Marta Morabito, Serena Napolitano)\nIndividualiste: (senior: Abby Paulson, Alyona Shchennikova, Trinity Thomas, Sofia Busato, Lara Mori) (junior: Olivia Dunne)\nXI Edizione.\nL'undicesima edizione del Trofeo Citt\u00e0 di Jesolo si \u00e8 svolta il 14 e il 15 aprile 2018, vi hanno partecipato, gli Stati Uniti non prendono parte al concorso a squadre:\n Stati Uniti: (senior: Emma Malabuyo, Ragan Smith, Grace McCallum, Adeline Kenlin, Olivia Dunne, Alyona Shchennikova) (junior: Tori Tatum, Sydney Barros)\n Russia: (senior: Anastasia Iliankova, Angelina Mel'nikova, Uliana Perebinosova, Eleonora Afanasyeva) (junior: Vladislava Urazova, Daria Belousova, Elena Gerasimova, Ksenia Klimenko)\n Brasile: (senior:Jade Barbosa, Fl\u00e1via Saraiva, Carolyne Pedro, Luiza Domingues) (junior: Ana Luiza Lima, Luiza Silva, Julia Soares, Christal Bezerra)\n Francia: (senior: Lorette Charpy, Louise Vanhille) (junior: Carolann Heduit, Claire Pontlevoy, Celia Serber, Mathilde Wahl)\n Italia: (senior: Martina Basile, Desiree Carofiglio, Giada Grisetti, Lara Mori) (junior: Asia D'Amato, Alessia Federici, Elisa Iorio, Giorgia Villa)\n Romania: (senior: Denisa Golgota, Carmen Ghiciuc, Nica Ivanus, Anamaria Ocolisan) (junior: Antonia Duta, Iulia Berar, Ana Maria Puiu, Silvana Sfiringu)\n (senior: Carina Kroll) (junior: Sidney Hayn, Lara Hinsberger, Emma Malewski, Aiyu Zhu)\n (senior: Laurie-Lou Vezina) (junior: Lucia Jakab, Mia Saint-Pierre, Jenn Sartoretto, Quinn Skurpa)\n Cina: (senior: Guo Fangting, Liu Jieyu, Liu Jinru, Qian Xuejia) (junior: He Licheng, Li Shijia, Wei Xiaoyuan, Yin Sisi)\n (junior: Ondine Achampong, Hallie Copperwheat, Phobe Jakubczyk, Annie Young)\nindividualiste: (senior: Sara Berardinelli, Sara Ricciardi, Caterina Cereghetti, Francesca Noemi Linari, Carlotta Ferlito, Maria Holbura) (junior: Alessia Canali, Giulia Cotroneo, Valentina Giommarini, Beatrice Pontoni, Camilla Campagnaro, Giulia Messali, Elisa Bizzotto)\nXII Edizione.\nLa dodicesima edizione del Trofeo Citt\u00e0 di Jesolo, si \u00e8 tenuta tra il 2 e il 3 marzo 2019, vi hanno partecipato:\n Stati Uniti: (senior: Sunisa Lee, Emma Malabuyo, Shilese Jones, Gabby Perea) (junior: Kayla Di Ciello, Konnor McClain, Ciena Alipio, Sophia Butler)\n Cina: (senior: Liu Tingting, Tang Xijing, Qi Qi, Zhang Jin) (junior: Wei Xiaoyuan, Guan Chenchen)\nItalia: (senior: Alice D'Amato, Elisa Iorio, Asia D'Amato, Desiree Carofiglio) (junior \"Italia young\" Angela Andreoli, Alessia Federici, Giorgia Leone, Veronica Mandriota) (junior \"Italia old\" India Bandiera, Camilla Campagnaro, Giulia Cotroneo, Micol Minotti)\nGiappone: (senior: Rinne Sakatani, Ayumi Niiyama, Urara Ashikawa) (junior: \"Seri Haraguchi, Chiaki Hatakeda, Akiho Tokita, Hazuki Watanabe)\"\n Belgio: (junior:\"Stacy Bertrandt, No\u00e9mie Louon, Lisa Vaelen, Jutta Verkest)\"\n Germania: (junior: \"Marielle Billet, Jasmin Haase, Lara Hinsberger, Emma Malewski\"\nindividualiste: (senior: Martina Maggio, Martina Basile)\nMedagliere.\nMedagliere complessivo.\nInclude le finali di specialit\u00e0, i concorsi a squadre ed i concorsi generali individuali, sia seniores che juniores.\nMedagliere seniores.\nInclude le finali di specialit\u00e0, i concorsi a squadre ed i concorsi generali individuali.\nMedagliere juniores.\nInclude le finali di specialit\u00e0, i concorsi a squadre ed i concorsi generali individuali."}
{"id": "4104781", "revid": "767487", "url": "https://it.wikipedia.org/wiki?curid=4104781", "title": "Emile B\u00e9arun\u00e9", "text": "Carriera.\nClub.\nDal 2010 gioca nella squadra neocaledoniana del Ga\u00eftcha.\nNazionale.\nNel 2010 debutta con la Nazionale di calcio della Nuova Caledonia."}
{"id": "4104783", "revid": "1305772", "url": "https://it.wikipedia.org/wiki?curid=4104783", "title": "Fata Morgana (Litfiba)", "text": "Fata Morgana \u00e8 la terza traccia dell'album \"Terremoto\" del gruppo rock italiano Litfiba.\nIl brano \u00e8 considerato una delle migliori composizioni in assoluto della band fiorentina, sia per quanto riguarda l'arrangiamento musicale che per il testo, che descrive un viaggiatore gravemente disidratato nel deserto cui si mostra l'omonimo effetto ottico, uno dei pi\u00f9 poetici mai scritti da Pel\u00f9.\n\u00c8 una canzone sull\u2019apparenza, sulle cose che non sono mai come sembrano, sul fatto che non ci si debba fermare all\u2019esteriorit\u00e0, ma pensare che possa anche trattarsi di un effetto ottico, il cosiddetto fatamorgana appunto. Il suo titolo originale era \"Febbre di luce\", espressione con cui qualcuno ha tentato di tradurre in inglese il titolo, cio\u00e8 \"Light fever\".\nNonostante il brano non sia stato promosso come singolo, fu girato ugualmente un videoclip, che mostra Pel\u00f9 e Renzulli cantare e suonare in mezzo al deserto simulato in una spiaggia, in preda alla sete e ai miraggi. La CGD fece poi uscire il video nel 1994 per fare promozione alla raccolta \"Re del silenzio\"."}
{"id": "4104785", "revid": "223320", "url": "https://it.wikipedia.org/wiki?curid=4104785", "title": "Ajay Devgan", "text": ""}
{"id": "4104787", "revid": "767487", "url": "https://it.wikipedia.org/wiki?curid=4104787", "title": "Georges B\u00e9arun\u00e9", "text": "Carriera.\nClub.\nDal 2009 gioca nella squadra neocaledoniana del Ga\u00eftcha.\nNazionale.\nNel 2011 debutta con la Nazionale di calcio della Nuova Caledonia."}
{"id": "4104789", "revid": "92376163", "url": "https://it.wikipedia.org/wiki?curid=4104789", "title": "Computazione reversibile", "text": "La computazione reversibile \u00e8 un modello di computazione non convenzionale nel quale il processo di calcolo \u00e8 invertibile.\nIn particolare, si consideri una formalizzazione operazionale del calcolo, ad esempio ad automi, dove una funzione di transizione descrive l'evoluzione della macchina da uno stato ad un altro.\nAffinch\u00e9 il calcolo sia reversibile, la funzione deve necessariamente essere iniettiva.\nVi sono due tipi di reversibilit\u00e0 che si cerca di ottenere: la reversibilit\u00e0 \"fisica\" e quella \"logica\".\nLa reversibilit\u00e0 fisica consentirebbe di ottenere dei risultati senza aumentare l'entropia del sistema. Per poter essere reversibile fisicamente un calcolatore deve essere anche logicamente reversibile, come affermato da Rolf Landauer"}
{"id": "4104791", "revid": "61051", "url": "https://it.wikipedia.org/wiki?curid=4104791", "title": "Fokker A.III", "text": ""}
{"id": "4104794", "revid": "124123", "url": "https://it.wikipedia.org/wiki?curid=4104794", "title": "Tanuja", "text": "\u00c8 la madre di Kajol e Tanisha, ed \u00e8 principalmente conosciuta per alcuni ruoli nei film dell'industria di Bollywood \"Baharen Phir Bhi Aayengi\" (1966), \"Jewel Thief\", \"Haathi Mere Saathi\" (1971) e \"Anubhav\" (1971). Simultaneamente \u00e8 comparsa in film in Marathi, Bengali e Gujarati come , \"Zaakol\" (Marathi), \"Antony Phiringee\" (Bengali), \"Deya Neya\", \"Teen Bhuvaner Parey\" (1969), \"Prothom Kadam Phool\" e \"Rajkumari\".'Naari tu Narayani'(Gujarati)\n\u00c8 stata nominata ai Filmfare Awards come migliore attrice non protagonista nel 1967 per \"Jewel Thief\" e nel 1969 per \"Paisa ya Pyar\"."}
{"id": "4104795", "revid": "61051", "url": "https://it.wikipedia.org/wiki?curid=4104795", "title": "Fokker A.II", "text": ""}
{"id": "4104804", "revid": "1566286", "url": "https://it.wikipedia.org/wiki?curid=4104804", "title": "Alberto Gallitti", "text": "Ha lavorato per quaranta anni dal 1959 al 1999 in oltre cento pellicole italiane, debuttando ne \"Il vedovo\" di Dino Risi. Ha occasionalmente lavorato anche per alcuni sceneggiati televisivi come \"Sandokan\" nel 1976 e \"Little Roma\" nel 1987. Nel 1966 ha utilizzato lo pseudonimo Richard Hartley per il film \"La lama nel corpo\"."}
{"id": "4104806", "revid": "767487", "url": "https://it.wikipedia.org/wiki?curid=4104806", "title": "Hugh Adcock", "text": ""}
{"id": "4104807", "revid": "287204", "url": "https://it.wikipedia.org/wiki?curid=4104807", "title": "Rolf Landauer", "text": "Nel 1961, presso l'IBM, dimostr\u00f2 come l'informazione cancellata possa diventare entropia e la quantit\u00e0 di energia associata si trasformi in calore, ovvero che l'eliminazione di bit di informazione produca una quantit\u00e0 di calore che non possa essere diminuita oltre un determinato limite. Questo principio \u00e8 alla base della computazione reversibile.\nRicevette nel 1995 l'Oliver E. Buckley Condensed Matter Prize dell'American Physical Society."}
{"id": "4104818", "revid": "124123", "url": "https://it.wikipedia.org/wiki?curid=4104818", "title": "Riza Santos", "text": "Biografia.\nHa partecipato e vinto a Miss Earth Canada 2006 e Miss Mondo Canada 2011. Ha quindi ottenuto la possibilit\u00e0 di gareggiare a Miss Terra 2006, durante il quale ha vinto il titolo di Miss Photogenic e di Miss Fontana. Ha inoltre partecipato a Miss Mondo 2011, dove si \u00e8 classificata ventinovesima su 113 concorrenti.\nDurante la sua partecipazione a \"\" (versione per celebrit\u00e0 del \"Grande fratello\"), ha gareggiato a nome di Bantay Bata, una fondazione caritatevole della ABS-CBN. All'ottantaquattresimo giorno si \u00e8 piazzata al secondo posto del programma. Nel 2008 e 2009, ha condotto \"Asian Poker Tour\". Si \u00e8 inoltre classificata alla posizione 18 della classifica stilata dalla rivista FHM delle cento donne pi\u00f9 sexy del 2008."}
{"id": "4104819", "revid": "72396", "url": "https://it.wikipedia.org/wiki?curid=4104819", "title": "Burgh\u00f6lzli", "text": "Burgh\u00f6lzli \u00e8 una celebre clinica psichiatrica dell'Universit\u00e0 di Zurigo sita nella localit\u00e0 di Burgh\u00f6lzli, sulle colline a sud-est della citt\u00e0 di Zurigo in Svizzera.\nLa clinica, che ha dato nei primi del Novecento un grande impulso nella storia della psichiatria moderna, \u00e8 attualmente \"Clinica di Psichiatria e Psicoterapia\" ed \u00e8 ancora un importante centro per la ricerca psichiatrica e il trattamento della malattia mentale.\nStoria dell'ospedale.\nLa storia dell'ospedale comincia nei primi anni 1860, quando il neurologo e psichiatra Wilhelm Griesinger dell'Universit\u00e0 di Zurigo progetta la creazione di una clinica moderna di trattamento della malattia mentale; ne \u00e8 considerato il fondatore nonostante muoia prima della inaugurazione nel 1870. Dal 1870 al 1879 l'ospedale ebbe 3 direttori: Bernhard von Gudden, Gustav Huguenin e Eduard Hitzig, di orientamento di trattamento e ricerca su patologia e fisiologia del cervello e quindi su concezioni biologiche. Auguste-Henri Forel \u00e8 stato il quarto direttore del Burg\u00f6lzli; sotto i quasi 20 anni della sua direzione la clinica cominci\u00f2 a guadagnare riconoscimento nel mondo medico. Forel cerc\u00f2 di integrare l'orientamento biologico della psichiatria tedesca con l'\u201dapproccio dinamico\u201d e fenomenologico della psichiatra francese.\nNel 1898 gli succedette Eugen Bleuler che rimase direttore fino al 1927. In questo periodo l'ospedale raggiunge il culmine della sua fama, largamente dovuto all'avvento della psicoanalisi ed alla sperimentazione delle teorie degli psichiatri freudiani portata avanti da Carl Gustav Jung, assistente di Bleuler e in seguito medico responsabile. Oltre a Jung, fondatore della psicologia analitica, molti rinomati psichiatri lavorarono per parte della loro carriera al Burgh\u00f6lzli: Karl Abraham, Ludwig Binswanger, Eug\u00e8ne Minkowski (massimi esponente della psichiatria fenomenologica), Gaetano Benedetti, Hermann Rorschach (che vi svilupp\u00f2 il Test di Rorschach), Franz Riklin, Constantin von Monakow, Adolf Meyer, Abraham Brill e Emil Oberholzer.\nA Bleuler seguirono alla direzione Hans-Wolfgang Maier e successivamente il figlio Manfred Bleuler, fino al 1969. Da allora amministrativamente viene integrata nella rete di cliniche dell'Ospedale Universitario. Nel 1980, sotto la direzione di J\u00fcrg Willi, viene aperto il Dipartimento di Medicina Psicosociale; successivamente la Medicina Psicosociale viene integrata come materia obbligatoria nel curriculum di formazione medica. Nel 1985 viene preso in carico il 100000\u00b0 paziente. Dal 1998 pi\u00f9 di 4.000 pazienti/anno vengono presi in carico e sono svolte pi\u00f9 di 12.000 consultazioni presso la clinica psichiatrica. Ci sono cliniche speciali per i disturbi del comportamento alimentare, disturbi d'ansia, disturbo da stress post-traumatico, disturbi somatoformi, trattamento del dolore. Dal 2002 la clinica conosciuta come \u201cospedale Burgh\u00f6lzli\u201c \u00e8 diretta da Ulrich Schnyder ed \u00e8 ancora un importante centro per la ricerca psichiatrica e il trattamento della malattia mentale; dal 2010, per una ridefinizione strutturale dell'Universit\u00e0 di Zurigo, \u00e8 definita Clinica di Psichiatria e Psicoterapia.\nCollegamenti esterni.\nSito web [de] della Clinica di Psichiatria e Psicoterapia dell'Universit\u00e0 di Zurigo http://www.psychiatrie.usz.ch/Seiten/default.aspx"}
{"id": "4104827", "revid": "1851848", "url": "https://it.wikipedia.org/wiki?curid=4104827", "title": "Marco Candrina", "text": "Carriera.\nLa sua carriera comincia nella squadra della sua citt\u00e0 natale. Nel 2002 si trasferisce al , dove rimane 4 stagioni collezionando in totale 51 presenze nel campionato di Serie B. Nel 2006 firma con la Pro Patria, scendendo di una divisione. Poi milita nel Forza e Coraggio, Foggia, Benevento, Campobasso, Pomigliano, nuovamente nel Forza e Coraggio, poi nel Gaeta fino ad arrivare il 5 agosto 2019 dove si trasferisce alla Virtus Gioiese, la quale ha conquistato due promozioni consecutive (prima categoria e promozione) situata nella citt\u00e0 di Gioia Sannitica. L'annuncio \u00e8 arrivato in serata dallo stesso presidente Conte e da mister Ferrucci con un tweet sui canali ufficiali. Attualmente allena i \u201cGiovanissimi\u201d dell\u2019FC Matese e ha lanciato il giovane Gianmarco Raucci, miglior prospetto della provincia di Caserta."}
{"id": "4104829", "revid": "125907809", "url": "https://it.wikipedia.org/wiki?curid=4104829", "title": "Superleggera (sedia)", "text": "Superleggera \u00e8 una sedia progettata dal designer italiano Gio Ponti nel 1955 e prodotta dall'azienda italiana Cassina dal 1957. Si tratta di uno dei prodotti pi\u00f9 noti del designer milanese e uno dei prodotti di disegno industriale pi\u00f9 rilevanti del XX secolo; fa infatti parte della collezione permanente del Triennale Design Museum ed \u00e8 stata esposta alla 4\u00aa edizione di quest'ultimo: \"Le Fabbriche dei sogni\". Per le sue caratteristiche e per le originali dimostrazioni che hanno accompagnato la sua presentazione al pubblico, la sedia \u00e8 diventata un simbolo culturale e uno degli esempi pi\u00f9 interessanti di tecnologia innovativa applicata all'arredamento. \u00c8 stata selezionata per la premiazione del IV Compasso d'oro (non vincendolo) e fa parte della selezione ADI Design Index. La sedia \u00e8 stata comunque pi\u00f9 volte definita dallo stesso progettista una \"semplice sedia\".\nContesto.\nLa sedia nasce dalla volont\u00e0 di Ponti di reinventare uno degli esempi pi\u00f9 forti della tradizione vernacolare italiana, l'archetipo della sedia impagliata: la sedia di Chiavari, uno dei simboli dell'artigianato ligure sin dall'Ottocento. Decide quindi di sviluppare il suo progetto seguendo i concetti chiave della storica seduta: leggerezza, semplicit\u00e0 e stabilit\u00e0 ma soprattutto bassi costi di produzione e d'acquisto. Inizia quindi il suo interesse nel progetto sin dall'immediato secondo dopoguerra italiano che ne creava un contesto sociale ed economico ideale. C'era bisogno infatti di realizzare oggetti d'arredamento dai costi contenuti per andare incontro alle difficolt\u00e0 economiche della popolazione.\nPrimi prototipi (1949-1951).\nNel 1949 Ponti realizza il primo di due prototipi della sedia che aveva in mente; in questa fase della progettazione, il designer si concentra sulla parte formale ed ergonomica, la parte superiore dello schienale viene piegata all'indietro, creando anche una sensazione di modernit\u00e0 della linea pur mantenendo la tradizione del modello ispiratrice. Nel 1951 il progetto si evolve con un secondo prototipo, il modello \"Chiavari\" viene quindi ridotto ai suoi elementi essenziali e quindi pulito nella forma e alleggerito. In questo prototipo, denominato \"Leggera\" ed effettivamente messo in produzione dalla Cassina vengono mantenute le sezioni circolari dei montanti e le gambe. Lo scopo finale per\u00f2 era quello di aumentare ulteriormente le prestazioni della seduta e la tecnologia, sia di assemblaggio che di materiali, ad essa applicata.\nModello definitivo.\nNel 1955 viene delineato quello che sar\u00e0 poi nel 1957 il modello definitivo chiamato \"Superleggera\" (codice di progetto 699). L'intera struttura portante viene ri-progettata, le gambe e i montanti vengono quindi ridisegnati con una sezione triangolare con spessore di soli 18 mm e viene effettuato un profondo studio sugli incastri, al fine di migliorare non solo la robustezza della sedia ma anche la sua leggerezza. Vengono scelti materiali leggeri ad alte capacit\u00e0 meccaniche pur essendo di origini naturali come il legno di frassino per la struttura e la canna indiana per la seduta. In alternativa, per il rivestimento del sedile, la canna d'India pu\u00f2 essere sostituita con un materiale di natura sintetica: del cellophane colorato.\nIl risultato finale \u00e8 una sedia altamente tecnologica pur mantenendo una grande fedelt\u00e0 estetica con il modello artigianale e senza l'utilizzo di materiali compositi o non naturali. In anni successivi la sedia \u00e8 stata realizzata anche in versione imbottita ed \u00e8 ancora attualmente prodotta dalla Cassina SpA. La sedia, che \u00e8 stata segnalata, non vincendolo, al IV Compasso d'Oro ADI (premio tra l'altro ideato dallo stesso Gi\u00f2 Ponti), \u00e8 stata definita dal suo progettista come una sedia priva di aggettivi, una normale sedia che torna alle sue origini, senza nessuna stranezza o caratteristica che la allontani da ci\u00f2 che una sedia debba essere.\nDa progetto razionale a simbolo culturale e tecnologico.\nIl progetto nasce in modo estremamente razionale: ogni soluzione \u00e8 stata attualizzata per motivi tecnici e strutturali al fine di migliorare un prodotto culturale italiano molto radicato nel territorio, la sedia di Chiavari. La Superleggera entra nella cultura italiana e si diffonde in essa sia per le sue caratteristiche strutturali sia per le curiose ed originali campagne di comunicazione fatte per promuoverla. La Superleggera, infatti, dotata di prestazioni eccellenti (si tratta di una sedia che pur pesando solo 1,7 kg \u00e8 estremamente solida e robusta) viene promossa con alcune idee molto originali che ne fanno evincere, cercando di stupire, le proprie caratteristiche. Per la sua presentazione, infatti, Gi\u00f2 Ponti sottopone la sedia ad un bizzarro collaudo: facendola cadere dal quarto piano di un edificio, anzich\u00e9 sfracellarsi a terra, rimbalza come una palla, senza danni. La sedia viene anche promossa con una simpatica vignetta raffigurante un bambino che la alza con un dito. O performance pi\u00f9 recenti come la Superleggera sospesa in aria tirata verso l'alto da un palloncino e tenuta a terra tramite dei tiranti.\nViene tuttora identificata come uno degli oggetti di disegno industriale pi\u00f9 rilevanti ed influenti nella storia del settore a livello internazionale e fa parte di collezioni di molti musei dedicati al design, alla tecnologia e all'arte moderna di tutto il mondo ed \u00e8 uno dei simboli pi\u00f9 citati del design italiano e della cultura artigianale milanese legata all'arredamento. Quest'evoluzione, che l'ha resa \"un classico\", ha portato tuttavia la sedia a una discutibile incoerenza con le concezioni originarie del progettista: da semplice ed economica sedia \"per il popolo\" la Superleggera \u00e8 divenuta negli anni un oggetto culturale ricercato, non pi\u00f9 rivolto alla massa e con un prezzo di vendita decisamente elevato."}
{"id": "4104836", "revid": "190427", "url": "https://it.wikipedia.org/wiki?curid=4104836", "title": "Ballotta", "text": ""}
{"id": "4104837", "revid": "103961910", "url": "https://it.wikipedia.org/wiki?curid=4104837", "title": "Tangi", "text": ""}
{"id": "4104838", "revid": "28592", "url": "https://it.wikipedia.org/wiki?curid=4104838", "title": "Tangi (Erice)", "text": ""}
{"id": "4104847", "revid": "436907", "url": "https://it.wikipedia.org/wiki?curid=4104847", "title": "Knife Party", "text": "I Knife Party sono un gruppo musicale australiano di musica elettronica, formato a Perth nel 2011 per iniziativa di due componenti dei Pendulum, Rob Swire e Gareth McGrillen.\nStoria del gruppo.\nPrimi anni (2011).\nIl gruppo \u00e8 nato nel 2011, ed ha fatto, nello stesso anno, la sua prima apparizione dal vivo alla discoteca Space di Ibiza, evento immortalato nell'EP \"Live on Radio 1 from Space, Ibiza\". Il nome del duo deriva dall'omonimo brano del gruppo alternative metal statunitense Deftones contenuto in \"White Pony\", mentre il loro stile musicale \u00e8 tipico della dubstep, simile ad artisti come Skrillex e Modestep.\nIl primo EP dei Knife Party, intitolato \"100% No Modern Talking\", \u00e8 stato pubblicato per il download gratuito sul sito ufficiale del gruppo ed \u00e8 uscito anche in versione acquistabile su Beatport e iTunes il 12 dicembre 2011. L'EP includeva inizialmente la traccia \"Back to the Z-list\", ma fu poi sostituita da un'altra traccia, \"Destroy Them with Lazers\".\n\"Rage Valley\" e \"Haunted House\" (2012-2013).\nNel 2012 i Knife Party hanno fatto il loro debutto nella classifica dei Top 100 DJs della nota rivista \"DJ Magazine\" al 33\u00ba posto. Nello stesso anno \u00e8 stato pubblicato anche il secondo EP, intitolato \"Rage Valley\" e pubblicato digitalmente il 27 maggio 2012. Come quanto accaduto con il precedente EP, anche \"Rage Valley\" contiene quattro brani, tra cui \"Centipede\", per il quale \u00e8 stato realizzato un videoclip, uscito l'8 agosto dello stesso anno.\nIl 9 agosto 2012 i Knife Party hanno annunciato attraverso Twitter che il lavoro per il terzo EP \u00e8 cominciato. Nel corso del nuovo tour promozionale, denominato Haunted House, il duo ha portato al debutto i brani inediti \"Power Glove\" e \"Baghdad\". Il 3 febbraio 2013 partecipano a un concerto sponsorizzato da MixMag a Bedlam (Bournemouth), eseguendo per la prima volta \"LRAD\" (variante del remix di \"Labrinth - Last Time\", il remix di \"Sleaze\" realizzato da Kill the Noise), e un brano senza titolo. All'Ultra Music festival di Miami la prima settimana suonano una loro traccia electro house ancora sconosciuta. Il 9 aprile 2013 Rob Swire ha reso disponibile per l'ascolto \"EDM Death Machine\", mentre il 16 dello stesso mese \u00e8 stato rivelato dal gruppo che \"Baghdad\" sarebbe stato rimpiazzato da \"Internet Friends (VIP Mix)\". Il terzo EP, intitolato \"Haunted House\", \u00e8 stato pubblicato il 6 maggio 2013.\n\"Abandon Ship\" (2014-2015).\nNel mese di maggio 2014 Swire ha affermato che l'album di debutto dei Knife Party \u00e8 stato quasi completato. Il 9 giugno il gruppo ha annunciato il titolo dell'album, \"Abandon Ship\", mentre l'8 agosto \u00e8 stata pubblicata un'anteprima del brano \"Boss Mode\" attraverso il profilo SoundCloud di Swire.\nIl 25 agosto \u00e8 stata annunciata la data di pubblicazione di \"Abandon Ship\", inizialmente fissata al 27 ottobre e successivamente spostata al 10 novembre, mentre quattro giorni pi\u00f9 tardi \u00e8 stato pubblicato il singolo apripista dell'album, intitolato \"Resistance\". Tra il 23 e il 29 settembre sono stati resi disponibili per il download digitale i brani \"Begin Again\" e \"Boss Mode\"; per il primo brano \u00e8 stato realizzato un videoclip, diretto da Elliot Sellers e pubblicato il 1\u00ba ottobre.\nL'album \u00e8 stato promosso da un breve tour tenuto tra il 2014 e il 2015, tra cui un'apparizione all'Ultra Music Festival 2015 il 30 marzo 2015, evento nel quale il duo ha portato al debutto tre brani inediti: \"Parliament Funk\", \"PLUR Police\" e \"Kraken\" (quest'ultimo in duetto con Tom Staar). Al Kingsday Festival i Knife Party hanno eseguito per la prima volta un quarto brano inedito che ha visto la partecipazione del chitarrista Tom Morello dei Rage Against the Machine, rivelando che sarebbe stato incluso nel loro quarto EP; tuttavia tale brano verr\u00e0 invece inserito nel nuovo album di Morello.\n\"Trigger Warning\" e \"Lost Souls EP\" (2015-presente).\nIl 24 luglio 2015 i Knife Party hanno annunciato attraverso Twitter il titolo del quarto EP, \"Trigger Warning\", la cui uscita \u00e8 avvenuta il 20 novembre dello stesso anno. Nel marzo 2016 il duo ha preso nuovamente parte all'annuale Ultra Music Festival, durante il quale \u00e8 apparso Tom Morello per eseguire l'inedito \"Battle Sirens\", successivamente pubblicato come singolo il 9 settembre dello stesso anno.\nIl 22 maggio 2019 il duo ha annunciato il quinto EP \"Lost Souls EP\", pubblicato il successivo 19 luglio."}
{"id": "4104850", "revid": "247222", "url": "https://it.wikipedia.org/wiki?curid=4104850", "title": "Cortile del Sacro cuore", "text": ""}
{"id": "4104853", "revid": "287204", "url": "https://it.wikipedia.org/wiki?curid=4104853", "title": "Burgholzli", "text": ""}
{"id": "4104854", "revid": "110962749", "url": "https://it.wikipedia.org/wiki?curid=4104854", "title": "Sinfonia n. 1 (Schubert)", "text": "La Sinfonia n. 1 in re maggiore D 82 fu composta da Franz Schubert nel 1813, ad appena 16 anni. Fu eseguita il 28 ottobre 1813, in occasione dell'addio al \"Reale Imperiale Convitto Civico\" di Vienna presso il quale studiava da cinque anni. Significativamente, sull'ultima pagina del manoscritto Schubert verg\u00f2 le parole \u00abfinis et fine\u00bb. La durata di esecuzione \u00e8 attorno ai 26 minuti.\nLa sinfonia, in accordo con lo stile del primo Schubert, presenta influenze mozartiane, haydniane (l'adagio introduttivo pare reminiscente della Sinfonia n. 104) e beethoveniane. Rimandano al compositore salisburghese in particolare il minuetto (specialmente il trio) e il finale. Tutta l'opera \u00e8 vivace e delicata a un tempo, con elementi gi\u00e0 prettamente personali, mentre l'uso delle sonorit\u00e0 rivela la buona conoscenza degli strumenti da parte del precoce musicista viennese.\nGli echi dei grandi sono dunque innegabili, ma il sedicenne Schubert \u00e8 gi\u00e0 portatore di stilemi affatto personali. Il paragone con Mozart e Haydn non va esagerato, n\u00e9 si sa con precisione quanto Schubert conoscesse Beethoven allora: \u00e8 probabile che ne avesse ascoltato solo le prime tre sinfonie. Quest'opera schubertiana - oltre che per durata e imponenza - impressiona per maturit\u00e0 e padronanza artistica, e in tutte e sei le prime sinfonie (1813-1818) \u00e8 ravvisabile una costante leggerezza unita a orecchiabilit\u00e0, come se in musica il ragazzo esprimesse l'allegria e l'ingenuit\u00e0 a lui connaturate e costantemente manifestate nel rapporto con gli altri.\nStruttura.\nLa sinfonia si divide in quattro movimenti.\nL'apertura della sinfonia nella parte dei violini.\n\\relative c' {\n \\tempo \"Adagio\"\n \\key d \\major\n d2\\ff-&gt; \\grace{ d16 [(e)] }fis8.. fis32 a8.. a32 | &lt;d d,&gt;4 a'8 r fis r d r | cis,2-&gt;\n&lt;/score&gt;\nOrganico.\nLa sinfonia \u00e8 strumentata per un'orchestra composta di un flauto, due oboi, due clarinetti, due fagotti, due corni, due trombe, due timpani in re e in la e archi (due sezioni di violini, viole, violoncelli e contrabbassi).\nL'orchestrazione, bilanciata fra archi e fiati, si presta a un effetto di piccola orchestra da camera, o di ensemble pi\u00f9 grandi. Le trombe hanno una tessitura particolarmente alta, come in molti dei primi lavori schubertiani, compresa, per la maggior parte del primo e del quarto movimento, tra il re4 e il la4. Nel finale, Schubert le spinge fino a un re5, in modo ripetuto. Per bilanciare i diversi raddoppi fra corni e trombe, inoltre, \u00e8 necessario un ulteriore studio delle dinamiche."}
{"id": "4104857", "revid": "1851848", "url": "https://it.wikipedia.org/wiki?curid=4104857", "title": "Andrea Carozza", "text": "Carriera.\nTra il 2003 ed il 2008 ha preso parte a 6 campionati di Serie B, collezionando in totale 49 presenze, precisamente 25 con la maglia del Pescara e 24 nelle file del Bari."}
{"id": "4104859", "revid": "287204", "url": "https://it.wikipedia.org/wiki?curid=4104859", "title": "Sinfonia n. 2 (Schubert)", "text": "La Sinfonia n. 2 in si bemolle maggiore D 125 fu composta da Franz Schubert tra il 2 dicembre 1814 e il marzo 1815. \u00c8 dedicata al direttore del \"Reale Imperiale Convitto Civico\" di Vienna, Innocenz Lang. La durata di esecuzione \u00e8 attorno ai 35 minuti.\nStruttura.\nLa sinfonia si divide in quattro movimenti.\nL'apertura della sinfonia nella parte dei violini.\n\\relative c' {\n \\tempo \"Largo\"\n \\key bes \\major\n bes4\\ff r r32 cis\"\\fz [(d a] bes [e, f cis]) d ([a bes e,] f [cis d bes]) | 4\\ff\n&lt;/score&gt;\nNel primo movimento, il tema dell\"'Allegro vivace\" \u00e8 basato sul corrispondente primo tema dell'ouverture a \"Le creature di Prometeo\" di Ludwig van Beethoven.\nIl secondo movimento \u00e8 un tema con cinque variazioni in mi bemolle maggiore, l'unica raccolta di variazioni per orchestra dell'autore. Nonostante la melodia subisca qualche variazione, le modifiche si concentrano pi\u00f9 sulla strumentazione e sui colori orchestrali di ciascun episodio. La prima variazione include violini e fiati; la seconda passa il tema fra gli archi bassi e i legni; La terza \u00e8 nuovamente violini e fiati; la quarta, in do minore, prevede un'incalzare nel ritmo grazie all'uso di terzine di sedicesimi; la quinta mantiene la configurazione ritmica della precedente, ma le terzine vanno a fare sfondo alla melodia ritornata ormai vicina alla sua forma originale, a mo' di Ricapitolazione. Una coda conclude l\"'Andante\".\nIl minuetto in do minore \u00e8 per quasi la sua intera durata un tutti in fortissimo. Contrasta invece col trio in mi bemolle maggiore, strumentato con pi\u00f9 leggerezza, coinvolgendo solo fiati, violini e bassi pizzicati. La melodia del trio non \u00e8 altro che una variazione del tema dell\"'Andante\", che crea un ponte melodico e armonico (da mi bemolle maggiore a do minore) fra i due movimenti interni.\nIl finale \u00e8 un veloce galop in 2/4.\nOrganico.\nLa sinfonia \u00e8 strumentata per un'orchestra composta di due flauti, due oboi, due clarinetti, due fagotti, due corni, due trombe, due timpani in si\u266d e in fa e archi (due sezioni di violini, viole, violoncelli e contrabbassi)."}
{"id": "4104860", "revid": "923674", "url": "https://it.wikipedia.org/wiki?curid=4104860", "title": "James C. Morton", "text": "Attivo principalmente come caratterista, egli apparve in circa 212 film tra il 1912 ed il 1942.\nPrese parte in alcuni film della serie \"Simpatiche canaglie\" ed in numerosi film della celebre coppia comica Stanlio e Ollio.\nMor\u00ec nel 1942 a Reseda in seguito ad un infarto all'et\u00e0 di 58 anni; \u00e8 stato sepolto nell'Holy Cross Cemetery di Culver City."}
{"id": "4104867", "revid": "767487", "url": "https://it.wikipedia.org/wiki?curid=4104867", "title": "Sinfonia n. 3 (Schubert)", "text": "La Sinfonia n. 3 in re maggiore D 200 fu composta da Franz Schubert tra il 24 maggio e il 19 luglio 1815, pochi mesi dopo il suo diciottesimo compleanno. La prima esecuzione avvenne il 19 febbraio 1881 a Londra. La lunghezza di questa sinfonia \u00e8 di circa 21-23 minuti. \u00c8 in quattro movimenti:\nSchubert lavor\u00f2 a questa Sinfonia in parallelo ad altri lavori come il Quartetto vocale \u201eHymne an den Unendlichen\u201c (D 232) e i Lieder \u201eDer Abend\u201c (D 221), \u201eGeist der Liebe\u201c (D 233) und \u201eTischlied\u201c (D 234). Il tempo dedicato in via esclusiva alla composizione di questa Sinfonia fu di nove giorni.\nLa Sinfonia fu originariamente concepita per essere eseguita da un'orchestra non professionistica diretta dal violinista Josef Prohaska. In questa orchestra Franz Schubert suonava la viola e si suppone che la Sinfonia fu eseguita per la prima volta in privato. La prima esecuzione pubblica ebbe luogo il 19 febbraio 1881 a Londra nell'ambito di un'esecuzione di tutte le Sinfonie di Franz Schubert curata dallo studioso George Grove.\nLa Sinfonia fu pubblicata nell'anno 1884 dalla casa editrice Breitkopf &amp; H\u00e4rtel con l'\"Edizione completa di tutte le Sinfonie di Franz Schubert\" redatta da Johannes Brahms."}
{"id": "4104868", "revid": "1442080", "url": "https://it.wikipedia.org/wiki?curid=4104868", "title": "ITF Women's Circuit San Antonio 1998 - Doppio", "text": "Il doppio del torneo di tennis ITF Women's Circuit San Antonio 1998, facente parte della categoria ITF Women's Circuit, ha avuto come vincitrici Il tabellone di doppio dell'ITF Women's Circuit San Antonio 1998, torneo di tennis che faceva parte del circuito ITF Women's Circuit 1998 nell'ambito dell'ITF Women's Circuit, \u00e8 stato vinto da Kim Grant e Mashona Washington. In finale hanno sconfitto la coppia formata da Andrea \u0160ebov\u00e1 e Silvia Ur\u00ed\u010dkov\u00e1 con il punteggio di 4-6, 7-6, 6-2."}
{"id": "4104873", "revid": "599013", "url": "https://it.wikipedia.org/wiki?curid=4104873", "title": "Tony Sergeant", "text": ""}
{"id": "4104881", "revid": "287204", "url": "https://it.wikipedia.org/wiki?curid=4104881", "title": "Corey Webster", "text": "Carriera professionistica.\nNew York Giants.\nWebster fu scelto nel corso del secondo giro del Draft 2005 dai New York Giants. Nella sua stagione da rookie disput\u00f2 15 gare, due delle quali come titolare, 37 tackle, 5 passaggi deviati e 2 fumble forzati.\nNella stagione 2006, il giocatore fu visto in azione in 12 gare, 10 partendo dall'inizio, terminando l'annata con 41 tacke, un sack e 11 passaggi deviati.\nNel 2007, la presenza in campo di Webster fu principalmente come membro degli special team dopo aver iniziato come titolare nelle prime settimane della stagione. Nel corso dell'anno, una buona prestazione contro i Buffalo Bills nella 16, in cui mise a segno un intercetto, fu anticipatrice del successo che avrebbe ottenuto nei playoff. Nel primo turno di playoff contro i Tampa Bay Buccaneers, egli intercett\u00f2 Jeff Garcia nella end zone. Inoltre recuper\u00f2 un fumble del ritornare dei Buccaneers Micheal Spurlock all'inizio del secondo tempo. Il recupero di quella palla persa permise ai Giants di calciare un field goal. Nel turno successivo, Webster limit\u00f2 in maniera decisiva l'All-Pro Terrell Owens. Nella finale della National Football Conference, Corey fece registrare quello che si rivel\u00f2 l'intercetto decisivo, spedendo i Green Bay Packers fuori dai playoff e i Giants al Super Bowl XLII.\nNel Super Bowl XLII, Webster nei primi tre quarto gioc\u00f2 una prestazione sontuosa. Sfortunatamente, nel drive che port\u00f2 i New England Patriots avanti nel punteggio, egli cadde a terra permettendo al ricevitore dei Patriots Randy Moss di segnare un semplice touchdown su un terzo down di notevole importanza. Egli si rifece nel finale di partita deviando un passaggio di Tom Brady per Randy Moss nel drive successivo impedendo ai Patriots di segnare. Alla fine, a sorpresa, i Giants sconfissero gli imbattuti Patriots e Webster conquist\u00f2 il suo primo titolo NFL.\nIl 14 dicembre 2008, i New York Giants fecero firmare al giocatore un prolungamento contrattuale quinquennale del valore di 43,5 milioni di dollari, 20 milioni dei quali garantiti.\nDurante il debutto casalingo dei Giants contro i Washington Redskins il 13 settembre 2009, Webster fu coinvolto in una rissa col ricevitore dei Redskins Santana Moss. Entrambi gli atleti furono penalizzati per condotta anti-sportiva.\nNell'annata 2011, Webster mise a segno il proprio primato stagionale di intercetti con 6, disputando come titolare tutte le gare della stagione regolare. I Giants conclusero la stagione con un record di 9-7, qualificandosi per un soffio ai playoff grazie alla vittoria decisiva sui Cowboys. Nella \"off-season\", essi eliminarono nell'ordine gli Atlanta Falcons, i favoritissimi e campioni in carica Green Bay Packers e nella finale della NFC i San Francisco 49ers. Il 5 febbraio 2012, Webster part\u00ec come titolare nel Super Bowl XLVI, vinto ancora contro i Patriots 21-17, laureandosi per la seconda volta campione NFL.\nNella settimana 2 della stagione 2012, Webster fece registrare il suo primo intercetto stagionale contro i Tampa Bay Buccaneers. Gli altri li mise a segno nella settimana 8 contro i Cowboys, nel turno seguente contro gli Steelers e nella settimana 12 contro i Packers. La sua stagione si concluse con un nuovo primato in carriera per tackle (58) e quattro intercetti, coi Giants che non si qualificarono per i playoff."}
{"id": "4104889", "revid": "1543377", "url": "https://it.wikipedia.org/wiki?curid=4104889", "title": "Pause", "text": "Pause \u00e8 il secondo album in studio del musicista britannico Four Tet, pubblicato nel 2001 dalla Domino Records. L'album si presenta nel pieno stile di Hebden, con i suoni creati esclusivamente con strumenti digitali ma dal suono marcatamente acustico e minimale. L'ultima traccia finisce nello stesso modo in cui era iniziata la prima: con un suono dei tasti premuti di un computer.\nDiversi sono stati gli utilizzi nei media di pezzi provenienti da Pause, ad esempio \"Everything Is Alright\" \u00e8 stata utilizzata dalla National Public Radio mentre \"Glue of the World\" ha fatto da colonna sonora sia per un episodio di Six Feet Under che per uno di Dr. House - Medical Division."}
{"id": "4104890", "revid": "287204", "url": "https://it.wikipedia.org/wiki?curid=4104890", "title": "Regno di Vientiane", "text": "Il Regno di Vientiane si form\u00f2 nel 1707 nell'odierno Laos dallo smembramento del Regno di Lan Xang, che aveva unificato le municipalit\u00e0 \"(mueang)\" laotiane nel 1354. La capitale fu l'omonima Vientiane.\nPremesse.\nLe lotte intestine tra le fazioni dell'aristocrazia laotiana travolsero Lan Xang dopo il regno di Surigna Vongsa (1638-1690). L'ultimo re di Lan Xang fu Setthathirat II, il cui padre si era rifugiato in Vietnam quando il fratello Surigna Vongsa era salito al trono. Cresciuto alla corte dei signori Nguy\u1ec5n, Setthathirat II si prese il trono di Lan Xang nel 1698, arrivando a Vientiane alla testa di un'armata del Vietnam, di cui fu vassallo. La sua autorit\u00e0 fu contestata dal cugino, che depose il vicer\u00e9 di Luang Prabang ed istitu\u00ec un autonomo regno delle municipalit\u00e0 settentrionali.\nFondazione.\nIl sovrano del Regno di Ayutthaya (l'odierna Thailandia), preoccupato dall'influenza dei vietnamiti a Vientiane, medi\u00f2 la riconciliazione fra i due cugini, che si accordarono per la spartizione dello Stato nei due nuovi regni di Lan Xang Luang Prabang e di Lan Xang Vientiane nel 1707. La linea di confine fu posta lungo il fiume Thuong.\nSetthathirath II fu il primo sovrano di Vientiane. Nel 1709, il governatore Borom Raja di Thakhek dichiar\u00f2 l'indipendenza da Vientiane, si proclam\u00f2 re e con un'armata marci\u00f2 sulla capitale, dove venne respinto e costretto a tornare nei suoi territori, che comprendevano anche quelli sulla riva occidentale del Mekong. Approfittando dell'indebolimento del regno, nel 1713 il principe Nokasad venne proclamato sovrano del nuovo regno meridionale di Champasak, i cui territori avevano fino ad allora fatto parte del Regno di Vientiane. Nokasad assunse il nome regale Soi Sri Samut. Alla morte di Borom Raja, nel 1715 Setthathirath riprese possesso di Nakhon Phanom. Regn\u00f2 fino alla morte, avvenuta nel 1730.\nTurbolenze nel regno.\nDurante i regni successivi ebbero luogo alcune ribellioni, la prima delle quali fu quella di Thao Kukeo, il figlio di Borom Raja, che si era rifugiato a Champasak. Questi radun\u00f2 un esercito e con l'aiuto dei vietnamiti espugn\u00f2 Thakhek. Il governatore Thao Khamsing fugg\u00ec e chiese aiuto al re di Vientiane che ristabil\u00ec l'ordine. Nacquero poi dissidi con il Regno di Luang Prabang, sobillate dai re birmani della dinastia Konbaung che presero accordi sia con Luang Prabang che con Vientiane. Intendevano farsi alleati i laotiani per accerchiare e riconquistare il Siam, sottomesso e subito perso nel 1767. Il nuovo re del Siam fu il generale Taksin, che fond\u00f2 il Regno di Thonburi sulle ceneri di quello di Ayutthaya, distrutto dai birmani. Ottenne una lunga serie di vittorie e Bunsan, re di Vientiane, ne fu impressionato al punto tale da stringere nel 1770 un'alleanza con il Siam.\nNel 1773 le armate del Regno di Luang Prabang assediarono Vientiane e Bunsan, prossimo alla capitolazione, chiese segretamente l'intervento in suo aiuto dei birmani, il cui re invi\u00f2 il governatore di Chiang Mai ad attaccare Luang Prabang. Le truppe che assediavano Vientiane tornarono a difendere la propria citt\u00e0 e Bunsan offr\u00ec un'alleanza anche ai birmani, che erano a conoscenza del trattato firmato tre anni prima tra Vientiane e Thonburi. L'offerta fu accettata dai birmani, che a titolo di garanzia deportarono come ostaggi due figli di Bunsan ed alcuni cortigiani. Nel 1774 i siamesi, dopo che la corte di Luang Prabang li aveva informati della nuova alleanza tra Vientiane e la Birmania, intercettarono un messaggio in cui il re birmano chiedeva a Bunsan l'invio di truppe di appoggio per l'imminente attacco a Thonburi, la capitale siamese. Non furono presi provvedimenti contro i laotiani, che non avevano aderito alla richiesta birmana, ma la scoperta suscit\u00f2 violente proteste da parte di Taksin ed il congelamento dei rapporti tra la corte di Vientiane e quella di Thonburi.\nLa seconda grande ribellione interna fu fatale al regno di Vientiane. Il nobile Phra Vorarad Vongsa si era vista negata dal re Bunsan la promessa nomina a vicer\u00e9 e nel 1766 aveva occupato nell'odierno Isan un territorio di cui si proclam\u00f2 re. Bunsan lo aveva costretto a fuggire con l'aiuto delle truppe del governatore di Korat, a quel tempo parte del regno. Vorarad Vongsa si era stabilito nella zona dell'odierna Ubon Ratchatani sotto la protezione del re di Champasak. Nel 1777 Chamapsak fu conquistata dai siamesi e Vorarad Vongsa fece atto di sottomissione al re di Thonburi Taksin. Il re Bunsan, che aveva a lungo fatto inseguire Vorarad Vongsa, lo fece uccidere quello stesso anno. Fu questo il pretesto che scaten\u00f2 l'offensiva siamese. \nSottomissione ai siamesi.\nBunsan disloc\u00f2 diverse armate difensive nei punti strategici delle province del regno che vennero sistematicamente sconfitte dal potente esercito di Thonburi. Nei primi mesi del 1779 ebbe inizio l'assedio di Vientiane. Le truppe siamesi furono coadiuvate da quelle di Luang Prabang che attaccarono dal nord. Dopo 4 mesi di aspri combattimenti Bunsan si rese conto dell'imminente sconfitta e fugg\u00ec nelle zone montuose dell'odierna Provincia di Bolikhamxai, lasciando la capitale in mano al figlio Anandasen. Questi si arrese ed i siamesi entrarono a Vientiane, fra le varie cose che trafugarono e portarono a Thonburi vi furono le sacre statue del Phra Bang, palladio della monarchia laotiana, ed il Buddha di Smeraldo, che lo sarebbe diventato e lo \u00e8 tuttora di quella siamese.\nVennero arrestati e deportati a Thonburi tutti i membri della famiglia reale che non erano fuggiti e gli ufficiali di alto grado dell'esercito. Molte famiglie del popolo furono invece deportate a Saraburi, nell'odierna Thailandia Centrale. Gli invasori resero il regno vassallo e si annetterono i territori dell'altopiano di Korat (l'odierno Isan). Malgrado l'aiuto fornito, il Regno di Luang Prabang fu a sua volta reso vassallo di Thonburi. Nel giro di pochi mesi persero cos\u00ec l'indipendenza tutti i regni laotiani eredi del glorioso Lan Xang, che aveva dominato il medio bacino del Mekong per oltre 4 secoli.\nFine del regno.\nIl tentativo di re Anuvong di liberarsi del dominio di Bangkok, dove la capitale siamese era stata spostata, fin\u00ec in una carneficina. Dopo i primi successi che lo portarono a liberare Korat, Anuvong fu costretto al ritiro ed alla fuga in Vietnam. Venne definitivamente sconfitto al suo ritorno nel dicembre del 1828, Vientiane fu rasa al suolo e lo Stato venne annesso al Regno di Rattanakosin, il nome che aveva preso il Siam della nuova dinastia Chakri. Anuvong venne portato in una gabbia a Bangkok dove fu torturato in pubblico fino alla morte. Centinaia di migliaia di laotiani scampati al massacro vennero deportati in Isan, fino ad allora prevalentemente spopolato, e sottoposti ad un processo di integrazione definito 'thaificazione' che \u00e8 tuttora in corso."}
{"id": "4104891", "revid": "702184", "url": "https://it.wikipedia.org/wiki?curid=4104891", "title": "Adolf Meyer (psichiatra)", "text": "Biografia.\nSi form\u00f2 presso diverse universit\u00e0 in Svizzera, Francia, Inghilterra e Germania, nel 1892 emigr\u00f2 in America dove studi\u00f2 neuroanatomia e neurofisiologia. Dal 1904 al 1909 insegn\u00f2 psichiatria presso la Cornell University di New York e dal 1910 nella clinica psichiatrica dell'Universit\u00e0 Johns Hopkins. \u00c8 noto aver introdotto il termine \"igiene mentale\", intesa come la capacit\u00e0 di raggiungere e mantenere uno stato di salute mentale.\nPer i contributi dati dal suo lavoro, si ritiene che Adolph Meyer sia il padre della terapia occupazionale. La sua opera pi\u00f9 importante \u00e8 \"Collected papers\" (pubblicato postumo).\n\u00c8 stato presidente della American Psychiatric Association."}
{"id": "4104903", "revid": "767487", "url": "https://it.wikipedia.org/wiki?curid=4104903", "title": "ProRace Berlin 2012", "text": "La ProRace Berlin 2012, seconda edizione della corsa e valida come evento del circuito UCI Europe Tour 2012 categoria 1.1, si svolse il 10 giugno 2012 per un percorso totale di 186\u00a0km. Fu vinta dal tedesco Andr\u00e9 Greipel che giunse al traguardo con il tempo di 4h08'49\" alla media di 44,85\u00a0km/h.\nAl traguardo 121 ciclisti portarono a termine il percorso."}
{"id": "4104907", "revid": "104458", "url": "https://it.wikipedia.org/wiki?curid=4104907", "title": "Officina Profumo - Farmaceutica di Santa Maria Novella", "text": ""}
{"id": "4104917", "revid": "288300", "url": "https://it.wikipedia.org/wiki?curid=4104917", "title": "Elaz\u0131\u011fspor", "text": ""}
{"id": "4104921", "revid": "438678", "url": "https://it.wikipedia.org/wiki?curid=4104921", "title": "Lauta mancia", "text": "Lauta mancia \u00e8 un film italiano del 1957 diretto da Fabio De Agostini.\nTrama.\nIl cane \"Cita\", un grosso alano, scappa da una lussuosa villa, dove la nascita della primogenita ha messo in disparte l'animale il quale, soffrendo della nuova situazione, decide di trovare nuovi affetti ma finisce subito in grossi guai tra gente senza scrupoli che lo maltratta.\nIl bimbo \"Mosca\" si mette subito alla ricerca del cane e lo trova morente sulla riva di un fiume ma, con le sue poche forze, riesce a rimettere in sesto il grosso alano il quale, per riconoscenza, non lo lascia pi\u00f9. Mosca non pu\u00f2 certo permettersi di portarlo nella casa operaia di periferia, dove il fratello maggiore \u00e8 l'unico ad avere uno stipendio che deve bastare per cinque persone. Un cane di quelle dimensioni sarebbe di troppo.\nInoltre Mosca non ha pi\u00f9 la madre e non viene visto di buon occhio dalla moglie del fratello, in pratica una matrigna. Oltre al fratello e alla moglie, in casa vive anche il padre, che vive estraniato in un mondo tutto suo, la sorella e la nonna, la quale, in realt\u00e0, \u00e8 l'unica a volere veramente bene a Mosca. Il cane riuscir\u00e0 ugualmente ad entrare in casa creando lo scompiglio generale fra i malumori crescenti del fratello e della moglie di questi.\nIl fratello nota un giorno sul giornale l'annuncio riguardante proprio l'alano che ha in casa: la padrona offre una Lauta Mancia di ben 50 000 lire a chi le riporter\u00e0 il cane che, nel frattempo, \u00e8 finito nel canile municipale in attesa di essere soppresso.\nTrovati i soldi per riscattarlo dal canile, il fratello lo riporta alla padrona e riscuote le 50 000 lire tra i singhiozzi del piccolo Mosca, che si sente tradito proprio dal fratello. La padrona capisce il dramma e l'intesa che si \u00e8 stabilita tra il bambino e il cane e lascia proprio a quest'ultimo la scelta: il cane non ha dubbi e, dopo aver salutato con uno sguardo la padrona, se ne va via per sempre con Mosca."}
{"id": "4104923", "revid": "767487", "url": "https://it.wikipedia.org/wiki?curid=4104923", "title": "Duello a El Diablo", "text": "Duello a El Diablo (\"Duel at Diablo\") \u00e8 un film western del 1966, diretto da Ralph Nelson.\nTrama.\nDurante il tragitto a cavallo in direzione di Forte Creel, lo \"scout\" Jess Remsberg salva una donna dall'attacco di una coppia di guerrieri Apache e cos\u00ec decide di proseguire il viaggio insieme a lei. Giunto a destinazione, scopre che la donna, originaria del luogo, si chiama Ellen Grange e stava fuggendo non dagli indiani bens\u00ec dal marito Willard, di professione commerciante, che l'aveva ripudiata. Alcuni anni prima infatti era stata rapita proprio dai nativi, riuscendo successivamente a liberarsi e a tornare dal marito, che per\u00f2 l'aveva respinta perch\u00e9 ormai \"contaminata\" dal contatto con i selvaggi, secondo l'ottica morale dell'intera comunit\u00e0 del forte.\nJess \u00e8 in cerca di chiarimenti sulle circostanze riguardanti la morte di sua moglie, di origine Comanche, e allo scopo si incontra col tenente Scotty McAllister, sua vecchia conoscenza, il quale gli mostra uno scalpo indiano, vendutogli da Clay Dean, lo sceriffo di Forte Concho, che Jess riconosce come quello della sua sposa.\nSubito dopo Jess ha un alterco con Toller, un commerciante e domatore di cavalli afroamericano, deciso ad acquistare il feticcio, ma interviene McAllister che colpisce Jess, che perde i sensi, e chiarisce poi la situazione con Toller. In seguito il tenente propone a Jess di fare da guida alla spedizione, costituita in prevalenza da giovani ed inesperte reclute, agli ordini dello stesso ufficiale e diretta a Forte Concho per consegnare una fornitura di armi al comando locale; il presidio \u00e8 infatti sotto la minaccia di una ribellione di guerrieri Apache fuggiti dalla loro riserva e capeggiati dall'anziano Chata. Jess accetta, cos\u00ec potr\u00e0 incontrare lo sceriffo locale per fargli rivelare, con ogni mezzo necessario, come si sia procurato lo scalpo di sua moglie.\nMcAllister riesce a convincere pure Toller, che deve consegnare cavalli domati all'esercito, a prendere parte all'operazione perch\u00e9 \u00e8 un sergente di cavalleria ormai congedato ed esperto, reduce dalle Guerre Indiane, quindi anch'egli estremamente abile nell'affrontare i probabili attacchi dei ribelli. Suo malgrado, il tenente deve accettare pure la compagnia di Willard Grange, che intende effettuare una consegna ad un suo cliente sotto scorta militare: ad ordinare all'ufficiale di proteggere il commerciante \u00e8 lo stesso comandante di Fort Creel, il Colonnello Foster.\nL'indomani, mentre il convoglio \u00e8 in partenza, Jess apprende da un indifferente Willard che Ellen \u00e8 nuovamente fuggita dal forte.\nIl viaggio risulter\u00e0 pieno di insidie e pericoli di ogni sorta, ma anche di sconcertanti rivelazioni che finiranno per unire le vite di Jess ed Ellen.\nPromozione.\nPer promuovere il film, nel maggio 1966 la produzione ospit\u00f2 a sue spese a Salt Lake City per tre giorni gli addetti stampa di centinaia di testate giornalistiche; ciononostante la pellicola non ebbe il successo previsto. Il giorno 12 avvenne anche la prima proiezione assoluta. La prima ufficiale del film avvenne poi a New York il 15 giugno.\nIl film arriv\u00f2 nelle sale cinematografiche italiane nell'ottobre del 1966.\nLocation.\nIl film \u00e8 stato girato principalmente nello stato dello Utah e principalmente nel Johnson Canyon di Kanab, nel Kanab Movie Fort e nel Kanab Movie Ranch. Altre scene sono state realizzate in Arizona, a Colorado City, Fredonia (Pipe Spring National Monument) e la Monument Valley.\nLe riprese si sono svolte tra l'8 settembre e il dicembre del 1965.\nCuriosit\u00e0.\nIl titolo provvisorio del film era \"29 at Duell\".\nFu il primo western per Poitier, il secondo per Garner (il primo fu \"Maverick\", 1957).\nBill Travers si ruppe una gamba durante le riprese.\nNel 1964 venne annunciato un film intitolato \"The Seventh File\" diretto da Ralph Nelson ed interpretato fra gli altri da Sidney Poitier, ma non venne mai realizzato.\nCommento.\nNell'introduzione al suo \"Dizionario del Western all'Italiana\", Marco Giusti lo definisce tra i western statunitensi pi\u00f9 innovativi della sua epoca."}
{"id": "4104928", "revid": "121590926", "url": "https://it.wikipedia.org/wiki?curid=4104928", "title": "Basso di Nizza", "text": "\u00c8 patrono di Cupra Marittima.\nAgiografia.\nVenne eletto vescovo della sua citt\u00e0 natale intorno al 230 e fino al 244 govern\u00f2 la comunit\u00e0 cristiana di Nizza con grande merito e devozione.\nL'imperatore Decio, dopo la sua ascesa al trono, volle ricondurre in auge le antiche tradizioni romane. A tal fine, giudicando politicamente pericolosa la dottrina cristiana, rinnov\u00f2 le persecuzioni contro di essa.\nPertanto il vescovo Basso ripar\u00f2 presso alcune famiglie cristiane; ben presto per\u00f2, per evitare pericoli agli ospiti, decise di costituirsi alle autorit\u00e0 romane.\nVenne interrogato, minacciato, imprigionato e torturato con il cavalletto, (strumento di tortura tramite il quale le mani e i piedi venivano legati e tirati in direzioni opposte) mentre gli venivano applicate delle lastre di metallo arroventate sui fianchi, ma nonostante la sofferenza per le torture non abiur\u00f2 e venne pertanto condannato a morte.\nLa pena capitale, inflittagli il 5 dicembre 250, giorno del martirio, fu unica nella sua crudelt\u00e0: venne infatti trafitto con due lunghi chiodi, usati nel porto di Nizza per costruire navi, che lo attraversarono dai piedi fino alla testa.\nSecondo la tradizione il corpo di San Basso fu portato da Nizza a Cupra per mare agli inizi del VI secolo. \nCupra fu scelta da profughi nizzardi perch\u00e9 aveva probabilmente soccorso questa citt\u00e0 durante la carestia dei primi anni del VI secolo; essi vennero e si stabilirono a nord della citt\u00e0, in una zona che dal XVI secolo ad oggi la tradizione popolare continua a chiamare \"Nizza\", nei pressi del famoso porto della Cupra romana. \nSuccessivamente si spostarono presso la sorgente dell'Acqua Santa, recando seco il corpo del santo. La sorgente fu poi detta di San Basso.\nNella zona sorse infatti la Pieve di San Basso alla Civita o di San Basso fora (sec.IX) che conserv\u00f2 a lungo il sepolcro del santo, il cui corpo venne spostato solo nel secolo X a Marano, prima presso la chiesa matrice di Santa Maria in Castello e pi\u00f9 tardi nella nuova chiesa di San Basso in Marano, dove rest\u00f2 fino al 1876.\nDal 1876 al 1887 il corpo del Santo fu accolto nella chiesa dell'Annunziata (paese alto), nell'attesa che si costruisse la chiesa intitolata ai santi Margherita e Basso in Cupra Marittima che ospita, da pi\u00f9 di un secolo, il corpo del santo, sotto l'altare maggiore.\nEsso \u00e8 attualmente conservato in un'urna di marmo rosso di Verona. Risulta privo del braccio e dell'avambraccio destro; il braccio venne inviato quale reliquia nel 1750 ai nizzardi, poich\u00e9 richiesta dal loro Vescovo, e attualmente \u00e8 conservato in un'urna d'argento nella Cattedrale di Nizza.\nControversie sull'identit\u00e0.\nSecondo alcune ricerche, prima del 1583, quando il suo nome fu inserito nel Martirologio Romano da Cesare Baronio, egli era sconosciuto nella zona di Nizza, non comparendo negli elenchi episcopali della citt\u00e0 (una volta chiamata \"Nicea\", presso il fiume Varo). \nSecondo queste fonti sarebbe pertanto pi\u00f9 probabile che fosse vescovo della Nicea di Bitinia e che dia stato ucciso sotto gli imperatori Decio e Valeriano (251 o 253 circa).\nSecondo altre fonti il san Basso venerato in Italia potrebbe essere identificato nel martire Dasio di Dorostoro, chiamato anche Basso, di cui parte delle reliquie furono trasferite ad Ancona; da l\u00ec il culto si sarebbe diffuso sulla costa adriatica, come a Cupra Marittima, Termoli, Fermo, Ascoli Piceno, a Malamocco in Venezia e a Capodistria.\nD'altra parte il pievano Bartolomeo Brancadoro riporta nel 1494 due antiche iscrizioni sepolcrali ritrovate a suo tempo, l'una sopra il sepolcro di pietra che racchiudeva il Sacro Corpo: \"Hic Iacet Corpus Sancti Bassi Episcopi Et Martyris Nicee\" e l'altra quasi ai piedi del sepolcro: \"Corpus Sancti Bassi Episcopi Et Martyris Niciensis\", che sconfesserebbero l'ipotesi precedente.\nEsiste comunque, tuttora, una disputa non sanata sulle reliquie del santo, fra Termoli e Cupra Marittima\nVi \u00e8 inoltre la tradizione di Lucera, secondo la quale il corpo del primo vescovo della citt\u00e0, San Basso da Lucera, sarebbe stato trafugato e portato a Termoli."}
{"id": "4104929", "revid": "76963", "url": "https://it.wikipedia.org/wiki?curid=4104929", "title": "James Lipton", "text": "Preside Emerito dell'Actors Studio Drama School, un programma triennale che si svolge presso la Pace University di New York e che prevede al termine dei percorsi di studio l'assegnazione di lauree in Recitazione, Regia e Sceneggiatura, Lipton \u00e8 principalmente noto al grande pubblico per essere stato autore, produttore esecutivo e conduttore del noto show televisivo \"Inside the Actors Studio\", trasmesso negli Stati Uniti dal canale via cavo Bravo TV Channel a partire dal 1994.\nIn ogni puntata del programma, Lipton ospitava uno fra i maggiori volti del cinema internazionale e lo intervista di fronte ad un pubblico composto da studenti dell'Actors Studio Drama School, che hanno in tal modo la possibilit\u00e0 di assistere a lezioni in materia cinematografica tenute direttamente da grandi attori, registi e sceneggiatori.\nBiografia.\nLipton nasce a Detroit (Michigan) nel 1926, figlio unico di Lawrence Lipton, allora famoso scrittore beatnik, graphic designer e giornalista, e di Betty, insegnante e bibliotecaria; i suoi genitori divorziarono quando James aveva 6 anni.\nCarriera.\nDurante la giovent\u00f9, Lipton tent\u00f2 di discostarsi dallo stile di vita anarchico e caotico che suo padre Lawrence aveva adottato in seguito alla sua adesione al movimento della Beat Generation, e in un primo momento scelse di perseguire una solida e stabile carriera di avvocato, frequentando la Wayne State University nella sua citt\u00e0 natale, Detroit. Dapprima inizi\u00f2 a dedicarsi alla recitazione come ad un secondo lavoro che gli avrebbe permesso di pagare gli studi giuridici; ben presto per\u00f2 concentr\u00f2 la sua attenzione sulla sua carriera di attore.\nLipton si trasfer\u00ec a New York, dove si dedic\u00f2 per dodici anni allo studio delle arti sceniche. Sua insegnante fu Stella Adler, comunemente considerata la maggiore insegnante di recitazione nell'intera storia dell'arte drammatica americana (fra i suoi studenti si contano Marlon Brando, Robert De Niro, Harvey Keitel). Lipton studi\u00f2 inoltre al fianco di Harold Clurman e Robert Lewis. In questi anni della sua vita si interess\u00f2 alla produzione e alla regia televisive, al doppiaggio, alla danza moderna, al balletto classico e al jazz.\nNel 1951 si esib\u00ec a Broadway nell'opera teatrale \"The Autumn Garden\". Inizi\u00f2 a lavorare per numerose soap opera; entr\u00f2 nel cast di \"Sentieri\" lavorando come attore, sceneggiatore e showrunner. Fu sceneggiatore della soap \"Ai confini della notte\" e showrunner di \"Destini\", \"The best of everything\", \"Return to Peyton Place\" e \"Capitol\".\nIn seguito cur\u00f2 la coreografia di \"Charlot\" e la realizzazione dell'opera di Moli\u00e8re \"Il medico per forza\"; di quest'ultima opera tradusse il testo originale dal francese, cur\u00f2 l'adattamento musicale e scrisse il copione per occuparsi infine della regia e della coreografia.\nLipton, grande amante delle parole, condusse anche uno studio linguistico sui cosiddetti \"terms of venery\", espressione con cui nella lingua inglese ci si riferisce ai nomi collettivi; il suo studio al riguardo venne pubblicato nel 1968 nel best seller \"An Exaltation of Larks\", che dalla sua prima edizione \u00e8 in continua ristampa. Altri suoi scritti apparvero sulle riviste Newsweek, The New York Times Magazine e The Paris Review.\nNel 1983 pubblic\u00f2 il romanzo \"Mirrors\", in cui viene svolta una riflessione sui vari aspetti della vita dei ballerini; in seguito, cur\u00f2 l'adattamento televisivo del libro.\nNegli anni novanta Lipton inizi\u00f2 a concepire l'idea di un programma didattico triennale che offrisse agli studenti di recitazione un concentrato di quanto egli stesso aveva appreso nel 12 anni dei suoi intensi studi: nacque cos\u00ec l'Actors Studio Drama School.\nNello stesso tempo, come sottoprogetto della Drama School, vide la luce \"Inside the Actors Studio\"; l'idea fu quella di una serie di incontri con attori, registi e sceneggiatori di successo che sarebbero stati intervistati da Lipton e avrebbero risposto alle domande poste loro dagli studenti della scuola. Le lezioni sarebbero state filmate e trasmesse in televisione, in modo tale da renderne partecipe anche un vasto pubblico di telespettatori.\n\"Inside the Actors Studio\" ottenne un considerevole successo. Dal 1994 sono state trasmesse 12 serie del programma e gli artisti intervistati da Lipton sono stati pi\u00f9 di 200. Lo show \u00e8 seguito da 80 milioni di famiglie americane ed \u00e8 trasmesso in 125 Paesi. Ha ricevuto nomination per 12 Emmy Awards.\nAnche l'Actors Studio Drama School ha conseguito enorme successo, fino a diventare una fra le pi\u00f9 importanti scuole di arte drammatica degli Stati Uniti.\nNel 2007 \u00e8 stato pubblicato il libro \"Inside \"Inside\"\", in cui Lipton racconta della propria carriera e della propria vita e rivela alcuni retroscena del suo show.\nVita privata.\nNel 1954 spos\u00f2 l'attrice Nina Foch, dalla quale divorzi\u00f2 nel 1959. Dal 1970 al 2020 \u00e8 stato sposato con Kedaki Turner, modella e agente immobiliare.\nAffetto da un cancro alla vescica, Lipton \u00e8 morto nella sua casa a Manhattan il 2 marzo 2020, all'et\u00e0 di 93 anni."}
{"id": "4104936", "revid": "298229", "url": "https://it.wikipedia.org/wiki?curid=4104936", "title": "H\u00fcseyin Atici", "text": ""}
{"id": "4104938", "revid": "83531", "url": "https://it.wikipedia.org/wiki?curid=4104938", "title": "Presidenti dell'Alsazia", "text": "Questa lista raccoglie l'elenco dei presidenti del Consiglio regionale dell'Alsazia dall'istituzione effettiva della regione nel 1974."}
{"id": "4104941", "revid": "1573940", "url": "https://it.wikipedia.org/wiki?curid=4104941", "title": "Festival del cinema di Ostenda", "text": "Il Festival del cinema di Ostenda \u00e8 un festival cinematografico che si svolge annualmente nella citt\u00e0 di Ostenda dal 2007 durante la prima met\u00e0 del mese di settembre.\nIl festival, che dura circa una decina di giorni, fu lanciato dopo la cancellazione dei premi Joseph Plateau.\nPremi.\nDurante il festival vengono assegnati i seguenti premi:"}
{"id": "4104944", "revid": "436907", "url": "https://it.wikipedia.org/wiki?curid=4104944", "title": "Se il mondo fosse", "text": "Se il mondo fosse \u00e8 un singolo dei rapper italiani Emis Killa, Club Dogo, J-Ax e Marracash, pubblicato il 30 giugno 2012.\nDescrizione.\nNato da un'idea di Emis Killa, la parte musicale del brano \u00e8 stata composta e prodotta da Big Fish e Alessandro Erba.\nLa canzone, presentata per la prima agli MTV Days 2012, \u00e8 stata realizzata al fine di destinarne i proventi ad una raccolta fondi in aiuto delle popolazioni colpite dal Terremoto dell'Emilia del 2012 Il ricavato delle vendite, in collaborazione con il Ministero dell'Istruzione e l'Ufficio scolastico regionale per l'Emilia-Romagna, \u00e8 destinato a supportare la campagna promossa da MTV \"Adotta una scuola\", in particolare per la ricostruzione dell'Istituto Superiore Galileo Galilei di Mirandola in provincia di Modena, danneggiato dal sisma in Emilia del 2012.\nIl 12 dicembre 2012 il singolo riceve un riconoscimento nella manifestazione MTV Hip Hop Awards, ritirando il premio per la categoria \"Best Collaboration\"."}
{"id": "4104945", "revid": "103145262", "url": "https://it.wikipedia.org/wiki?curid=4104945", "title": "Sindacato belga della critica cinematografica", "text": "Il Sindacato belga della critica cinematografica (UCC, \"Union de la Critique de Cin\u00e9ma\") \u00e8 un'organizzazione no profit con sede a Bruxelles nel Belgio dedicata al cinema belga e internazionale. Non ha alcun legame commerciale con l'industria cinematografica.\nI membri, che comprendono insegnanti, studenti, storici, professionisti dell'industria cinematografica, cinefili nel senso pi\u00f9 ampio del termine, vedono e valutano i film pubblicati nell'anno preso in esame. Spesso le visioni sono seguite da dibattiti approfonditi con registi, attori, produttori e sceneggiatori. A fine anno attraverso apposite schede di votazione determinano i vincitori dei premi annuali.\nStoria.\nFondato nel 1950, il Sindacato belga della critica cinematografica sceglie ogni anno i migliori film belgi e i migliori film stranieri e rimane tuttora la prima associazione di critica cinematografica ad annunciare i propri premi annuali. L'organizzazione assegna annualmente dal 1954 il suo Grand Prix al film che ha maggiormente contribuito all'\u00abarricchimento dell'arte cinematografica\u00bb. Dal 1976 presenta inoltre il premio Andr\u00e9 Cavens, stabilito in onore del regista belga Andr\u00e9 Cavens, per premiare il miglior film belga dell'anno."}
{"id": "4104947", "revid": "740722", "url": "https://it.wikipedia.org/wiki?curid=4104947", "title": "Premio Cavens", "text": ""}
{"id": "4104948", "revid": "287204", "url": "https://it.wikipedia.org/wiki?curid=4104948", "title": "IMZ-Ural", "text": "La IMZ-Ural (russo: \u0418\u0440\u0431\u0438\u0442\u0441\u043a\u0438\u0439 \u043c\u043e\u0442\u043e\u0446\u0438\u043a\u043b\u0435\u0442\u043d\u044b\u0439 \u0437\u0430\u0432\u043e\u0434, traslitterato Irbitskij Motocikletnyj Zavod) \u00e8 un'azienda russa che produce sidecar. Recentemente l'azienda ha debuttato nella produzione di moto senza sidecar.\nStoria.\nLe origini risalgono al 1940, quando l'allora Unione Sovietica acquis\u00ec i progetti e le tecniche di produzione per le motociclette ed i sidecar della BMW, e furono strettamente legate al Fronte russo durante la seconda guerra mondiale; all'epoca l'Unione Sovietica si stava preparando ad una possibile azione militare della Germania nazista. Sebbene Stalin non credesse realmente all'ipotesi, ordin\u00f2 al suo apparato militare di preparare le forze armate, comprese quelle terrestri, per l'azione, visti gli esiti della invasione della Polonia e della blitzkrieg.\nIl primo modello M-72 venne terminato nel 1941 con il progetto della Bmw R71. Originalmente la fabbrica doveva essere collocata nei pressi di Mosca, Leningrado (ora San Pietroburgo) e Kharkov, ma con l'avanzata delle truppe tedesche le infrastrutture di Mosca vennero spostate a Irbit, e quelle di Leningrado e Kharkov a Gorki, citt\u00e0 che poi ha ripreso il vecchio nome di Ni\u017enij Novgorod.\nDopo il frettoloso spostamento, per prevenire i bombardamenti tedeschi la linea di produzione venne spostata a di fuori del loro raggio di azione; inizialmente l'unico locale disponibile fu una birreria, che venne rapidamente adattata allo scopo. Durante il conflitto, furono costruite 9.799 moto complete di sidecar; nel 1950 venne costruito il 30.000\u00ba esemplare.\nIl modello M-72M (modernizzato) fu prodotto negli stabilimenti IMZ URAL nel 1956-61. Il parafango anteriore era montato pi\u00f9 in alto. La motocicletta \u00e8 inoltre dotata di nuovi tamburi dei freni, con parti pi\u00f9 larghe che cooperano con ganasce nuove e pi\u00f9 larghe. La pressatura profonda di elementi cos\u00ec spessi ha costretto un cambiamento nella sua forma (mantovana). Altre modifiche includono sostituzione della boccola con cuscinetto a sfere nel cuscinetto albero a camme anteriore, rinforzo telaio, fanale posteriore a tartaruga e nuovo tipo di sidecar. una versione per il corpo della polizia fu costruito con ruote da 17 pollici e un sistema a doppio cardano per il sidecar\nFino al 1947 gli stabilimenti IMZ non producevano carri, li ricevevano dalla GMZ di Gorki. Quando finalmente la loro produzione fu avviata, si scopr\u00ec che la struttura era gi\u00e0 obsoleta, ma fu solo nel 1956 che fu avviata la produzione del proprio modello modernizzato. \u00c8 stata aggiunta una staffa per fissare la ruota sul nuovo carrello e appesa a una barra di torsione.Un modello simile \u00e8 l'ucraino Dnepr, costruito sempre durante l'Unione Sovietica. Entrambi i modelli sono noti anche col nome generico di \"Cossack\", che fu usato dalla SATRA tra il 1973 e il 1979 nel Regno Unito. I piani costruttivi vennero poi venduti alla Nanchang Aircraft Manufacturing Corporation, un marchio industriale cinese produttore tra l'altro del Nanchang Q-5 e di altri aerei militari, per costruire quella che prese il nome di \"Chang Jiang\" 750\nNel 1951, la produzione del modello M-72 fu avviata dallo stabilimento motociclistico di Kiev - KMZ\nTecnica.\nUna caratteristica importante della tecnologia impiegata dall'azienda, che si trova nella originaria M-72 ed \u00e8 stata trasferita dalla Ural sulla versione Sportsman, \u00e8 la trazione inseribile senza differenziale anche sulla terza ruota, che rende il mezzo adatto a disimpegnarsi anche nella guida fuoristrada. La mancanza di differenziale, per\u00f2, rende la guida difficile con la doppia trazione, con rischio di capottamento nelle curve dalla parte del carrozzino, tanto che l'importatore italiano all'inizio degli anni duemila vendeva la moto con un corso di guida di tre giorni compreso nel prezzo. Il cambio \u00e8 dotato anche di retromarcia, e la trasmissione finale \u00e8 a cardano anche nelle versioni base.\nLe caratteristiche delle moto prodotte si sono comunque evolute col passare del tempo ma soprattutto con la proposta dei modelli Ural a mercati esteri, pi\u00f9 esigenti in fatto di funzionalit\u00e0 e sicurezza. I modelli omologati in Unione europea e Stati Uniti sono a norme Euro 3 antinquinamento, e il freno anteriore \u00e8 di tipo a disco prodotto dalla Brembo, mentre altra componentistica proviene da case note come Nissin, Ducati e altre.\nDATI TECNICI DEL VEICOLO:\nTIPO BOXER -CILINDRATA 746CC \nNumero cilindri 2- \nAlimentazione benzina\nAlesaggio /diametro mm78 - corsa mm78 - potenza massima (32kw 22cv) -A 4.600 g/m - \nvelocit\u00e0 massima 95 kmh - trasmissione a cardano - numero assi 2- t\nipo cambio meccanico - numero rapporti 4 3, 1:1 390 massa complessiva 460kg + conducente di 70kg -\nposti a sedere totali 3\nlunghezza 2400mm - larghezza 159mm -interasse 1.450mm - sbalzo anteriore 360mm - sbalzo posteriore 590mm-.\ncarreggiata 1.200mm - misura pneumatici 3,75x 19 - 4.00 x19 civile -versione per le forze di polizia 4.50 x17."}
{"id": "4104957", "revid": "1442080", "url": "https://it.wikipedia.org/wiki?curid=4104957", "title": "Guerrilla (album)", "text": "Rings Around the World \u00e8 il terzo album in studio del gruppo gallese Super Furry Animals, pubblicato nel 1999, raggiunse la posizione n.10 nella Official Albums Chart.\nDall'album sono stati tratti i singoli: \"Do or Die\", \"Northern Lites\" e \"Fire in My Heart\"."}
{"id": "4104960", "revid": "287204", "url": "https://it.wikipedia.org/wiki?curid=4104960", "title": "Flon", "text": ""}
{"id": "4104961", "revid": "478814", "url": "https://it.wikipedia.org/wiki?curid=4104961", "title": "Amphoe muang", "text": ""}
{"id": "4104962", "revid": "478814", "url": "https://it.wikipedia.org/wiki?curid=4104962", "title": "Amphoe mueang", "text": ""}
{"id": "4104965", "revid": "709565", "url": "https://it.wikipedia.org/wiki?curid=4104965", "title": "Janine Spengler", "text": "Janine Spengler \u00e8 un personaggio secondario del fumetto fantascientifico Nathan Never, edito dalla Sergio Bonelli Editore ed ideato dal trio Michele Medda, Antonio Serra e Bepi Vigna. \u00c8 stata la segretaria dell'Agenzia Alfa.\nCompare come personaggio di contorno nella maggior parte degli episodi. \u00c8 stata inoltre protagonista di due albetti: \"Una giornata all'agenzia Alfa\", pubblicato nel dicembre del 1997 come allegato allo \"Speciale Nathan Never\" n. 7 \"L'isola del tesoro\"; ed infine \"Le danze della morte\", pubblicato nel novembre del 1998 come allegato allo \"Speciale Nathan Never\" n. 8 \"Oceano verde\".\nIl personaggio di Janine Spengler \u00e8 stato utilizzato anche per \"Alfacom\", la rubrica di informazione per i lettori di Nathan Never, ospitata nella seconda di copertina dei vari albi della serie.\nPersonaggio.\nAssunta, dopo un colloquio con Sigmund Baginov, come segretaria tuttofare del direttore dell'Agenzia Alfa Edward Reiser, in sostituzione di Helen Sheldon (prima segretaria dell'agenzia e futura protagonista dello spin off Asteroide Argo) che si \u00e8 licenziata per incompatibilit\u00e0 con il direttore stesso, Janine Spengler viene raffigurata come una ragazza timida, dall'aspetto carino, elegante ma sobrio, che compie il proprio lavoro con competenza e professionalit\u00e0. Gentile e disponibile con tutti, possiede un animo sensibile, romantico e sognatore, ma ha dimostrato, in situazioni anche difficili, di avere carattere e determinazione. Alla fine della Saga della guerra dei mondi, non avendo pi\u00f9 stimoli che la spingano a rimanere, decider\u00e0 di lasciare l'agenzia.\nRelazione con Nathan Never.\nNel corso della serie, mano a mano che avr\u00e0 modo di conoscerlo, si innamorer\u00e0 del protagonista Nathan Never, e vivranno una breve relazione. La loro storia avr\u00e0 termine quando Janine capir\u00e0 che lei non sar\u00e0 mai cos\u00ec importante per Nathan, dal momento che questi mette sempre al primo posto il proprio lavoro. Nonostante ci\u00f2 riusciranno a rimanere molto amici."}
{"id": "4104973", "revid": "2115763", "url": "https://it.wikipedia.org/wiki?curid=4104973", "title": "Shirley Bunnie Foy", "text": "Biografia.\nCresciuta in una famiglia di musicisti, fin da piccola si \u00e8 avvicinata al canto (blues, gospel, canti caraibici e africani) frequentando poi a New York la High School of Music &amp; Art, dove ha studiato pianoforte e teoria musicale. In quel periodo ha anche l'opportunit\u00e0 di studiare e collaborare con John Coltrane e Junior Cook.\nNel 1954, entra a far parte dei Dell-Tones, un gruppo vocale e strumentale di rhythm and blues del quale facevano parte, oltre alla stessa Foy, Della Griffin, Sonny Til, Paul Griffin, Diz Russell, Jerry Holeman, Aaron \"Tex\" Cornelius, Billy Adams, Renee Stewart, Algie Willie e una sezione di tromboni formata da Slide Hampton, Melba Liston, Dave Baker e Chuck Connors. Il gruppo si esibir\u00e0 in diversi club di New York e nel 1957 incider\u00e0 \"Voices of Love\" e \"I'm so Lonely\".\nNel corso della sua lunga carriera, svoltasi prevalentemente negli Stati Uniti, in Francia e in Italia, Shirley Bunnie Foy ha collaborato con alcuni dei maggiori jazzisti statunitensi, come Archie Shepp, Art Blakey, Johnny Griffin, Tony Scott, Freddie Hubbard, Charlie Shavers, Jo Jones, Cameron Brown, Dave Burrell, Charles \"majeed\" Greenlee, Beaver Harris, Rafi Taha e con alcuni tra i pi\u00f9 noti musicisti italiani: Franco Cerri, Pino Presti, Bruno De Filippi, Tullio De Piscopo, Stefano Cerri, Enrico Intra, Renato Sellani, Gil Cuppini, Mario Rusca, Giampiero Boneschi, Sante Palumbo, Gianni Cazzola, Stefano Bagnoli, Nicola Jocola, Franco Tolomei, Lino Patruno, Marco Ratti, Paolo Tomelleri, il giamaicano Sonny Taylor, etc.\n\u00c8 stata sposata con il pianista Pierre Franzino, che aveva conosciuto nel 1959 a Parigi e con il quale ha collaborato in pi\u00f9 occasioni. Risiedente a Nizza dalla fine degli anni novanta ha continuato a svolgere, negli anni 2000, una intensa attivit\u00e0 con concerti in club e festival, soprattutto sulla Costa Azzurra e in Italia. Ad accompagnarla, affermati musicisti della scena jazz francese, fra i quali S\u00e9bastien Chaumont (sax contralto) Fred D'Oelnitz, Ronnie Rae, Olivier Slama (piano) Fran\u00e7ois Chassagnite (tromba, flicorno) Laurent Sarrien (batteria, vibrafono) Dimitri Shapko (sax tenore) Bibi Rov\u00e8re, Fabrice Bistoni, Pascal Masson (contrabbasso) Joann Serra (batteria) e il contrabbassista italiano Dodo Goya (a volte con il \"Dodo Goya meets Friends\"). Solo successivamente \"Bunny Foy\" ha diradato le esibizioni \"live\", dedicandosi prevalentemente all'insegnamento e alla composizione.\nNel 2013, viene pubblicato dall'etichetta italiana MAP Golden Jazz, con la produzione di Pino Presti &amp; Mad Of Jazz e Claudio Citarella, l'album tributo \"Shirley Bunnie Foy (60th Anniversary)\", che vede la partecipazione di alcuni fra i grandi musicisti che l'hanno accompagnata nel corso della sua lunga carriera.\nMuore il 24 novembre 2016, all'et\u00e0 di 80 anni, per un arresto cardiaco mentre si trovava all'Istituto Arnault Tzanck a Nizza.\nDiscografia parziale.\n Leader\nPartecipazioni\nCompilation"}
{"id": "4104974", "revid": "767487", "url": "https://it.wikipedia.org/wiki?curid=4104974", "title": "Icebound", "text": "Icebound \u00e8 un film muto del 1924 diretto da William C. de Mille.\nClara Beranger sceneggi\u00f2 per lo schermo la commedia Premio Pulitzer \"Icebound\" di Owen Davis che era andata in scena a Broadway il 10 febbraio 1923. Tra gli interpreti, anche Edna May Oliver che avrebbe ripreso il ruolo di Hannah nella versione cinematografica.\nTrama.\nBen Jordan scappa dalla piccola comunit\u00e0 del New England dove vive, per aver incidentalmente dato fuoco a un fienile. Torna a casa qualche tempo dopo per assistere al funerale della madre che \u00e8 morta lasciando tutto alla sua pupilla, Jane Crosby.\nLa ragazza, innamorata di Ben, si offre di pagare i danni del fienile per non farlo finire in carcere e gli offre un lavoro che lui, per\u00f2, accetta con riluttanza. Lei vorrebbe anche restituirgli l'eredit\u00e0 della madre, ma Ben disdegna gli sforzi della giovane per ricucire i loro rapporti. Anzi, l'uomo si mette a corteggiare la cugina Nettie.\nAlla fine, Ben si rende conto di ricambiare i sentimenti di Jane e le dichiara il suo amore.\nProduzione.\nIl film fu prodotto dalla Famous Players-Lasky Corporation. Venne girato negli studi Astoria di Long Island della Paramount.\nDistribuzione.\nDistribuito dalla Paramount Pictures, il film - presentato da Jesse L. Lasky e Adolph Zukor - usc\u00ec nelle sale cinematografiche USA il 2 marzo 1924."}
{"id": "4104975", "revid": "508156", "url": "https://it.wikipedia.org/wiki?curid=4104975", "title": "Bunny Foy", "text": ""}
{"id": "4104977", "revid": "478814", "url": "https://it.wikipedia.org/wiki?curid=4104977", "title": "Regno di Ava", "text": ""}
{"id": "4104980", "revid": "1305772", "url": "https://it.wikipedia.org/wiki?curid=4104980", "title": "Benessere (disambigua)", "text": ""}
{"id": "4104981", "revid": "599013", "url": "https://it.wikipedia.org/wiki?curid=4104981", "title": "Irish Luck", "text": ""}
{"id": "4104984", "revid": "28592", "url": "https://it.wikipedia.org/wiki?curid=4104984", "title": "Caprifoglio comune", "text": ""}
{"id": "4104985", "revid": "28592", "url": "https://it.wikipedia.org/wiki?curid=4104985", "title": "Caprifoglio alpino", "text": ""}
{"id": "4104986", "revid": "28592", "url": "https://it.wikipedia.org/wiki?curid=4104986", "title": "Caprifoglio mediterraneo", "text": ""}
{"id": "4104988", "revid": "767487", "url": "https://it.wikipedia.org/wiki?curid=4104988", "title": "Diga di Zeuzier", "text": "La diga di Zeuzier o \"diga di Tseuzier\" o anche \"diga del Rawil\" \u00e8 una diga ad arco situata in Svizzera, nel Canton Vallese, sul confine tra i comuni di Ayent e Icogne.\nDescrizione.\nInaugurata nel 1957, ha un'altezza di 156 metri, che ne fa la sesta diga pi\u00f9 alta della Svizzera, il coronamento \u00e8 lungo 256 metri. Il volume della diga \u00e8 di 300.000 metri cubi.\nIl lago creato dallo sbarramento, il lac de Tseuzier, ha un volume massimo di 51 milioni di metri cubi, una lunghezza di 1,3\u00a0km e un'altitudine massima di 1777\u00a0m s.l.m. Lo sfioratore ha una capacit\u00e0 di 60 metri cubi al secondo.\nLe acque del lago vengono sfruttate dall'azienda Electricit\u00e9 de la Lienne SA di Sion."}
{"id": "4104989", "revid": "502559", "url": "https://it.wikipedia.org/wiki?curid=4104989", "title": "Diga di Tseuzier", "text": ""}
{"id": "4104990", "revid": "502559", "url": "https://it.wikipedia.org/wiki?curid=4104990", "title": "Diga del Rawil", "text": ""}
{"id": "4104994", "revid": "767487", "url": "https://it.wikipedia.org/wiki?curid=4104994", "title": "Diga di Z'Mutt", "text": "La diga di Z'Mutt \u00e8 una diga ad arco situata in Svizzera, nel Canton Vallese nel comune di Zermatt, ai piedi del Cervino.\nDescrizione.\nInaugurata nel 1964, ha un'altezza di 74 metri, e il coronamento \u00e8 lungo 144 metri. Il volume della diga \u00e8 di 32.000 metri cubi.\nIl lago creato dallo sbarramento, ha un volume massimo di 0,85 milioni di metri cubi, una lunghezza di 600\u00a0m e un'altitudine massima di 1970\u00a0m s.l.m. Lo sfioratore ha una capacit\u00e0 di 150 metri cubi al secondo.\nLe acque del lago vengono sfruttate dall'azienda Grande Dixence SA di Sion, che gestisce l'impianto della Grande Dixence."}
{"id": "4104995", "revid": "502559", "url": "https://it.wikipedia.org/wiki?curid=4104995", "title": "Diga di Zmutt", "text": ""}
{"id": "4104998", "revid": "767487", "url": "https://it.wikipedia.org/wiki?curid=4104998", "title": "Diga del Z\u00f6t", "text": "La diga del Z\u00f6t \u00e8 una diga ad arco situata in Svizzera, nel Canton Ticino nella val Bavona, pochi chilometri a sud-ovest della capanna Bas\u00f2dino nella zona di Robiei.\nDescrizione.\nInaugurata nel 1967, ha un'altezza di 36 metri, e il coronamento \u00e8 lungo 145 metri. Il volume della diga \u00e8 di 16.000 metri cubi.\nIl lago creato dallo sbarramento, ha un volume massimo di 1,65 milioni di metri cubi, una lunghezza di 500\u00a0m e un'altitudine massima di 1940\u00a0m s.l.m. Lo sfioratore ha una capacit\u00e0 di 30 metri cubi al secondo.\nLe acque del lago vengono sfruttate dalle Officine Idroelettriche della Maggia (OFIMA)."}
{"id": "4104999", "revid": "502559", "url": "https://it.wikipedia.org/wiki?curid=4104999", "title": "Diga di Z\u00f6t", "text": ""}
{"id": "4105000", "revid": "502559", "url": "https://it.wikipedia.org/wiki?curid=4105000", "title": "Diga dei Z\u00f6t", "text": ""}
{"id": "4105001", "revid": "502559", "url": "https://it.wikipedia.org/wiki?curid=4105001", "title": "Diga di Lucendro", "text": ""}
{"id": "4105006", "revid": "287204", "url": "https://it.wikipedia.org/wiki?curid=4105006", "title": "Elettrotreno MA 51", "text": "L'elettrotreno MA 51 (Mat\u00e9riel Articul\u00e9 1951) \u00e8 un convoglio ferroviario impiegato sulla metropolitana di Parigi tra il 1951 e il 1994, sulle linee 13 et 10.\nConcezione.\nIl MA 51 \u00e8 il frutto della riflessione della RATP negli anni 1940, allorch\u00e9 il parco mezzi del metr\u00f2 parigino era costituito perlopi\u00f9 dai convogli Sprague-Thomson, giudicati pesanti ed obsoleti. La compagnia inizi\u00f2 a pensare all'introduzione di un modello di treno pi\u00f9 leggero, equipaggiato col sistema Jeumont-Heidmann (JH) e con freni pi\u00f9 efficienti. La soluzione prospettata era quella del carrello comune a due vetture (principio del treno articolato). Al contempo, la RATP voleva un treno ad assortimento variabile, che permettesse una frequenza pi\u00f9 intensa nelle ore di punta.\nDescrizione.\nIl convoglio consta di tre carrozze e appena quattro carrelli, di cui due (quelli posti tra le carrozze) sono motori. Il vagone centrale \u00e8 pi\u00f9 corto e ricevette, nel 1952, un compartimento di prima classe. Il treno \u00e8 dotato di sistemi di aggancio automatico Scharfenberg, che permette di accoppiare e separare rapidamente le carrozze.\nTutti i sedili sono imbottiti, non essendo originariamente presente la prima classe, e le luci sono a fluorescenza.\nAll'inizio tutti i vagoni erano dipinti in grigio-blu, poi il vagone centrale (in seguito all'aggiunta della prima classe) fu dipinto di rosso nel 1952 e successivamente di giallo.\nNon vi \u00e8 alcuna divisione tra posto guida e cabina passeggeri. A ciascuna estremit\u00e0 del treno vi \u00e8 uno sportello che cela il pannello comandi e, quando aperto, si tramuta in uno strapuntino che consente al macchinista di sedersi. Quando il posto guida non \u00e8 in uso, lo sportello chiuso consente di avere uno spazio supplementare per i viaggiatori\nIl MA sulla linea 13.\nLa RATP mise in servizio il MA 51 sulla linea 13, generalmente mal servita nelle ore non di punta e adattata allo scopo. A seconda dell'orario il treno circolava con uno o due vagoni.\nCommissionato tardivamente, il MA entr\u00f2 in servizio nel 1952, permettendo l'estensione della linea da Porte de Saint-Ouen a Carrefour Pleyel e di rimuovere i convogli Sprague-Thomson.\nIl MA era un mezzo decisamente rumoroso. Era equipaggiato unicamente di freno pneumatico, soluzione ormai ritenuta superata. Tuttavia la RATP, tutta impegnata a sviluppare la metropolitana su gomma con il nuovo MP 51, se ne disinteress\u00f2.\nIl MA 51 rimase in servizio sulla linea 13 fino al 1972, quando fu trasferito.\nIl MA sulla linea 10.\nLa RATP decise di non rottamare il MA, ma di trasferirlo su una linea pi\u00f9 tranquilla. Dopo un periodo di revisione in deposito, il treno fu spostato alla linea 10 in composizione fissa a sei vetture, e ridipinto nella livrea blu scuro del MP 73.\nLa prima classe fu ampliata e l'illuminazione fu messa al pari del MP 73. L'interno fu tinteggiato in bianco. Negli ann\u00e9i 1980 fu rimosso il pannello comandi richiudibile e fu creata una vera e propria cabina di guida, peraltro di notevoli dimensioni.\nNon essendo dotato di controllo automatico e per le sue caratteristiche, il MA divenne un passaggio obbligato per l'istruzione dei nuovi macchinisti del metr\u00f2.\nIl ritiro del MA 51 part\u00ec nel 1988 e si concluse nel 1994. Due vagoni si salvarono dalla distruzione: uno fu conservato dalla RATP e l'altro dalla Association d'exploitation du mat\u00e9riel Sprague."}
{"id": "4105008", "revid": "729019", "url": "https://it.wikipedia.org/wiki?curid=4105008", "title": "Multiplex Modellsport", "text": "Multiplex Modellsport GmbH &amp; Co. KG con sede a Bretten-G\u00f6lshausen \u00e8 un produttore di articoli per modellismo.\nStoria.\nSin dalla fondazione nel 1958 sviluppa e produce radiocomandi per modellismo. Il sistema RC come il MULTIPLEX 101, il primo proporzionale o il ROYAL mc, con microprocessore, sono pietre miliari nel modellismo. I velivoli radiocomandati sono costruiti con una schiuma di polipropilene conosciuta come Elapor. La flessibilit\u00e0 del materiale creato, rende i modelli molto pi\u00f9 resistenti agli urti e facilmente riparabili. Nel 2010 l'azienda ha introdotto il primo elicottero RC, il \"Funcopter\", con fusoliera in Elapor e trasmissione diretta motore-rotore. Dal 2002 l'azienda appartiene al gruppo sudcoreano HiTEC.\nProdotti.\nVelivoli.\nModelli volanti sono alianti, come il \"Cularis\", \"pusher prop jets\" come il \"FunJET\". Elettrici \"sportliners\" come il \"Blizzard\", il \"Mentor\". Il Mentor era un \"trainer\" riproduzione del Cessna 180, elettrico di dimensioni paragonabili a un 6.5cc con motore a scoppio; adatto al traino di alianti.\nNel 2010, creano il primo eleicottero, \"Funcopter\". La cellula \u00e8 fatta Elapor, e meccanica senza ingranaggi di rinvio.\nSempre nel 2010 esce il \"FunJET Ultra\". \"FunJET\" modificati raggiungono anche velocit\u00e0 superiori a 210\u00a0km/h.\nRemote Control.\nLa \"RoyalPRO\" \u00e8 basata sulla tecnologia spread spectrum in banda 2.4 GHz, cos\u00ec come riceventi e servo."}
{"id": "4105011", "revid": "125854966", "url": "https://it.wikipedia.org/wiki?curid=4105011", "title": "Surfing on a Rocket", "text": "Surfing on a Rocket \u00e8 un EP estratto dal terzo album del gruppo francese AIR, \"Talkie Walkie\". Il singolo \u00e8 stato pubblicato negli Stati Uniti il 19 ottobre del 2004.\nIl singolo \u00e8 presente nel videogioco della EA Sports FIFA Football 2005.\nVideo.\nIl videoclip \u00e8 stato diretto da Antoine Bardou-Jacquet e da Romain Guillon."}
{"id": "4105012", "revid": "4252", "url": "https://it.wikipedia.org/wiki?curid=4105012", "title": "Valentino di Genova", "text": "Biografia.\nValentino \u00e8 ritenuto il primo vescovo dell'arcidiocesi di Genova, carica che mantenne dal 312 alla morte nel 325. Svolse il suo ruolo pastorale aiutando vedove e orfani.\nCulto.\nIl suo culto \u00e8 limitato alla citt\u00e0 e all'arcidiocesi di Genova, che ha inserito nel calendario liturgico, la commemorazione di san Valentino vescovo in data 6 novembre, insieme ai santi Felice e Romolo, secondo e quarto vescovo della citt\u00e0.\nLe sue reliquie, sono conservate, sia nella chiesa di San Siro di Struppa, che nella cattedrale di San Lorenzo."}
{"id": "4105013", "revid": "247222", "url": "https://it.wikipedia.org/wiki?curid=4105013", "title": "Rounds", "text": "Rounds \u00e8 il terzo album in studio del musicista britannico Four Tet, pubblicato nel 2003 dalla Domino Records."}
{"id": "4105014", "revid": "1318658", "url": "https://it.wikipedia.org/wiki?curid=4105014", "title": "Judith Gautier", "text": "Biografia.\nLouise Charlotte Ernestine Gautier, poi detta Judith, fu la figlia dello scrittore Th\u00e9ophile Gautier e di Ernesta Grisi, sorella della nota ballerina Carlotta Grisi. Dopo gli anni dell'infanzia passati nel collegio Notre-Dame-de-la-Mis\u00e9ricorde, visse in famiglia, presso la quale pot\u00e9 conoscere diversi letterati, come i fratelli Goncourt, Th\u00e9odore de Banville, Flaubert, Houssaye, Baudelaire.\nIl cinese Ding Dunling, un rifugiato politico, le insegn\u00f2 la lingua e la letteratura cinese e Judith pubblic\u00f2 nel 1867 \"Le Livre de Jade\", una raccolta di antiche poesie cinesi da lei tradotte con l'assistenza del suo insegnante. Il fascino esercitato dalla sua bellezza e dalla sua personalit\u00e0 attirarono numerosi ammiratori e tra i tanti Judith scelse il poeta Catulle Mend\u00e8s, fino al matrimonio celebrato nel 1866, ma avversato dal padre, che giudicava Mend\u00e8s un pessimo soggetto.\nNel 1869 Judith pubblic\u00f2 il suo primo romanzo, \"Le Dragon imp\u00e9rial\", e con Catulle e Villiers de l'Isle-Adam fece visita a Richard Wagner nella sua residenza sul lago di Lucerna. Seguirono i romanzi \"L'Usurpateur\", del 1875, premiato dall'Acad\u00e9mie fran\u00e7aise e ripubblicato nel 1887 col titolo \"La S\u0153ur du soleil\", e \"Lucienne\", del 1877. Intanto naufragava il matrimonio con Catulle Mend\u00e9s, che da anni aveva un'amante nella musicista Augusta Holm\u00e8s con la quale aveva gi\u00e0 avuto dei figli.\nJudith Gautier si separ\u00f2 nel 1878 e in mancanza di una legge, dovette attendere il dicembre del 1896 per ottenere il divorzio. Si stabil\u00ec in una appartamento al n. 31 di rue Washington, nell'VIII \"arrondissement\" di Parigi, arredato all'orientale, dove riceveva gli ospiti ogni domenica, mentre nella sua villa in Bretagna, a Dinard, studiava l'occultismo e le leggende celtiche. In questa villa ospito l'amico Pierre Lou\u00ffs che vi scrisse l'\"Aphrodite\". Non si rispos\u00f2 pi\u00f9 ma ebbe relazioni con Victor Hugo, con Jean Lorrain e forse con Wagner, mentre il suo stabile compagno fu il musicista Louis Benedictus.\nContinu\u00f2 a pubblicare racconti e romanzi, tra i quali \"La conqu\u00eate du Paradis\", \"Le Roman d'un \u00e9l\u00e9phant blanc\", \"Iskender\" e, per ultimo, nel 1912, \"Le roman d'un grand chanteur\", che \u00e8 la biografia del cugino Mario de Candia. Tradusse dal giapponese \"Les Po\u00e8mes de la libellule\", scrisse drammi teatrali e, dal 1904, tre volumi di ricordi, \"Le Collier des jours\", \"Le Second rang du collier\" e \"Le Troisi\u00e8me rang du collier\". Nel 1904 fece parte della giuria del Prix Femina e nel 1910 fu eletta all'Acad\u00e9mie Goncourt."}
{"id": "4105029", "revid": "767487", "url": "https://it.wikipedia.org/wiki?curid=4105029", "title": "Diga della Dixence", "text": "La diga della Dixence \u00e8 una diga a contrafforti situata in Svizzera, nel Canton Vallese in fondo alla val d'Herens.\nDescrizione.\nInaugurata nel 1935, ha un'altezza di 87 metri, e il coronamento \u00e8 lungo 459 metri. Il volume della diga \u00e8 di 421.000 metri cubi.\nQuesta diga fino a fine anni cinquanta era utilizzata per produrre energia idroelettrica, ma in seguito alla costruzione della diga della Grande Dixence, (alta 198 metri in pi\u00f9), \u00e8 andata sommersa, e talvolta quando il livello del lac des Dix \u00e8 basso \u00e8 possibile vedere il vecchio sbarramento un centinaio di metri dietro al nuovo.\nIl lago che creava lo sbarramento era l'Ancien lac des Dix ha un volume massimo di 50 milioni di metri cubi. Lo sfioratore ha una capacit\u00e0 di 23 metri cubi al secondo."}
{"id": "4105030", "revid": "1543377", "url": "https://it.wikipedia.org/wiki?curid=4105030", "title": "Cal (Unix)", "text": "cal \u00e8 un comando presente nei sistemi operativi Unix e Unix-like che stampa un calendario in formato ASCII. Il comando considera il calendario gregoriano per le date a partire dal 14 settembre 1752 ed il calendario giuliano per quelle precedenti il 2 settembre dello stesso anno (incluso)."}
{"id": "4105031", "revid": "110157", "url": "https://it.wikipedia.org/wiki?curid=4105031", "title": "Alpha Beta Gaga", "text": "Alpha Beta Gaga \u00e8 il secondo singolo estratto dal terzo album del gruppo francese AIR, \"Talkie Walkie\". Il singolo \u00e8 stato pubblicato il 9 agosto del 2004.\nIl singolo \u00e8 stato usato come introduzione del primo episodio della seconda stagione del telefilm statunitense Castle.\nVideo.\nIl videoclip \u00e8 stato diretto da Mathieu Tonetti."}
{"id": "4105040", "revid": "1305772", "url": "https://it.wikipedia.org/wiki?curid=4105040", "title": "Calendar", "text": ""}
{"id": "4105041", "revid": "765341", "url": "https://it.wikipedia.org/wiki?curid=4105041", "title": "Bartender (manga)", "text": " \u00e8 un manga scritto da J\u014d Araki ed illustrata da Kenji Nagatomo; pubblicata a partire dal 2004, ha come protagonista un brillante barista di genio che usa tutto il suo talento per cercar d'alleviare le preoccupazioni dei suoi clienti.\nAdattato in un anime di 11 episodi nel 2006, ne \u00e8 stato tratto nel 2011 un dorama stagionale invernale in 8 puntate trasmesso da TV Asahi: questa versione live action vede Masaki Aiba del gruppo j-pop Arashi interpretare il ruolo del protagonista. Anche se prende spunto dal manga, il dorama ha per lo pi\u00f9 una trama originale.\nTrama.\nLa storia segue la vita notturna di Ryu, un barista prodigio, di cui si dice sia capace di creare (mescolando vari ingredienti) il miglior cocktail in circolazione, assaggiato il quale l'anima della persona si tranquillizza e rilassa seduta stante. \nRyu ha un impiego a tempo pieno nell'Eden Hall, un bar nascosto in un angolo del quartiere centrale di Tokyo detto Ginza: ora, per poter entrare nella sala Eden occorre esser accompagnati da un avventore... non \u00e8 per tutti quindi, ma solamente per chi \u00e8 stato invitato. \nNel corso della narrazione vari personaggi, pi\u00f9 o meno importanti, i quali si trovano tutti a condividere difficili problemi e responsabilit\u00e0, vengono ammessi in \"Eden Hall\": qui Ryu gli offre ottimi drink e ci\u00f2 porta i clienti a riflettere sulle loro vite trascorse e decidere e scegliere cosa fare del proprio futuro e come affrontare al meglio i loro problemi."}
{"id": "4105042", "revid": "767487", "url": "https://it.wikipedia.org/wiki?curid=4105042", "title": "La rosa del Rancho", "text": "La rosa del Rancho (\"Rose of the Rancho\") \u00e8 un film muto del 1914 diretto da Cecil B. DeMille e da Wilfred Buckland (che fonti moderne accreditano alla regia insieme a DeMille).\nLa commedia da cui \u00e8 tratto il soggetto del film and\u00f2 in scena per la prima volta a Broadway il 27 novembre 1906. Scritta da David Belasco e da Richard Walton Tully, conobbe un grande successo. Fu replicata per 480 volte e venne quindi ripresa con altrettanta fortuna nell'agosto e nel dicembre 1907.\nLa Paramount nel 1936 ne fece un remake sonoro, \"Rose of the Rancho\", diretto da Marion Gering, che aveva come protagonista John Boles.\nTrama.\nNel 1850, il governo federale invia in California l'agente segreto Kearney che deve investigare sulle frodi territoriali ai proprietari terrieri spagnoli. Ezra Kincaid, un profittatore, compie un raid ai danni di Espinoza che, durante l'irruzione, viene ucciso insieme alla figlia Isabel. Nel frattempo, Kearney conosce Juanita Castro, la \"rosa\". I due giovani sono attratti l'uno dall'altra anche se Juanita \u00e8 gi\u00e0 fidanzata con Don Luis del Torre. Quando l'americano scopre i piani di Kincaid per impadronirsi del ranch Castro, avverte Juanita e sua madre, la Se\u00f1ora Castro-Kenton. Ma questa non vuole credere al \"gringo\" e si rifiuta di registrare il ranch. Alla festa di fidanzamento di Juanita, Kearney riesce a ritardare la venuta di Kincaid, cos\u00ec che le truppe federali arrivano in tempo a salvare il ranch. Il comportamento di Kearney viene finalmente apprezzato dagli spagnoli e gli viene concessa la mano di Juanita.\nProduzione.\nIl film fu prodotto dalla Jesse L. Lasky Feature Play Company. Venne girato in California dal 30 settembre al 22 ottobre 1914, a San Fernando e al Lasky Ranch, a Los Angeles.\nDistribuzione.\nDistribuito dalla Famous Players-Lasky Corporation e dalla Paramount Pictures, usc\u00ec nelle sale cinematografiche statunitensi il 15 novembre 1914. Il film, che aveva avuto un budget stimato di 16.988 dollari, incass\u00f2 negli Stati Uniti 87.028 dollari. In Italia usc\u00ec nel 1922 distribuito dalla Monat."}
{"id": "4105043", "revid": "47767", "url": "https://it.wikipedia.org/wiki?curid=4105043", "title": "Elevter", "text": ""}
{"id": "4105044", "revid": "47767", "url": "https://it.wikipedia.org/wiki?curid=4105044", "title": "Elefter", "text": ""}
{"id": "4105045", "revid": "287204", "url": "https://it.wikipedia.org/wiki?curid=4105045", "title": "Calloc", "text": ""}
{"id": "4105046", "revid": "62244", "url": "https://it.wikipedia.org/wiki?curid=4105046", "title": "Nordisk Mesterskap 1956-1959", "text": "La Nordisk Mesterskap 1956-1959 di calcio fu la 7\u00aa edizione del torneo. La Nazionale vincitrice fu la , giunto al suo quinto titolo nella manifestazione.\nFormula.\nCiascuna delle quattro nazionali affrontava le altre in un doppio turno di andata e di ritorno, per un totale di dodici incontri per squadra. Pi\u00f9 in particolare, in ciascuna delle quattro annate ogni squadra affrontava le tre rivali, disputando una gara in casa e due fuori o viceversa.\nErano attribuiti due punti alla vittoria, uno al pareggio e zero per la sconfitta."}
{"id": "4105047", "revid": "767487", "url": "https://it.wikipedia.org/wiki?curid=4105047", "title": "Gens Afrania", "text": "La gens Afrania era una gens plebea romana presente dal II secolo a.C.. Il primo membro illustre della gens fu Gaio Afranio Stellio, che divenne pretore nel 185 a.C.\nGli Afranii potrebbero essere originari del Piceno. Lucio Afranio, che detenne il consolato nel 60 a.C., era di Picenum, mentre Tito Afranio fu uno dei capi della confederazione italica durante la Guerra sociale.\nI \"tria nomina\" usati dalla gens.\nDurante la Repubblica, gli Afranii usarono i praenomina \"Gaius\", \"Lucius\", \"Spurius\" e \"Marcus\", mentre in et\u00e0 imperiale usarono i praenomina \"Publius\" e \"Sestus\". L'unico cognomen usato da questa gens durante la Repubblica fu \"Stellius\"."}
{"id": "4105048", "revid": "1573940", "url": "https://it.wikipedia.org/wiki?curid=4105048", "title": "Zeta Crucis", "text": "Zeta Crucis (\u03b6 Crucis / \u03b6 Cru) \u00e8 una stella appartenente alla costellazione della Croce del Sud. Di magnitudine apparente +4,04, fa parte dell'associazione stellare Centauro inferiore-Croce, un sottogruppo della pi\u00f9 vasta associazione Scorpius-Centaurus, distante 360 anni luce circa dal sistema solare.\nCaratteristiche fisiche.\nZeta Crucis \u00e8 una giovane stella azzurra di sequenza principale di classe B2,5V. Con una et\u00e0 stimata di circa 20 milioni di anni, ha una massa 6,4 volte quella del Sole ed \u00e8 circa 2000 volte pi\u00f9 luminosa.\nA 34 secondi d'arco di distanza da Zeta Crucis si trova una stella di magnitudine 12 che non pare per\u00f2 legata gravitazionalmente al sistema."}
{"id": "4105050", "revid": "1602064", "url": "https://it.wikipedia.org/wiki?curid=4105050", "title": "Woke Up This Morning", "text": "Woke Up This Morning \u00e8 un singolo estratto dal primo album del gruppo inglese Alabama 3, \"Exile on Coldharbour Lane\". Il singolo \u00e8 stato pubblicato nel 1997.\nIl singolo \u00e8 meglio noto per essere la sigla della serie televisiva statunitense \"I Soprano\"."}
{"id": "4105056", "revid": "1494169", "url": "https://it.wikipedia.org/wiki?curid=4105056", "title": "Tancredo", "text": ""}
{"id": "4105058", "revid": "22475", "url": "https://it.wikipedia.org/wiki?curid=4105058", "title": "Campionatura", "text": ""}
{"id": "4105059", "revid": "22475", "url": "https://it.wikipedia.org/wiki?curid=4105059", "title": "Sampling", "text": ""}
{"id": "4105060", "revid": "1652134", "url": "https://it.wikipedia.org/wiki?curid=4105060", "title": "Louis Bonnefon Craponne", "text": "Fu il primo presidente di Confindustria, all'epoca nota come \"Lega industriale\" e poi \"Confederazione Italiana dell'Industria\".\nBiografia.\nFiglio di francesi valdesi trasferitesi in Piemonte, fond\u00f2 nel 1901 la ditta tessile \"B. Craponne e Vigan\u00f2\" con stabilimenti a Torino e dintorni. A Torino fu anche titolare di una casa bancaria e finanziaria. Tra il 1902 e il 1906 si stavano sperimentando in Italia, e a Torino in particolare, i primi esempi di sodalizi fra industriali, specialmente su base settoriale: Bonnefon fu presidente dell'\"Associazione serica e bacologica del Piemonte\" e nel 1906 della \"Lega industriale\" di Torino; il 5 maggio 1910 divent\u00f2 presidente della \"Confederazione Italiana dell'Industria\", prodromo della Confederazione Generale dell'Industria Italiana.\nMantenne questa carica fino al 1913, anno in cui Giovanni Giolitti ordin\u00f2 la sua espulsione dall'Italia: Bonnefon aveva deciso che non si cedesse alle richieste dei sindacati che, in quell'anno, avevano indetto quello che sarebbe stato ricordato come lo sciopero pi\u00f9 lungo della storia d'Italia. Agli occhi di Giolitti, Bonnefon aveva mancato di rispetto al Paese che lo ospitava, quando invece avrebbe dovuto comportarsi in modo tale da \u00abnon eccitare o invelenire le agitazioni degli operai, suscettibili di gravi effetti politici e sociali\u00bb.\nNel 1916 pubblic\u00f2, in Francia, un saggio sui lavoratori italiani. Nel 1928 fu presidente dell'\"Office national du commerce ext\u00e9rieur\" in Francia. Cominci\u00f2 poi una carriera presso il Ministero del Commercio francese, dove divenne direttore nel 1933, per poi passare al Ministero delle Finanze nel 1940."}
{"id": "4105061", "revid": "2033069", "url": "https://it.wikipedia.org/wiki?curid=4105061", "title": "Room for Two", "text": "Room for Two \u00e8 una serie televisiva statunitense in 26 episodi trasmessi per la prima volta nel corso di 2 stagioni dal 1992 al 1993.\nTrama.\nJill Kurland \u00e8 la produttrice, da poco vedova, di una rete televisiva newyorchese. Quando giunge la madre Edie dall'Ohio, la sua vita subir\u00e0 una sterzata imprevista. La serie \u00e8 incentrata perlopi\u00f9 sul rapporto di Jill con la madre e sulle divertenti opinioni di questa riguardo ai modi di fare della figlia, opinioni spesso fuori logo e molto franche.\nProduzione.\nLa serie, ideata da Wendy Goldman e Rick Kellard, fu prodotta da Warner Bros. Television e girata negli studios della Warner Brothers a Burbanks in California.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 24 marzo 1992 al 6 luglio 1993 sulla rete televisiva ABC."}
{"id": "4105067", "revid": "83531", "url": "https://it.wikipedia.org/wiki?curid=4105067", "title": "Presidenti dell'Alta Normandia", "text": "Questa lista raccoglie l'elenco dei presidenti del Consiglio regionale dell'Alta Normandia dall'istituzione effettiva della regione nel 1974."}
{"id": "4105068", "revid": "1543377", "url": "https://it.wikipedia.org/wiki?curid=4105068", "title": "Knut Sandengen", "text": "Carriera.\nClub.\nSandengen vest\u00ec la maglia del Vestfossen.\nNazionale.\nDisput\u00f2 4 partita per la , con 2 reti all'attivo. Debutt\u00f2 il 13 giugno 1956, in occasione della sconfitta per 1-3 contro la . Il 24 giugno sigl\u00f2 una doppietta nella vittoria per 2-3 contro la ."}
{"id": "4105069", "revid": "1860695", "url": "https://it.wikipedia.org/wiki?curid=4105069", "title": "Beatrice Cenci (disambigua)", "text": ""}
{"id": "4105073", "revid": "718859", "url": "https://it.wikipedia.org/wiki?curid=4105073", "title": "Sexy Voice and Robo", "text": " \nSexy Voice and Robo \u00e8 in origine una serie seinen manga di Iou Kuroda pubblicata a partire dal 2000. Ne \u00e8 stato tratto un dorama stagionale primaverile in 11 puntate di Nippon Television mandato in onda nel 2007. \nTrama.\nLa storia racconta le avventure di una ragazza quattordicenne di nome Nico, la quale usa la sua spiccata capacit\u00e0 di modificar il tono della sua voce per manipolare gli uomini che conosce attraverso l'Enjo Kosai.\nIn questo modo impara molte cose riguardanti la natura umana e fa varie esperienze che altrimenti gli sarebbero rimaste precluse: giunger\u00e0 a comprendere in profondit\u00e0 le persone esclusivamente attraverso le loro voci.\nA questo punto un vecchio gangster viene a conoscenza di questa sua abilit\u00e0 e la assume nel tentativo di risolvere alcuni suoi casi personali: Niko sar\u00e0 il primo che la ragazza si trover\u00e0 a dover affrontare. \nIncontrer\u00e0 poi un uomo di nome Ichiro, un otaku che ha un'ossessione nei confronti di tutti i modellini di robot giocattolo: Nico gli dar\u00e0 subito il nomignolo di \"Robo\" e i due inizieranno a far coppia ed indagare assieme. Dopo aver brillantemente risolto il suo primo caso Nico si autoproclama \"Sexy Voice\""}
{"id": "4105081", "revid": "599013", "url": "https://it.wikipedia.org/wiki?curid=4105081", "title": "Arne H\u00f8ivik", "text": "Carriera.\nClub.\nH\u00f8ivik vest\u00ec la maglia dell'Eik-T\u00f8nsberg.\nNazionale.\nConta 4 presenze per la . Esord\u00ec il 16 agosto 1951, nel pareggio per 1-1 contro la . Segn\u00f2 un'unica rete in Nazionale, ancora in un pareggio per 1-1 contro la Finlandia."}
{"id": "4105083", "revid": "1543377", "url": "https://it.wikipedia.org/wiki?curid=4105083", "title": "Aaron Ross", "text": "Carriera professionistica.\nNew York Giants.\nRoss fu scelto nel corso del primo giro (20\u00ba assoluto) del Draft 2007 New York Giants. Fu uno dei sette giocatori dei Longhorns selezionati in quel draft.\nI primo due intercetti in carriera avvennero nella gara contro i New York Jets, il secondo dei quali ritornato in touchdown. Nella sua stagione da rookie, Ross fece registrare 42 tackle, 1,5 sack, 9 passaggi e 3 intercetti che ritorn\u00f2 per un totale di 51 yard, compreso un touchdown da 43 yard. Ross contribu\u00ec alla vittoria dei Giants nel Super Bowl XLII contro gli imbattuti New England Patriots partendo come cornerback titolare e totalizzando 12 tackle e un passaggio deviato nelle 4 gare playoff dei Giants.\nNella sua seconda stagione da professionistica, Aaron fece registrare 52 tackle, 8 passaggi deviati e 3 intercetti (ritornati per 58 yard compreso, un compreso un TD da 50 yard). Il 31 dicembre 2009 fu inserito in lista infortunati.\nPrima della stagione 2011, quando il compagno Terrell Thomas si infortun\u00f2, Ross fu nominato cornerback back destro titolare. I Giants conclusero la stagione con un record di 9-7, qualificandosi per un soffio ai playoff grazie alla vittoria decisiva sui Cowboys. Nella \"off-season\", essi eliminarono nell'ordine gli Atlanta Falcons, i favoritissimi e campioni in carica Green Bay Packers e nella finale della NFC i San Francisco 49ers. Il 5 febbraio 2012, Ross part\u00ec come titolare nel Super Bowl XLVI, vinto ancora contro i Patriots 21-17, laureandosi per la seconda volta campione NFL.\nJacksonville Jaguars.\nRoss firm\u00f2 un contratto triennale del valore di 15,3 milioni di dollari coi Jacksonville Jaguars il 20 marzo 2012.\nRitorno ai Giants.\nIl 12 marzo 2013, quattro giorni dopo essere stato svincolato dai Jaguars, Ross firm\u00f2 per fare ritorno ai Giants. Dopo la settimana 4 fu inserito in lista infortunati per un problema alla schiena, perdendo tutto il resto della stagione.\nBaltimore Ravens.\nIl 20 giugno 2014, Ross firm\u00f2 coi Baltimore Ravens. Quattro giorni dopo si ruppe il tendine d'Achille, perdendo tutto il resto della stagione."}
{"id": "4105084", "revid": "767487", "url": "https://it.wikipedia.org/wiki?curid=4105084", "title": "Glory Days (Bruce Springsteen)", "text": "Glory Days \u00e8 un singolo di Bruce Springsteen, pubblicato il 13 marzo 1985 come quinto singolo estratto dall'album \"Born in the U.S.A.\".\nIl singolo, che conteneva sul lato B il brano \"Stand on It\", raggiunse la quinta posizione nella classifica Billboard Hot 100."}
{"id": "4105085", "revid": "46291", "url": "https://it.wikipedia.org/wiki?curid=4105085", "title": "Centaurea nervosa", "text": "Il fiordaliso alpino (nome scientifico Centaurea nervosa ) \u00e8 una pianta erbacea, angiosperma dicotiledone, appartenente alla famiglia delle Asteraceae.\nEtimologia.\nIl nome generico (\"Centaurea\") deriva dal Centauro Chirone. Nella mitologia greca si racconta che Chirone, ferito ad un piede, guar\u00ec medicandosi con una pianta di fiordaliso. L'epiteto specifico di questa pianta (\" nervosa \") \u00e8 stato dato in riferimento alla nervatura sporgente delle foglie.\n&lt;br&gt;\nIl binomio scientifico della pianta di questa voce \u00e8 stato proposto dal botanico, farmacista e micologo tedesco Carl Ludwig Willdenow (Berlino, 22 agosto 1765 \u2013 Berlino, 10 luglio 1812) nella pubblicazione \"\u201dEnumeratio Plantarum Horti Regii Botanici Berolinensis: continens descriptiones omnium vegetabilium in horto dicto cultorum / D. Car. Lud. Willdenow. Berolini\u201d \" pubblicata nel 1809.\nDescrizione.\nL'altezza di queste piante varia da 1 a 4 dm. La forma biologica \u00e8 emicriptofita scaposa (H scap), ossia sono piante perenni, con gemme svernanti al livello del suolo e protette dalla lettiera o dalla neve, dotate di un asse fiorale eretto e spesso privo di (o con poche) foglie.\nRadici.\nLe radici sono secondarie da rizoma.\nFusto.\nLa parte aerea del fusto \u00e8 striata e arrossata con peli patenti bianco-grigi. Il fusto generalmente \u00e8 indiviso.\nFoglie.\nLe foglie basali hanno una lamina acuta a contorno oblanceolato-ovato con un picciolo lungo 2 \u2013 3\u00a0cm. I bordi sono interi o dentellati (i dentelli sono ben spaziati). La superficie in genere \u00e8 pubescente (in alcuni casi \u00e8 glabra, altrimenti \u00e8 pelosa ma non infeltrita) ed \u00e8 solcata da evidenti nervature arcuate. Le foglie superiori hanno una lamina ellittica e sono semi-abbraccianti il caule (o sessili con base troncata); sono ruvide e scabre al tatto. La foglie sono prive di lacinie stipuliformi. Dimensioni delle foglie basali: larghezza 4 \u2013 5\u00a0cm; lunghezza 9 \u2013 11\u00a0cm.\nInfiorescenza.\nLe infiorescenze sono formate da grossi capolini solitari. I capolini sono formati da un involucro ovoidale composto da diverse squame disposte in modo embricato al cui interno un ricettacolo fa da base ai fiori. L'appendice delle squame (completamente pendula) \u00e8 ridotta alla sola nervatura centrale con ciglia laterali patenti. Diametro dell'involucro: 18 \u2013 25\u00a0mm. Diametro dell'infiorescenza: 40 \u2013 60\u00a0mm.\nFiore.\nI fiori sono tutti del tipo tubuloso (il tipo ligulato, i fiori del raggio, presente nella maggioranza delle Asteraceae, qui \u00e8 assente), sono ermafroditi (in particolare quelli centrali), tetra-ciclici (sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi).\nFrutti.\nI frutti sono degli acheni con pappo breve ma sempre presente. Lunghezza dell'achenio: 4\u00a0mm. Lunghezza del pappo: 1,5 \u2013 3\u00a0mm.\nDistribuzione e habitat.\nFitosociologia.\nAreale alpino.\nDal punto di vista fitosociologico alpino la specie di questa voce appartiene alla seguente comunit\u00e0 vegetale:\nAreale italiano.\nPer l'areale completo italiano la specie di questa voce appartiene alla seguente comunit\u00e0 vegetale:\nDescrizione. L'alleanza \"Nardion strictae\" \u00e8 relativa alle praterie acidofile e mesofile che si sviluppano in stazioni pianeggianti o poco pendenti presenti sui rilievi montuosi pi\u00f9 elevati dell\u2019Europa meridionale. Spesso queste aree sono legate a siti caratterizzati da innevamento prolungato. La distribuzione dell'alleanza \u00e8 situata nella fascia dell\u2019Europa media, andando dai Pirenei ai Carpazi. In Italia \u00e8 presente sulle Alpi e, localizzata, sull'Appennino settentrionale.\nAlcune specie presenti nell'associazione: \"Ajuga pyramidalis\", \"Alopecurus gerardii\", \"Gnaphalium sylvaticum\", \"Hieracium aurantiacum\", \"Plantago alpina\", \"Pseudorchis albida\", \"Ranunculus villarsii\", \"Trifolium alpinum\" e \"Viola ferrarinii\".\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nLa trib\u00f9 Cardueae (della sottofamiglia Carduoideae) a sua volta \u00e8 suddivisa in 12 sottotrib\u00f9 (la sottotrib\u00f9 Centaureinae \u00e8 una di queste).\nIl genere \"Centaurea\" elenca oltre 700 specie distribuite in tutto il mondo, delle quali un centinaio sono presenti spontaneamente sul territorio italiano.\nFilogenesi.\nLa classificazione della sottotrib\u00f9 rimane ancora problematica e piena di incertezze. Il genere di questa voce \u00e8 inserito nel gruppo tassonomico informale Centaurea Group formato dal solo genere \"Centaurea\". La posizione filogenetica di questo gruppo nell'ambito della sottotrib\u00f9 \u00e8 definita come il \"core\" della sottotrib\u00f9; ossia \u00e8 stato l'ultimo gruppo a divergere intorno ai 10 milioni di anni fa.\nLa specie \"C. nervosa\" fa parte dell'Aggregato di C. uniflora. Le piante di questo gruppo hanno un ciclo biologico perenne con fusti eretti e semplici; le foglie hanno delle forme da ovato-lanceolate a lineari; i capolini sono solitari e numerosi con involucri da cilindrici a globosi e brattee con appendici bruno-nerastre, ciglia nella parte apicale e portamento pendulo (arcuato).\nIl gruppo \u00e8 formato (relativamente alla flora spontanea italiana) dalle seguenti specie:\nVisione sinottica del gruppo.\nAltre checklist raggruppano le specie precedenti sotto il nome di Centaurea uniflora aggr. con l'aggiunta della seguente specie:\nIl numero cromosomico di \"C. nervosa \" \u00e8: 2n = 22, 44.\nSottospecie.\nPer questa specie \u00e8 riconosciuta la seguente sottospecie:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nDiverse sono le specie simili a quella di questa voce. La tabella sottostante mette a confronto alcuni caratteri di alcune di queste specie.\nAltre notizie.\nLa centaurea nervosa in altre lingue viene chiamata nei seguenti modi:"}
{"id": "4105086", "revid": "767487", "url": "https://it.wikipedia.org/wiki?curid=4105086", "title": "\u00c5ge S\u00f8rensen", "text": "Carriera.\nClub.\nS\u00f8rensen vest\u00ec la maglia del V\u00e5lerengen.\nNazionale.\nConta 4 presenze per la . Esord\u00ec il 21 agosto 1959, nella vittoria per 2-1 contro l'. Segn\u00f2 un'unica rete in Nazionale, in data 13 settembre 1959: fu autore di un gol nella sconfitta per 2-4 contro la ."}
{"id": "4105087", "revid": "254059", "url": "https://it.wikipedia.org/wiki?curid=4105087", "title": "Gens Albia", "text": "La gens Albia era una gens plebea romana vissuta nel I secolo a.C..\nI \"tria nomina\" usati dalla gens.\nL'unico praenomen utilizzato dalla gens fu \"Gaius\". Tutti i membri della gens portavano il cognomen le \"Carrinas\"."}
{"id": "4105089", "revid": "226458", "url": "https://it.wikipedia.org/wiki?curid=4105089", "title": "Fiordaliso alpino", "text": ""}
{"id": "4105090", "revid": "47767", "url": "https://it.wikipedia.org/wiki?curid=4105090", "title": "Evripidis", "text": ""}
{"id": "4105095", "revid": "22475", "url": "https://it.wikipedia.org/wiki?curid=4105095", "title": "CamStudio", "text": "CamStudio \u00e8 software libero di screencast per Microsoft Windows. Pu\u00f2 produrre video in formato AVI o SWF.\nOriginariamente scritto in C++, dalla versione 3 \u00e8 sviluppato in C#."}
{"id": "4105096", "revid": "1494169", "url": "https://it.wikipedia.org/wiki?curid=4105096", "title": "Shard", "text": ""}
{"id": "4105099", "revid": "1305772", "url": "https://it.wikipedia.org/wiki?curid=4105099", "title": "Cancellazione", "text": ""}
{"id": "4105100", "revid": "1305772", "url": "https://it.wikipedia.org/wiki?curid=4105100", "title": "Eliminazione", "text": ""}
{"id": "4105101", "revid": "1131809", "url": "https://it.wikipedia.org/wiki?curid=4105101", "title": "Conferenza internazionale sulla storia del ciclismo", "text": "La Conferenza internazionale sulla storia del ciclismo (\"International Cycling History Conference\" o, abbreviato, \"ICHC\") \u00e8 un evento annuale che applica rigore accademico alla storia della bicicletta e del ciclismo. La prima conferenza si \u00e8 tenuta a Glasgow, Scozia, nel 1990. I testi di ogni conferenza sono stati pubblicati successivamente.\nLe passate conferenze si sono tenute in tutto il mondo: \nAlcuni presentatori illustri:\nL'invenzione della bicicletta.\nAlla quarta conferenza, tenutasi a Boston, Massachusetts, dall'11 al 16 ottobre 1993, David Herlihy present\u00f2 prove che attribuiscono l'applicazione dei pedali al velocipede a Pierre Lallement e non a Pierre Michaux.\nAll'ottava conferenza, tenutasi a Glasgow, il professore tedesco Hans-Erhard Lessing ha sostenuto che il famoso disegno di una bicicletta attribuito Leonardo da Vinci era un falso."}
{"id": "4105102", "revid": "1543377", "url": "https://it.wikipedia.org/wiki?curid=4105102", "title": "G Scorpii", "text": "G Scorpii (G Sco) \u00e8 una stella della costellazione dello Scorpione. Si tratta di una gigante arancione di magnitudine 4,81 distante 126 anni luce dalla Terra.\nLa stella nel XVIII secolo fu denominata Gamma Telescopii da Nicolas Louis de Lacaille, in un tempo in cui i confini delle costellazioni non erano ben definiti. Fu poi Benjamin Apthorp Gould che la incluse successivamente nella costellazione dello Scorpione, assegnandogli la lettera G forse per il fatto che in precedenza la stella era denominata con la lettera greca \"Gamma\". \nOsservazione.\nPosta alla declinazione di 37\u00b0S, G Scorpii \u00e8 una stella dell'emisfero australe. Nell'emisfero boreale essa non pu\u00f2 essere osservata a nord del 53\u00ba parallelo, il che esclude buona parte del Canada e l'Europa settentrionale. Nelle zone temperate dell'emisfero boreale, essa comunque apparir\u00e0 molto bassa sull'orizzonte. Le possibilit\u00e0 di osservazione in questo emisfero migliorano se ci si sposta nella zona tropicale. Diventa circumpolare solo alle latitudini pi\u00f9 meridionali del 53\u00b0S, cio\u00e8 solo nelle estreme regioni meridionali del Sudamerica e nel continente antartico.\nVisivamente appaiono vicine a G Scorpii due stelle, rispettivamente a 40 e 200 secondi d'arco, che non sembrano per\u00f2 avere legami fisici con essa.\nCaratteristiche.\nG Scorpii \u00e8 una gigante arancione di classe K0III che ha ormai esaurito nel suo nucleo l'idrogeno da convertire in elio ed \u00e8 dunque uscita dalla sequenza principale. Ha una massa del 40% superiore a quella solare ed un'et\u00e0 stimata all'incirca di 3 miliardi di anni. Il suo raggio si \u00e8 espanso fino a 17 volte quello solare, e con una temperatura superficiale di 4500 K, irradia un centinaio di volte pi\u00f9 luce del Sole."}
{"id": "4105103", "revid": "767487", "url": "https://it.wikipedia.org/wiki?curid=4105103", "title": "Rolf Bj\u00f8rn Backe", "text": "Carriera.\nClub.\nBacke vest\u00ec la maglia dello Gj\u00f8vik-Lyn. Con questa maglia, vinse la Coppa di Norvegia 1962.\nNazionale.\nConta 18 presenze per la , con 5 reti all'attivo. Esord\u00ec il 21 agosto 1959, nel successo per 2-1 contro l', andando anche a segno."}
{"id": "4105104", "revid": "1573940", "url": "https://it.wikipedia.org/wiki?curid=4105104", "title": "Chiesa matrice di San Nicola (Lizzano)", "text": "La chiesa matrice San Nicola si trova a Lizzano ed \u00e8 d'antica origine: infatti era gi\u00e0 esistente agli inizi del XIV secolo. Fu rifatta e ampliata nel XVI secolo. Negli anni cinquanta del XX secolo, in seguito al crollo del tetto, \u00e8 stata completamente rifatta, stravolgendo l'originale aspetto artistico pur mantenendo intatti alcuni altari. \u00c8 la chiesa madre del paese ed \u00e8 situata nel centro storico.\nArchitettura.\nVi sono altari e cappelle e quella dedicata a san Gaetano (patrono del paese) conserva le reliquie del santo. La chiesa si sviluppa su tre navate quella centrale pi\u00f9 alta con soffitto a cassettone, le due laterali, pi\u00f9 basse. con copertura a volta. Le colonne che sostenevano l'antico tetto della navata centrale sono state demolite per consentire a pi\u00f9 fedeli l'accesso e di osservare l'altare maggiore senza alcun impedimento. Dell'antica balaustra che un tempo recingeva il presbiterio, ancora oggi si pu\u00f2 ammirare lo stemma di forma ovale della famiglia marchesale Chyurlia i lacerti di marmi colorati, che, sapientemente composti, abbelliscono le nicchie dorate delle cappelle laterali che si fronteggiano, quella a destra dedicata a San Giuseppe, sul lato sinistro, quella di san Gaetano.\nTra le numerose cappelle si ricordano quella del Crocifisso con la statua della Madonna, quella della Madonna di Pompei, rappresentata in un quadro contornato da 15 quadretti con i Misteri del Rosario, la cappella con la rappresentazione di san Nicola dipinta sul muro; quella del Sacro Cuore di Ges\u00f9, con l'omonima statua in una nicchia dorata; dei santi Cosimo e Damiano, rappresentati in un quadro a pittura, posto in una nicchia rettangolare; segue quella ove attualmente v'\u00e8 il Battistero di marmo con sopra una statuetta di san Giovanni che battezza un fedele. Delle primitive cinque finestre per ciascun lato della navata centrale, rimangono le sei centrali con artistici vetri, le quattro esterne, modificate, ospitano i dipinti degli evangelisti. Nell'interno della chiesa, oltre alla missione degli apostoli, al san Nicola, agli evangelisti, si possono ammirare affrescate figure angeliche lungo la navata centrale e nell'abside, opera dell'artista Francesco Carrino di Taranto, eseguite nel 1961."}
{"id": "4105106", "revid": "1573940", "url": "https://it.wikipedia.org/wiki?curid=4105106", "title": "Convento di San Pasquale Baylon", "text": "Il convento e la chiesa di Pasquale Bayl\u00f3n, sorgono su un'altura che domina la citt\u00e0 di Lizzano, a nord del paese. Rappresenta uno dei centri culturali pi\u00f9 vivi di Lizzano ed \u00e8 tra le principali attrazioni turistico-religiose della zona grazie alle varie manifestazioni che vi si svolgono tra cui la famosa rappresentazione della \"Passione di Ges\u00f9 Cristo\".\nVi dimorano i Frati Minori della provincia minoritica del Salento.\nStoria.\nI marchesi della \"Terra di Lizzano\", D. Nicola Chyurlia e la moglie D. Porzia De Luca, ebbero una grande importanza per la fondazione del convento San Pasquale Baylon di Lizzano; essi manifestarono la loro pia intenzione di fondare un convento ai Padri della Provincia residenti a Napoli, in quel tempo capitale del Regno, perch\u00e9 da quelli dipendeva il consenso; contemporaneamente presentarono \"istanze e preghiere\", quasi continue, ai religiosi dei conventi di Lecce, i quali, per\u00f2, per circa trenta anni, non accettarono per diversi motivi.\nFinalmente l'8 agosto 1732, Fra Gaetano di san Nicol\u00f2, ministro provinciale, scrisse al marchese D. Nicola Chyurlia, per dargli la facolt\u00e0 di erigere, nella Terra di Lizzano, un convento per ospitare i frati della Riforma alcantarina.\nIl 6 giugno 1734, dopo aver espletato le necessarie formalit\u00e0, i frati presero possesso del suolo, su cui doveva sorgere il convento, la chiesa e il giardino, utilizzato fino ad allora come aia cittadina. I frati, destinati a formare la fraternita religiosa, presero dimora momentaneamente presso un ospizio del luogo e vi dimorarono fino al 21 agosto 1742, data in cui si trasferirono nella nuova e definitiva residenza: il convento San Pasquale Baylon.\nIntanto i frati, nel piccolo centro e nei paesi vicini, erano ammirati per la loro disponibilit\u00e0 apostolica.\nAlla fine del Settecento in tutta l'Europa (e in particolare nel Regno di Napoli), in particolar modo dal 1799 anno della \"Rivoluzione Napoletana\", si scaten\u00f2 la furia anticlericale. Molti conventi furono soppressi e destinati a pubblici uffici e i religiosi, che vi dimoravano, furono allontanati dalle proprie Case Religiose.\nIl convento di Lizzano sub\u00ec la stessa sorte nel 1811.\nPassata questa nefasta ventata, il Comune di Lizzano, fin dal 1816, present\u00f2 ripetutamente richiesta alle competenti autorit\u00e0 per il ritorno dei frati nel paese, ma non fu accolta; nel 1835 i locali furono assegnati in rendita ai padri ospedalieri di San Giovanni di Dio di Taranto.\nDopo varie insistenze della popolazione, i frati alcantarini ritornarono a Lizzano il 6 gennaio 1853, riprendendo il possesso della chiesa, del convento e del giardino.\nIl 7 luglio 1866 il Governo italiano decret\u00f2 la soppressione dei Conventi, adibendoli ad uffici pubblici ed in base a quella legge anche il Convento di Lizzano fu soppresso.\nIl 29 novembre 1866 il consiglio comunale deliber\u00f2 che gli stabili fossero adibiti ad ospizio per i poveri e asilo infantile, mentre la chiesa di San Pasquale Baylon rimase aperta al culto, officiata da due religiosi.\nNel 1886 padre Ferdinando di San Giuseppe acquist\u00f2 il convento ed il giardino, ma non la chiesa di San Pasquale e poi, un anno dopo, li rivendette alla signorina Angelica Campo, una proprietaria di Lizzano.\nNel 1889 Angelica Campo cedette l'uso e l'usufrutto del Convento e del giardino ai frati francescani.\nNel 1890 il convento divenne casa di formazione con la scuola di teologia, ma dopo quattro anni venne trasferita a Squinzano.\nNel 1907 Angelica Campo mor\u00ec ed il Convento pass\u00f2 a suo fratello Francesco a cui, dopo la morte, avvenuta il 24 dicembre 1918, successe il figlio Pietro, il quale esasper\u00f2 talmente la situazione che i superiori trasferirono l'intera fraternit\u00e0, abbandonando ogni cosa, per cui, nel 1922, il convento, libero dalla presenza dei frati, venne destinato a caserma dei carabinieri.\nLo stesso Pietro Campo, subito dopo la partenza dei frati, vendette il convento e una parte dell'orto al signor Giuseppe Rosati, che lo us\u00f2 come deposito di paglia, tabacco e riparo ad un ovile.\nIl 23 dicembre 1939, grazie all'interessamento di un'apposita commissione, i frati fecero ritorno nel convento di Lizzano. Riprese cos\u00ec la vita regolare e l'attivit\u00e0 apostolica che sempre aveva contraddistinto i frati.\nDal 1\u00ba settembre 1942 al 15 marzo 1944 il convento fu adibito a caserma per i militari antiparacadutisti.\nFinita la guerra, a partire dal 1946, padre Stefano Marchionna, frate molto stimato ed amato dai lizzanesi, pian piano fece rifiorire la vita intorno al convento con le varie attivit\u00e0 liturgiche, apostoliche e culturali."}
{"id": "4105109", "revid": "281944", "url": "https://it.wikipedia.org/wiki?curid=4105109", "title": "Gemignano Cibau", "text": ""}
{"id": "4105110", "revid": "606039", "url": "https://it.wikipedia.org/wiki?curid=4105110", "title": "Abalistes", "text": ""}
{"id": "4105113", "revid": "767487", "url": "https://it.wikipedia.org/wiki?curid=4105113", "title": "Ragnar Larsen", "text": "Carriera.\nClub.\nLarsen vest\u00ec la maglia dell'Odd. Fece parte della squadra che vinse la Coppa di Norvegia 1960.\nNazionale.\nConta 12 presenze per la . Esord\u00ec il 4 luglio 1954, nella sconfitta per 1-0 contro l'. Segn\u00f2 un'unica rete in Nazionale, nella vittoria per 2-4 contro la ."}
{"id": "4105114", "revid": "122893726", "url": "https://it.wikipedia.org/wiki?curid=4105114", "title": "Episodi di Caro maestro (prima stagione)", "text": "Primo Episodio.\nStefano Giusti, un autista di autobus, previa domanda al Provveditorato agli studi ottiene una supplenza nella scuola elementare che aveva frequentato da bambino, a Forte dei Marmi. Viene cos\u00ec ospitato dall'eccentrica zia Ottilia. Cos\u00ec, pu\u00f2 ritrovare la sorella Monica, parrucchiera, ed il cognato Carlo, vigile urbano. Stefano scopre, a sua insaputa, che la nuova direttrice della scuola elementare sar\u00e0 la tanto amata Elisa: i due si sono conosciuti da bambini e sono stati per molti anni fidanzati, ma Stefano non si \u00e8 mai deciso a fare il grande passo, sicch\u00e9 Elisa, stanca del suo comportamento, lo ha abbandonato. Nel frattempo, nella vita di Elisa sono accaduti molti eventi importanti: ha trovato un altro uomo Cesare, lo ha sposato e da lui ha avuto una figlia, Giulia. Successivamente, Elisa ha divorziato da Cesare ed ha preso la decisione di tornare a Forte dei Marmi.\nNon appena Stefano ed Elisa si ritrovano, scoppia tra i due un leggero attrito, causato dall'intraprendenza di Stefano e dal fatto che lui vorrebbe subito cercare di restaurare il loro rapporto, soprattutto dal momento in cui Stefano scopre che Elisa ha divorziato ed \u00e8 attualmente libera. Stefano deve cercare di occuparsi dei problemi dei suoi ragazzi: la scuola dove insegnano lui ed Elisa non ha pi\u00f9 una mensa ed i due cercheranno di farla riattivare. Desta preoccupazione anche la depressione della collega Claudia, insegnante di ginnastica, nonch\u00e9 il comportamento di Simone, un bambino che cerca di compensare con abbuffate di cibo altri tipi di mancanze. Ad un certo punto Simone sparisce.\nSecondo Episodio.\nContinuano i problemi per il maestro Giusti e sua ex Elisa: stavolta a preoccupare \u00e8 il piccolo Paolino, che dimostra comportamenti strani. Suo padre Saverio, che possiede un negozio di alimentari, \u00e8 intrattabile ed accusa il maestro Giusti di passare pi\u00f9 tempo di lui con il bambino. \nStefano propone il dopo-scuola agli altri insegnanti, che all'inizio non accettano, accampando appuntamenti vari, salvo poi essere costretti diversamente a causa del successo che riscuote l'iniziativa di Stefano. Una sera si tiene una riunione presso la scuola, alla presenza di tutti docenti: in quella occasione Giovanna invita tutti alla sua festa di compleanno per i suoi ventotto anni. A quella festa, tuttavia, non si presenteranno n\u00e9 Stefano, n\u00e9 Elisa: i due, infatti, rimasti nella scuola fino alle otto di sera, rimangono chiusi dentro. Il telefono non funziona, fuori diluvia. Decidono, cos\u00ec, di trascorrere la notte nell'edificio. Elisa, spinta dall'effetto della Vodka bevuta, si concede a Stefano, ma dalla mattina dopo fa di tutto per non riconoscere di aver fatto l'amore con lui.\nStefano ed Elisa pensano che il problema di Paolino e del padre sia affettivo e cos\u00ec decidono di far conoscere la maestra Claudia al padre di Paolino, Saverio. Stefano ed Elisa cercano di far rivivere ai due la notte trascorsa insieme e ci riescono.\nMentre attendono fuori dal cancello e poi in macchina a causa del temporale, Elisa riconosce finalmente di aver fatto l'amore con Stefano.\nTerzo Episodio.\nImpegnato nell'organizzazione dei \"Giochi della Gioventu'\", Stefano non si capacit\u00e0 dei continui rifiuti che gli riserva Elisa e non comprende se la reazione della donna scaturisca dalla gelosia o da una semplice arrabbiatura. Inaspettatamente appare a scuola Marina, la fidanzata di Stefano che vive di Roma. Stefano, terrorizzato, cerca di evitarla, ma lei riesce a scovarlo e gli fa una plateale scenata.\nQuarto Episodio.\nUna preoccupante serie di furti nella scuola, spinge Stefano ad interrogare i suoi ragazzi. Evitando metodi polizieschi e ricorrendo alla sua innata conoscenza dell'animo infantile si rende conto che i sospetti ricadono ingiustamente su Mirella, figlia di un pregiudicato e di una fioraia. Mentre con il cognato sta facendo la spesa in un supermercato avvista Robertino, un suo alunno, figlio dell'alta borghesia, mentre ruba merendine in gran quantit\u00e0. Adesso si spiega chi \u00e8 il ladruncolo ma la difficolt\u00e0 \u00e8 ora quella di evitare una giustizia sommaria.\nQuinto Episodio.\nElisa, dopo una visita dal medico, ha ormai la certezza di essere incinta. Pur sopraffatta dall'emozione, \u00e8 combattuta tra una immensa felicit\u00e0 e una serie di paure: che Stefano non si senta pronto per una paternit\u00e0, che la figlia ne possa soffrire, che l'ex marito la ostacoli. La necessit\u00e0 di parlarne con qualcuno la spinge a raccontare tutto a Monica, la quale \u00e8 angosciata da un'esorbitante tassa da pagare per il suo salone di bellezza. Inoltre il marito gioca e perde spesso quindi non \u00e8 in grado di venirle in aiuto economicamente. Per fortuna la lungimiranza del fratello ha fatto s\u00ec che l'assicurazione, avviata anni addietro ed intestata a Carlo, sia ora in grado di fornire esattamente la cifra di cui ha bisogno: dodici milioni.\nSesto Episodio.\nStefano ed Elisa sono al settimo cielo. L'unica cosa che turba la donna \u00e8 il timore che il suo ex-marito, Cesare, possa rivalersi sulla figlia Giulia, la quale peraltro \u00e8 legatissima al padre. Approfittando della presenza di Cesare a Forte dei Marmi, dove \u00e8 giunto per stare un po' con la figlia, Elisa vorrebbe incontrarlo per parlargli, ma un vero e proprio panico glielo impedisce. Al bar della scuola lavora Claudio, un ragazzo napoletano di 14 anni, molto sveglio ma illetterato. Stefano, che ha individuato le potenzialit\u00e0 del giovane, decide di aiutarlo, stando attento a non urtarne la sensibilit\u00e0.\nSettimo Episodio.\n\u00c8 ormai quasi estate e fervono i preparativi per il matrimonio. Stefano, nonostante la dieta e il footing, fa fatica ad entrare nel vecchissimo abito dei suoi avi. Nel frattempo si \u00e8 messo alla vana ricerca di una casa. La zia Ottilia sta cercando la sua anima gemella per posta mentre i bambini fanno una colletta per la gita di fine anno."}
{"id": "4105116", "revid": "729019", "url": "https://it.wikipedia.org/wiki?curid=4105116", "title": "Battaglia del Lys (1940)", "text": "La battaglia del Lys, combattuta nel maggio 1940, \u00e8 un episodio dell'offensiva della Germania nelle Fiandre durante la seconda guerra mondiale e prende il nome dal fiume Lys (nel Belgio del Nord) nei pressi del quale si sono svolti i combattimenti.\nLa battaglia.\nIl 10 marzo 1940, all'inizio di quella che sarebbe diventata la campagna di Francia, l'esercito tedesco invase il Belgio attraversando il fiume Mosa all'altezza di Sedan e impadronendosi rapidamente del Forte Eben-Emael, ritenuto inespugnabile.\nA seguito di questa rapida ed efficace offensiva tedesca, l'esercito belga fu costretto a ripiegare sulla linea Anversa-Wavre e poi pi\u00f9 a sud lungo la Schelda e infine sul fiume Lys.\nL'inarrestabile avanzata tedesca e la mancata assistenza delle forze britanniche (che si ritirarono verso Dunkerque) spinse il re Leopoldo III del Belgio a capitolare."}
{"id": "4105117", "revid": "6923", "url": "https://it.wikipedia.org/wiki?curid=4105117", "title": "Episodi di Caro maestro (seconda stagione)", "text": "Primo Episodio.\nStefano, neo pap\u00e0 del piccolo Luca, neo marito dell'adorata Elisa e neo patrigno di Giulia, \u00e8 decisamente provato dagli eventi che hanno radicalmente anche se positivamente cambiato la sua vita. Per di pi\u00f9 la maternit\u00e0 di Elisa e il suo legittimo desiderio di restare a casa col bambino, nonch\u00e9 l'incarico di Direttore pro-tempore della scuola, in attesa dell'arrivo del sostituto mandato dal ministero, stanno caricando Stefano di molte responsabilit\u00e0.\nSecondo Episodio.\nNon \u00e8 solo Elisa ad essere preoccupata della presenza di Francesca, ma anche Stefano che, da quando la donna si \u00e8 trasformata, non pu\u00f2 negare di provare un certo turbamento. Carlo, baby-pensionato con tanto, troppo tempo libero, resta folgorato dalla bella Francesca, che cercher\u00e0 di conquistare in ogni modo, addirittura iscrivendosi al corso di inglese pomeridiano da lei tenuto. Toccher\u00e0 a Stefano, nonostante il turbamento e un'improvvisa partenza di Elisa, frenare il cognato troppo esuberante e riportarlo sulla retta via. Il secondo scampanio colpisce Carlotta, una delle piccole allieve che si innamorer\u00e0 a prima vista del nuovo arrivato: Pablo, un bambino bellissimo proveniente dal Brasile ma di origini italiane, che frequenter\u00e0 la scuola per qualche tempo.\nQuinto Episodio.\nLa notte precedente la partenza per l'immancabile gita scolastica di ogni anno, a casa di Stefano, \u00e8 stata tutt'altro che tranquilla. Ottilia infatti \u00e8 stata ammalata. Morbillo, dice lei, gettando nel panico tutti quanti. Comunissima febbre, dice Stefano, che non vorrebbe doversi portare il bambino di pochi mesi in gita per non fargli prendere il morbillo dalla zia. Ma tant'\u00e8, la sicurezza che non si tratti di morbillo non gliela pu\u00f2 dare nessuno. L'unica a ricordarsi le malattie esantematiche della zia \u00e8 Monica, che in questo momento \u00e8 impegnata in un pesante diverbio con Carlo. Niente, bisogna partire anche col neonato e partire subito, con varie ore di anticipo rispetto al sorgere del sole. \u00c8 cos\u00ec che avviene il fattaccio. Gi\u00e0, perch\u00e9 anche Francesca, ha deciso che durante la gita o mai pi\u00f9, conquister\u00e0 il neo-preside Gianni. \u00c8 decisa anzi a baciarlo a bruciapelo, appena se ne presenter\u00e0 l'occasione.\nSesto Episodio.\nEnrichetto e Robertino sono amici di Claudio, impegnato a realizzare il sogno della sua vita, cio\u00e8 studiare per diventare \"marinaio\". Enrichetto, non osa confessarlo ma si \u00e8 preso una bella cotta per Cristina, sorella maggiore di Roberto e fidanzatina di Claudio. Ma il suo primo infantile amore \u00e8 scosso nel profondo quando scopre che la ragazzina che lui spia da lontano immerso nei suoi sogni infantili, in realt\u00e0 sta facendo qualcosa di molto poco onirico: sta tradendo Claudio. La vede, infatti, con un altro ragazzo...\nSettimo Episodio.\nCarlotta entra in depressione non solo a causa dell'improvvisa (ma preventivata) partenza di Pablo, ma anche perch\u00e9 la madre, ex ballerina classica di talento, vuole che la figlia diventi una ballerina come lei e non pensi ad altro se non alla danza. Carlotta per\u00f2 non vuole diventare come sua madre e inizia a sviluppare dei disturbi alimentari ossessivo-compulsivi che potrebbero portarla alla bulimia. Stefano se ne accorge e inizia a vedere come pu\u00f2 risolvere il problema. Nel frattempo, Carlotta inscena uno svenimento e viene portata in ospedale. Qui conosce un bambino che deve essere operato di appendicite. Scoperto che si trattava solo di una scenata, Stefano convince la piccola ad uscire dall'ospedale e fa capire alla madre l'errore che la donna ha fatto, restituendole l'affetto di sua figlia.\nOttavo Episodio.\nArrivano i temutissimi esami di quinta elementare. Temuti da Stefano che \u00e8 emozionato e vive questa prova come un fatto personale, moltiplicata per il numero dei suoi bambini. E poi temuti dai bambini stessi per le pi\u00f9 diverse ragioni. Per la preparazione che sotto esame sembra sempre sparire, per l'apprensivit\u00e0 dei genitori, che caricano di significati sproporzionati quella prima prova del figlio a confronto con la vita, ma soprattutto per quello sguardo che i bambini gettano al di l\u00e0 della barriera, lo sguardo al futuro che anche a dieci anni esiste."}
{"id": "4105118", "revid": "606039", "url": "https://it.wikipedia.org/wiki?curid=4105118", "title": "Balistes stellaris", "text": ""}
{"id": "4105122", "revid": "23", "url": "https://it.wikipedia.org/wiki?curid=4105122", "title": "Ferroexaidrite", "text": ""}
{"id": "4105123", "revid": "23", "url": "https://it.wikipedia.org/wiki?curid=4105123", "title": "Hexahydrite", "text": ""}
{"id": "4105126", "revid": "450700", "url": "https://it.wikipedia.org/wiki?curid=4105126", "title": "Area motoria supplementare", "text": ""}
{"id": "4105127", "revid": "23", "url": "https://it.wikipedia.org/wiki?curid=4105127", "title": "Nickelexaidrite", "text": ""}
{"id": "4105128", "revid": "928766", "url": "https://it.wikipedia.org/wiki?curid=4105128", "title": "Gran Premio di superbike d'Aragona 2012", "text": "Il Gran Premio di superbike d'Aragona 2012 \u00e8 l'ottava prova del mondiale superbike 2012, disputatasi il 1\u00ba luglio presso la ciudad del Motor de Arag\u00f3n; nello stesso fine settimana si \u00e8 corso il settimo gran premio stagionale del mondiale supersport 2012 e il quinto della Superstock 1000 FIM Cup. Ha registrato nelle due gare della Superbike le vittorie di Max Biaggi e di Marco Melandri, in Supersport quella di Sam Lowes e in Superstock 1000 quella di Bryan Staring.\nSuperbike.\nGara 1.\nFonte\nGara 2.\nFonte\nSupersport.\nLa gara \u00e8 stata fermata con la bandiera rossa nel corso del primo giro a causa di un incidente avvenuto in griglia di partenza, dove Mathew Scholtz, rimasto fermo con la propria moto, era stato colpito da Yves Polzer, partito pi\u00f9 indietro. La corsa \u00e8 in seguito ripartita sulla distanza originaria di 18 giri.\nKenan Sofuo\u011flu, giunto al traguardo in prima posizione, ha ricevuto una penalit\u00e0 di 7 secondi sul tempo di gara, sanzione che lo ha fatto retrocedere al quinto posto, per non aver rispettato l'ordine, impartito dalla direzione gara ad alcuni giri dal termine mentre era secondo, di cedere tre posizioni in pista per guida irresponsabile nei confronti di Fabien Foret.\nSuperstock.\nLa pole position \u00e8 stata fatta segnare da Sylvain Barrier in 2:02.709; Bryan Staring ha effettuato il giro pi\u00f9 veloce in gara, in 2:01.446."}
{"id": "4105129", "revid": "1605525", "url": "https://it.wikipedia.org/wiki?curid=4105129", "title": "Giovanni Bonalumi", "text": " \nBiografia.\nNato a Muralto, nel Canton Ticino, era svizzero di madrelingua italiana. Durante gli studi all'Universit\u00e0 di Friburgo, ebbe tra gli insegnanti il critico letterario e filologo Gianfranco Contini. Si laure\u00f2 con una tesi sul poeta Dino Campana, il testo, poi ripreso e sviluppato, fu pubblicato nel 1953 presso l'editore Vallecchi di Firenze.\nInsegnante a Locarno, divenne poi docente di letteratura italiana all'Universit\u00e0 di Basilea.\nCollaboratore delle riviste \"Svizzera moderna\" e \"Letterature moderne\", oltre a diversi saggi di letteratura italiana, pubblic\u00f2 anche quattro romanzi. Nel 1954 vinse il Premio Charles Veillon e nel 2001, per il suo \"Album inglese\", gli fu assegnato il XXXI Premio Monselice per la traduzione letteraria.\nBibliografia.\nEnzo Ronconi (a cura di), \"Dizionario della letteratura italiana contemporanea\", 2 voll., Firenze, Vallecchi, 1973."}
{"id": "4105130", "revid": "23", "url": "https://it.wikipedia.org/wiki?curid=4105130", "title": "Gruppo dell'esaidrite", "text": "Il gruppo dell'esaidrite \u00e8 un gruppo di minerali."}
{"id": "4105132", "revid": "767487", "url": "https://it.wikipedia.org/wiki?curid=4105132", "title": "ITF Women's Circuit Dubai 2005", "text": "L'ITF Women's Circuit Dubai 2005 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2005. Il montepremi del torneo era di $10\u00a0000 e si \u00e8 svolto nella settimana tra il 13 agosto e il 19 agosto 2005 su campi in cemento. Il torneo si \u00e8 giocato a Dubai negli Emirati Arabi Uniti.\nVincitori.\nSingolare.\n Sandra Klemenschits ha sconfitto in finale Kyra Nagy 6-4, 6-1.\nDoppio.\n Daniela Klemenschits / Sandra Klemenschits hanno sconfitto in finale Kristina Movsesyan / Oksana Ljubcova 7-5, 6-1."}
{"id": "4105143", "revid": "15756", "url": "https://it.wikipedia.org/wiki?curid=4105143", "title": "Peine del viento", "text": "Il Peine del Viento (\"Pettine del Vento\") di San Sebasti\u00e1n \u00e8 una scultura di Eduardo Chillida, sita a San Sebasti\u00e1n, in Spagna, realizzata nel 1977. L'opera \u00e8 collocata all'estremit\u00e0 occidentale della baia di La Concha, oltre la spiaggia di Ondarreta, ai piedi del Monte Igueldo, da cui all'orizzonte l'unico elemento visibile rimane il mare.\nStoria.\nFa parte di una serie di sculture che l'artista inizia a costruire nel 1952 e che finir\u00e0 con l'ultima nel 1999, realizzando in totale 23 opere, che costituiscono la serie del cos\u00ec chiamato \"Peine del Viento\". La pi\u00f9 significativa \u00e8 appunto quella che si trova nella citt\u00e0 di San Sebasti\u00e1n, nei Paesi Baschi, Spagna e fu realizzata nel 1977.\nDescrizione e simbolismo.\nCon il suo linguaggio Chillida cerca di riprodurre, metaforicamente, l'entrata del vento nella citt\u00e0 pettinato dalle sue sculture.\nFurono realizzate in acciaio e trattate per resistere al passare del tempo e al deterioramento dovuto al costante infrangersi delle onde dell'oceano. Si presenta come un insieme monumentale di tre strutture di acciaio, solidamente attaccate alla roccia che si protendono come artigli.\nLe prime due, collocate di fronte e sullo stesso blocco di roccia, mantengono un dialogo, frutto del legame tra presente e passato. Si posizionarono l'una di fronte all'altra orizzontalmente per simboleggiare la ricerca dell'una per l'altra, come un ritorno al passato per unire quello che \u00e8 stato e quello che \u00e8. La terza protesa verticalmente verso l'orizzonte \u00e8 rappresentante del futuro che ancora deve arrivare ed \u00e8 infatti disposta pi\u00f9 lontano rispetto all'osservatore che dalla piazzetta pu\u00f2 ammirare tre esempi di pura arte moderna.\nL'opera possiede un profondo simbolismo per l'artista, essendo questa un omaggio alla sua citt\u00e0. Come suo figlio Luis Chillida sottolinea in varie interviste, Eduardo Chillida amava quel luogo incontaminato; era il suo riparo, spesso si rifugiava in quel punto di terra lontano e isolato dal trambusto della citt\u00e0 per cercare pace e tranquillit\u00e0.\nCos\u00ec Eduardo Chillida spieg\u00f2 la sua opera: \"Bisogna lasciarla aperta perch\u00e9 \u00e8 un'opera aperta. Ognuno di noi pu\u00f2 plasmare la sua propria interpretazione. Quest'opera presenta una serie di chiavi per poter afferrare e proteggere un'interpretazione. \u00c8 un'opera che porta a interrogarsi sull'ignoto dell'orizzonte davanti a noi e del futuro che ci aspetta\".\nCostruzione dell'opera.\nInizialmente doveva essere un'unica scultura a essere posizionata su un'enorme roccia (per questo il nome Peine del Viento \u00e8 al singolare), ma successivamente Chillida decise che sarebbero state tre. Il motivo per cui l'artista decise che non doveva essere solo una l'opera incastonata nella roccia, fu a causa del suo totale rispetto per quel luogo che fino dall'infanzia era stato un rifugio dove ritrovare la pace interiore. Secondo lui dovevano essere tre le sculture in modo che l'osservatore non si concentrasse solo su un'unica opera rifiutando l'intorno; lo spazio che si sarebbe creato tra le tre sculture sarebbe stato pi\u00f9 importante delle sculture stesse. L'elemento principale quindi non erano le sculture ma il mare, le onde, le rocce, il vento e l'atmosfera che ognuno di noi si crea in quel luogo.\nNon ci sono rumori di auto, clacson o confusione: gli unici due rumori che si possono percepire sono quello dell'infrangersi delle onde sulle rocce e l'altro \u00e8 il soffio del vento provocato da sette fori nel suolo della piazza che simbolicamente rappresentano le sette province basche.\nDopo la costruzione della piazzetta per mano dell'architetto Luis Pe\u00f1a Ganchegui, si passo alla fase dell'installazione dell'opera scultorea, previo il riconoscimento del terreno, della costruzione dei piani regolatori, dei plastici, dei documenti burocratici e prototipi delle sculture. Si rafforzarono le rocce per sopportare il peso di 10 tonnellate di ogni scultura e si fecero i fori per incassarle nella roccia.\nLa soluzione decisiva che si adott\u00f2 per collocare le tre sculture dopo vari tentativi fu quella di posizionare una passerella capace di sopportare il peso delle sculture, delle maree e delle costanti onde. Con questa tecnica furono installate tutte e tre le sculture.\nPer mancanza di tecnologie adatte le tre opere vennero create ognuna con due pezzi di acciaio arricciati e legati tra loro per creare l'immagine che oggi possiamo vedere. Ma esiste una curiosit\u00e0 a riguardo del punto di giuntura dei due pezzi: ogni singolo individuo che prese parte al progetto scrisse il proprio nome all'interno della giuntura perch\u00e9 ogni singola persona che prese parte al progetto, influenz\u00f2 e aiut\u00f2 Eduardo Chillida nella costruzione delle tre sculture, che non potremmo mai avere immaginato che si realizzarono direttamente sul posto.\nAl termine dei lavori non ci fu un vero e proprio evento di inaugurazione, ma il sindaco Fernando Otazu e l'ufficiale maggiore del comune di San Sebasti\u00e1n Federico L\u00e1rios presero parte all'avvenimento. In totale erano solo 9 i partecipanti al piccolo evento che avvenne il 3 settembre del 1977. Inizialmente l'opera non fu apprezzata dai concittadini di Chillida; preferivano un parcheggio per andare al mare o in caffetteria a un'opera d'arte moderna.\n\u201dNon \u00e8 propriamente una politica contro di me ma ho l'impressione che forse sia dovuto solo al fatto che le mie opere non siano ampiamente conosciute\u201d. Chillida evit\u00f2 oltretutto di dedicare l'opera: per lui il Peine del Viento era un'opera dedicata al mare, alle onde e al vento. Semplicemente si rimosse il cantiere ma le persone cominciarono a passeggiare fino a l\u00e0 in fondo alla baia, ad amare quelle sculture e sentendosi parte del progetto che divenne da quel momento l'emblema della citt\u00e0 di San Sebasti\u00e1n.\nSolo il 16 settembre del 2007, anno del trentesimo anniversario della collocazione delle sculture, si celebr\u00f2 l'ufficiale atto inaugurale per volont\u00e0 dei figli di Chillida in memoria del padre, dedicandogli completamente il progetto."}
{"id": "4105144", "revid": "726373", "url": "https://it.wikipedia.org/wiki?curid=4105144", "title": "Team Batista no eiko", "text": " \nTeam Batista no Eiko (\u30c1\u30fc\u30e0\u00b7\u30d0\u30c1\u30b9\u30bf\u306e\u6804\u5149 The Glorious Team Batista) \u00e8 una pellicola cinematografica uscita nel 2008 tratto dal romanzo omonimo e best seller scritto da Takeru Kaido; seguito poi da un dorama stagionale autunnale in 11 puntate di Fuji TV mandato in onda alla fine del 2008.\nLa storia ruota attorno ad un team di medici noti per la loro bravura nell'eseguire un tipo specifico d'intervento chirurgico al cuore: per\u00f2 dopo una serie d'operazioni fallite che hanno causato la morte del paziente viene avviata un'indagine interna all'ospedale dove operano insieme, guidata da un medico (Taguchi) e da un funzionario del governo.\nNel romanzo originale il protagonista risulta essere proprio Taguchi; tuttavia nell'adattamento cinematografico il personaggio viene sostituito con una giovane donna (nel dorama invece torna ad essere un uomo).\nTrama.\nSono sette, tra medici ed infermieri, gli appartenenti al gruppo conosciuto come \"Team Batista\": essi rappresentano il massimo orgoglio per il Tojo University Hospital. Questo team medico \u00e8 specializzato nell'eseguire un importante quanto difficile intervento chirurgico a cuore aperto nota come \"procedura batista\".\nNormalmente questa risulta avere un tasso di successo del 60%, ma la squadra \u00e8 riuscita ad inanellare ben 26 interventi chirurgici perfettamente riusciti di fila. Tuttavia, purtroppo, la serie positiva s'\u00e8 bruscamente interrotta con tre interventi consecutivi finiti con la morte del paziente.\nDi conseguenza viene avviata un'indagine interna per stabilir le cause di questi improvvisi fallimenti: il quarantenne dottor Kohei viene incaricato di scoprire la verit\u00e0 che si cela dietro a questi presunti incidenti del tutto inspiegabili. Tale valutazione \u00e8 per\u00f2 immediatamente respinta da Keisuke, un investigatore che lavora per il ministero della salute, lavoro e welfare. \nLe indagini classificate come errori portano l'inchiesta a basarsi invece sul fatto che le morti sono state in realt\u00e0 omicidi. "}
{"id": "4105147", "revid": "61051", "url": "https://it.wikipedia.org/wiki?curid=4105147", "title": "Chiostri di Sant'Ambrogio", "text": "I chiostri di Sant'Ambrogio, ora sede dell'Universit\u00e0 Cattolica del Sacro Cuore, sono stati progettati dal Bramante nel 1497 sotto il mecenatismo di Ludovico il Moro, erede di Francesco Sforza e di Bianca Maria Visconti. L'opera segue un modello ligneo proprio del pittore urbinate, che \u00e8 caratterizzato da una grandiosit\u00e0 d'impianto che verr\u00e0 imitata per tutto il Cinquecento.\nStruttura.\nI due chiostri caratterizzati rispettivamente dall'ordine dorico e dall'ordine ionico (a quel tempo ancora insoliti), presentano arcate insolitamente alte 7,5 metri. Tale soluzione avr\u00e0 successo come tipologia in quanto si rivel\u00f2 particolarmente adatta ad ospitare sia grandi stanze a doppia altezza, come mense e biblioteche, sia celle per i monaci su due piani. Nel corpo di spina tra i due chiostri, nel corso del XVI secolo fu realizzato un grande refettorio.\nNel 1929 inizi\u00f2 la ristrutturazione ventennale del monastero benedettino ad opera di Giovanni Muzio."}
{"id": "4105149", "revid": "664238", "url": "https://it.wikipedia.org/wiki?curid=4105149", "title": "Luigi Bonnefon", "text": ""}
{"id": "4105150", "revid": "23", "url": "https://it.wikipedia.org/wiki?curid=4105150", "title": "Ferronickelplatino", "text": ""}
{"id": "4105154", "revid": "23", "url": "https://it.wikipedia.org/wiki?curid=4105154", "title": "Tetraauricuprite", "text": ""}
{"id": "4105158", "revid": "23", "url": "https://it.wikipedia.org/wiki?curid=4105158", "title": "Tetraferroplatino", "text": ""}
{"id": "4105159", "revid": "287204", "url": "https://it.wikipedia.org/wiki?curid=4105159", "title": "Tecnica di costruzione degli obelischi nell'antico Egitto", "text": "La tecnica di costruzione degli obelischi nell'antico Egitto \u00e8 un argomento archeologico ben compreso ai giorni nostri. Gli obelischi egizi sono sottili pilastri di pietra a sezione quadrata, usati per motivi ornamentali nei templi, con connotazione religiosa o socio-politica. Sono generalmente fatti di granito proveniente dalle famose cave poste vicino alle rive del Nilo, soprattutto nella regione di Assuan. In una cava di questa zona, la cava pi\u00f9 a nord che oggi \u00e8 un museo all'aperto, si trova il famoso enorme obelisco incompiuto. \u00c8 stato parzialmente scavato dalla roccia, ma la faccia inferiore \u00e8 ancora attaccata al suolo. Quando si ruppe, furono effettuati senza successo tentativi per ricavarne obelischi pi\u00f9 piccoli. Si tratta di un semplice scavo e sono stati lasciati i segni che hanno permesso di capire la tecnica estrattiva utilizzata.\nLa procedura di estrazione.\nLo scavo era effettuato nel granito direttamente sulla superficie della pietra al suolo, tagliando i quattro lati. Si sa che gli strumenti utilizzati per scavare il granito erano piccole palle di diorite. Gli obelischi fatti di roccia pi\u00f9 morbida e non di granito, come l'arenaria, erano scavati con scalpelli di legno. Una volta tagliati i lati, la pietra veniva staccata dal suolo. Venivano fatte una serie di perforazioni, con gli arnesi di diorite. Questi buchi venivano riempiti di legno, poi saturato d'acqua. I piccoli pezzi di legno, espandendosi grazie all'umidit\u00e0, rompevano la roccia presente tra i vari buchi, separando quindi l'obelisco dal suolo lasca residui sulla rocce, in buche delle misure approssimative di famosi obelischi (come l'ago di Cleopatra)\nIl trasporto.\nGli obelischi venivano creati nelle cave poste lungo le rive del Nilo, cosicch\u00e9 queste pesanti strutture potessero essere facilmente caricate e trasportate su barche speciali, navigando il fiume verso le loro destinazioni finali.\nErezione degli obelischi.\nGli obelischi pi\u00f9 grandi, come quelli eretti da Thutmose III, venivano solitamente sollevati da squadre di lavoratori, probabilmente operai o agricoltori in pensione. Queste strutture venivano innalzate con spesse corde legate all'estremit\u00e0 dell'obelisco."}
{"id": "4105160", "revid": "1160330", "url": "https://it.wikipedia.org/wiki?curid=4105160", "title": "Gruppo della tulameenite", "text": "Il gruppo della tulameenite \u00e8 un gruppo di minerali."}
{"id": "4105165", "revid": "884077", "url": "https://it.wikipedia.org/wiki?curid=4105165", "title": "Rugby Calvisano 2008-2009", "text": ""}
{"id": "4105166", "revid": "28592", "url": "https://it.wikipedia.org/wiki?curid=4105166", "title": "Convento San Pasquale Baylon", "text": ""}
{"id": "4105167", "revid": "80598", "url": "https://it.wikipedia.org/wiki?curid=4105167", "title": "Sibyl Amarilli Mostert", "text": ""}
{"id": "4105169", "revid": "23", "url": "https://it.wikipedia.org/wiki?curid=4105169", "title": "Gruppo della nordite", "text": "Il gruppo della nordite \u00e8 un gruppo di minerali."}
{"id": "4105178", "revid": "253269", "url": "https://it.wikipedia.org/wiki?curid=4105178", "title": "Sami Gayle", "text": "Biografia.\nNata a Weston, in Florida, Inizia la sua carriera da bambina, ottenendo piccoli ruoli televisivi, avr\u00e0 un ruolo marginale nel film \"Noah\". Dal 2010 otterr\u00e0 il suo primo ruolo di rilievo dove interpreta il ruolo di Nicole \"Nicki\" Reagan-Boyle nella serie televisiva \"Blue Bloods\".\nDebutta al cinema nel 2011 in \"Detachment - Il distacco\", un film di Tony Kaye. Nel 2012 recita in \"Stolen\", con Nicolas Cage. Prender\u00e0 parte, nel 2014, al film \"Vampire Academy\".\nDoppiatrici italiane.\nNelle versioni in italiano dei suoi film, Sami Gayle \u00e8 stata doppiata da:"}
{"id": "4105179", "revid": "110157", "url": "https://it.wikipedia.org/wiki?curid=4105179", "title": "Made in Sweden (E-Type)", "text": "Made in Sweden \u00e8 l'album di debutto della band Eurodance svedese E-Type."}
{"id": "4105180", "revid": "23", "url": "https://it.wikipedia.org/wiki?curid=4105180", "title": "Gruppo della wyllieite", "text": "Il gruppo della wyllieite \u00e8 un gruppo di minerali."}
{"id": "4105188", "revid": "62748", "url": "https://it.wikipedia.org/wiki?curid=4105188", "title": "Chiesa matrice", "text": ""}
{"id": "4105190", "revid": "767487", "url": "https://it.wikipedia.org/wiki?curid=4105190", "title": "Kaada/Patton", "text": "Storia della collaborazione.\nQuesta collaborazione cos\u00ec singolare nasce quando Mike Patton, durante un suo viaggio in Europa, si imbatte nella musica di un giovane compositore norvegese: John Erik Kaada. Subito nel 2003 la Ipecac Recordings, casa discografica della quale Patton \u00e8 cofondatore, produce l'album di debutto di Kaada: \"Thank You for Giving Me Your Valuable Time\".\nLa musica scaturita da questo incontro \u00e8 caratterizzata dall'unione tra \"la sensualit\u00e0\" e \"l'oscuro\", dando vita nel 2004 all'album \"Romances\", sempre edito da Ipecac. Nonostante stilisticamente i due artisti siano molto diversi, il punto d'incontro \u00e8 sbocciato nell'amore che si pu\u00f2 riscontrare da parte di entrambi per la musica da film: in patria Kaada \u00e8 un affermato (e premiato) compositore di colonne sonore, mentre tra i lavori di Patton si possono riscontrare diversi omaggi al cinema, primo fra tutti l'album realizzato con i Fant\u00f4mas, \"The Director's Cut\"."}
{"id": "4105192", "revid": "1305772", "url": "https://it.wikipedia.org/wiki?curid=4105192", "title": "Tetraneutrone", "text": "Il tetraneutrone \u00e8 un ipotetico stato legato stabile formato da quattro neutroni.\nQuesto stato legato venne ipotizzato da un gruppo guidato da Francisco-Miguel Marqu\u00e9s del CNRS Laboratory for Nuclear Physics, basandosi sulla disintegrazione di nuclei di berillio-14, che colpendo un bersaglio costituito da atomi di carbonio avrebbe prodotto un nucleo di berillio-10 e 4 neutroni.\nAlcuni indizi sull'esistenza del tetraneutrone sono stati raccolti nel 2002 durante alcuni esperimenti nell'ambito dell'acceleratore di particelle GANIL. Tali indizi non sono comunque sufficienti a stabilire con certezza l'esistenza del tetraneutrone.\nSecondo alcuni scienziati l'ipotetico \"tetraneutrone\" non sarebbe riconducibile invece ad uno stato legato, bens\u00ec all'insieme di 4 neutroni vicini ma non legati tra loro, che avrebbero colpito nello stesso momento il rilevatore delle particelle apparendo erroneamente come un singolo stato legato.\nLa teoria corrente supponeVA che questi pacchetti non dovrebbero essere stabili e quindi non dovrebbero esistere.\nTuttavia, un recente esperimento ha messo in luce forti evidenze sperimentali sull'esistenza di questi stati legati, con una significativa statistica di 4.9-sigma"}
{"id": "4105199", "revid": "76963", "url": "https://it.wikipedia.org/wiki?curid=4105199", "title": "Y\u016bya Tegoshi", "text": "Soprannominato Tego o Tego-nyan, \u00e8 membro della boy band J-pop NEWS e del suo sottogruppo Tegomass, dell'agenzia Johnny &amp; Associates. Entra come tirocinante nei Johnny's Jr. nel 2002, prima di diventare membro effettivo dei NEWS l'anno successivo.\nA partire dal 2005 comincia a partecipare, con ruoli sempre pi\u00f9 importanti, in varie pellicole cinematografiche, show televisivi e dorama. Conduce un suo personale programma radiofonico tra il 2005 e il 2006.\nDurante una pausa nel lavoro dei NEWS, lui ed il compagno di band Takahisa Masuda formano il duo Tegomass, il quale nella primavera del 2007 pubblica il singolo intitolato \"Kiss\" che diventa la sigla per l'anime \"Lovely Complex\".\nNel 2008 recita nel ruolo di Mirai nel film \"Memoirs of a Teenage Amnesiac\", basato sul romanzo omonimo di Gabrielle Zewin. Nel 2009 ottiene il ruolo di Toyama nel dorama live action basato su \"Yamato Nadeshiko shichi henge\", andato in onda nel principio dell'anno successivo: qui recita a fianco di Kazuya Kamenashi."}
{"id": "4105201", "revid": "767487", "url": "https://it.wikipedia.org/wiki?curid=4105201", "title": "Tor Fuglset", "text": "Biografia.\n\u00c8 il fratello di Jan Fuglset.\nCarriera.\nClub.\nFuglset cominci\u00f2 la carriera con la maglia del Molde, per poi passare all'Odda. Dopo una breve esperienza in squadra, si trasfer\u00ec al Fredrikstad. Segn\u00f2 una rete nella finale di Coppa di Norvegia 1969, persa per\u00f2 per 5-3 contro lo Str\u00f8msgodset. In due stagioni al Fredrikstad, gioc\u00f2 27 partite di campionato e sigl\u00f2 8 reti.\nSuccessivamente, pass\u00f2 al Lyn Oslo, per cui debutt\u00f2 il 26 aprile 1971, segnando anche una doppietta nel 7-1 inflitto al Frigg. In due stagioni, totalizz\u00f2 32 presenze e 10 reti. Gioc\u00f2 poi per gli olandesi dell'ADO Den Haag, ma dovette ritirarsi dall'attivit\u00e0 agonistica a causa di un difetto cardiaco. Torn\u00f2 in campo nel 1979, per il Molde: aiut\u00f2 il club a raggiungere la promozione nella 1. divisjon.\nNazionale.\nFuglset conta 9 presenze e 2 reti per la . Esord\u00ec il 19 settembre 1970, trovando anche la via del gol nella sconfitta per 2-4 contro la ."}
{"id": "4105203", "revid": "110157", "url": "https://it.wikipedia.org/wiki?curid=4105203", "title": "Chiesa matrice di San Nicola di Bari", "text": "La chiesa matrice di San Nicola di Bari si trova a Ruoti, in provincia di Potenza, ed \u00e8 consacrata a san Nicola di Bari.\nStoria.\nGi\u00e0 in atti dell'8 aprile 1620 del notaio Masio di Avigliano e del 30 dicembre 1657 del notaio Grippo di Avigliano, la chiesa matrice di Ruoti viene indicata con il titolo di San Nicola. Per le epoche precedenti si conosce che la Feudataria Zenobia Scaglione fu seppellita \"in cornu Evangelii\" dell'altare maggiore della chiesa madre, ed effettivamente nel suddetto luogo, durante un riattamento eseguito verso il 1900, furono trovati resti di una sepoltura che andarono poi dispersi. Nel 1794 la vecchia chiesa, che per ampiezza era circa la met\u00e0 dell'attuale, ma sita nello stesso luogo e con lo stesso orientamento, venne abbattuta, e la nuova fondazione, che incorpor\u00f2 la vecchia, venne inaugurata dal vescovo Serrao che vi port\u00f2 la prima pietra. Le mura e la cupola, furono completate entro il 1805, mentre l'interno venne terminato entro il 1810. Su incarico del vescovo Serrao, l'architetto Magri, discepolo del Vanvitelli, redasse il progetto, mentre il direttore dei lavori fu il maestro Antonio Porcello, che mor\u00ec cadendo dalla cupola nel 1802. L'altare maggiore della vecchia chiesa, dedicato a san Nicola, di pietra marmorea della locale Abetina (e che ora \u00e8 situato sotto la statua del santo a sinistra dell'altare maggiore), secondo la tradizione fu sostituito dal Magri con un altare della cattedrale di Potenza, che lo stesso architetto aveva rifatto e conserva ancora i simboli vescovili (mitra e pastorale). Potrebbe per\u00f2, in mancanza di migliore documentazione, essere stato regalato dal vescovo Achille Caracciolo alla chiesa di Ruoti, mentre egli era vescovo di Potenza e la madre feudataria di Ruoti. Confrontando questo altare con quello della cappella della SS. Annunziata nella cattedrale di Napoli, di propriet\u00e0 della famiglia Caracciolo, e ricordandosi che il vescovo Achille Caracciolo, tra il 1616 e il 1623, rifece la cattedrale di Potenza, si ha la netta impressione che i due altari siano della stessa mano. Nel secolo scorso ebbe una sovrastruttura che ha deformato alquanto la purezza della linea; nel 1960 fu spostato di due metri indietro e vi fu rifatto il piano e la balaustra. Di pietra marmorea dell'Abetina \u00e8 anche l'altare prima dedicato a santa Filomena (pi\u00f9 recentemente la statua \u00e8 stata rifatta e dedicata a Sant'Agnese). Degna di nota, a fianco di questo altare, \u00e8 una statua lignea di san Rocco del 1700 e un reliquario di notevole importanza. Particolare importanza, anche se sciupati dal tempo e da incrostazioni di polvere, hanno quattro dipinti di ignoto autore di scuola napoletana presumibilmente del 1650-1700. Tutti raffigurano in diversi atteggiamenti, la Madonna al centro e santi in venerazione e in preghiera. Quello a sinistra dell'entrata \u00e8 incorniciato da quindici meravigliosi quadretti che raffigurano i misteri del rosario. Questi quattro quadri furono donati dalla famiglia Contaldi. Il campanile, preesistente alla nuova Chiesa, fu sopraelevato ed ultimato dopo il 1814, al tempo dell'arc. Vincenzo Caivano che, dandone l'esempio, sollecit\u00f2 i cittadini di tutte le condizioni a trasportare pietre dalla \"fiumara\" di Ruoti. Il terremoto del 16 dicembre 1857 lo danneggi\u00f2 tanto che si dovette ridurne l'altezza. Ora \u00e8 di nuovo pericolante. Antecedente alla nuova costruzione, cio\u00e8 del 1763, \u00e8 la campana maggiore sulla quale vi \u00e8 rappresentata la Madonna, san Nicola, sant'Antonio e il Redentore. Sulla campana media vi \u00e8 rappresentato san Nicola ed una lucertola (tale campana fu fusa in localit\u00e0 Calvario, mentre tutti i cittadini gettavano nella fusione oggetti d'oro e d'argento). Sulla campana piccolina, ora lesionata, v'\u00e8 il nome del fondatore e la data: Gennaro Danisi. A.D. 1887. Nel 1971 \u00e8 stato provveduto alla costruzione di una scala interna per accedere alla campana e all'orologio pubblico nonch\u00e9 all'impianto di riscaldamento ad aria calda."}
{"id": "4105204", "revid": "6923", "url": "https://it.wikipedia.org/wiki?curid=4105204", "title": "Maya/Libera di andare", "text": "Maya/Libera di andare \u00e8 un singolo di Lina Savon\u00e0, pubblicato nel 1978.\nIl brano \"Maya\" ha partecipato al Festivalbar di quell'anno.\nAutori: Astra/Bochica/Pietrosani."}
{"id": "4105208", "revid": "1442080", "url": "https://it.wikipedia.org/wiki?curid=4105208", "title": "ITF Women's Circuit Dubai 2005 - Singolare", "text": "Il tabellone singolare dell'ITF Women's Circuit Dubai 2005, torneo di tennis che faceva parte del circuito ITF Women's Circuit nell'ambito dell'ITF Women's Circuit 2005, \u00e8 stato vinto da Sandra Klemenschits (tds n. 3). In finale ha sconfitto Kyra Nagy (tds n. 1) con il punteggio di 6-4, 6-1."}
{"id": "4105211", "revid": "287204", "url": "https://it.wikipedia.org/wiki?curid=4105211", "title": "Lollingite", "text": ""}
{"id": "4105212", "revid": "984922", "url": "https://it.wikipedia.org/wiki?curid=4105212", "title": "Distretto elettorale di Onayena", "text": "Il distretto elettorale di Onayena \u00e8 un distretto elettorale della Namibia situato nella Regione di Oshikoto con 15.392 abitanti al censimento del 2011. Il capoluogo \u00e8 la citt\u00e0 di Onayena.\nLocalit\u00e0.\nNel distretto sono presenti le seguenti localit\u00e0:\nOnayena, Oniiwe, Ompugulu, Oniimwandi, Omandongo, Uuyoka, Onambeke, Uukete, Ethindi, Enkolo, Iikokola, Oniihwa, Okakwiyu, Omadhiya, Okambogo, Okakololo, Iihongo."}
{"id": "4105213", "revid": "599013", "url": "https://it.wikipedia.org/wiki?curid=4105213", "title": "David Andersen (calciatore)", "text": "Carriera.\nClub.\nAndersen vest\u00ec la maglia del Frigg. Con questa maglia, vinse due edizioni della Norgesmesterskapet: 1914 e 1916.\nNazionale.\nConta 9 presenze per la . Esord\u00ec il 3 novembre 1912, nella sconfitta per 4-2 contro la ."}
{"id": "4105219", "revid": "984922", "url": "https://it.wikipedia.org/wiki?curid=4105219", "title": "Distretto elettorale di Oniipa", "text": "Il distretto elettorale di Oniipa \u00e8 un distretto elettorale della Namibia situato nella Regione di Oshikoto con 24.939 abitanti al censimento del 2011. Il capoluogo \u00e8 la citt\u00e0 di Oniipa.\nAltre localit\u00e0 del distretto sono Oshigambo e Onanjokwe."}
{"id": "4105223", "revid": "123177931", "url": "https://it.wikipedia.org/wiki?curid=4105223", "title": "Un grido", "text": "Un grido \u00e8 un'opera di Giovanni Rizzi, uscita in prima edizione nel 1878 per la casa editrice Brigola in cui l'autore difendeva \u00abuna poesia per certi versi borghese e filistea\u00bb \nL'opera.\nIl libriccino ebbe un notevole successo, visto che fino al 1880 ebbe ben 5 edizioni. In esso il Rizzi polemizzava aspramente con i poeti veristi e i loro capiscuola (Lorenzo Stecchetti e Giosu\u00e8 Carducci) ritenendosi l'ultimo difensore dell'ideale. In particolare, visto che Carducci celebrava nelle sue poesie l'arte ellenica, gli obiett\u00f2 che \u00abaltro \u00e8 avere il senso dell'arte greca, ed altro avere il senso greco dell'arte\u00bb \nNell'operetta, il Rizzi faceva paladino dei santi affetti, della fede, della virt\u00f9, dell'amore per la patria, che a suo dire gli scrittori veristi che stampavano presso lo Zanichelli Editore i loro libri in caratteri elzeviriani avevano negato e vilipeso. Alle critiche del Rizzi, risposero Olindo Guerrini con il \"Prologo\" di \"Nova polemica\" e Pier Enea Guarnerio con il libretto \"Auxilium\".\nAll'opuscolo del Guarnerio, Rizzi rispose in una recensione accusandolo di oscenit\u00e0: stando a quel che dice il Guerrini in \"Nova polemica\" a causa di questa denuncia il Guarnerio ebbe delle noie.\nUna lirica di questo libretto ebbe particolarmente successo (fu compresa in alcune antologie): si tratta del sonetto che fu parodiato dal Olindo Guerrini in \"Nova Polemica\" e nel \"Giobbe\" e da Felice Cavallotti nelle sue \"Anticaglie\"."}
{"id": "4105226", "revid": "23", "url": "https://it.wikipedia.org/wiki?curid=4105226", "title": "Gruppo della marcasite-l\u00f6llingite", "text": "Il gruppo della marcasite-l\u00f6llingite \u00e8 un gruppo di minerali."}
{"id": "4105227", "revid": "1543377", "url": "https://it.wikipedia.org/wiki?curid=4105227", "title": "Distretto elettorale di Onyaanya", "text": "Il distretto elettorale di Onyaanya \u00e8 un distretto elettorale della Namibia situato nella Regione di Oshikoto con 20.902 abitanti al censimento del 2011. Il capoluogo \u00e8 la citt\u00e0 di Onyaanya."}
{"id": "4105229", "revid": "984922", "url": "https://it.wikipedia.org/wiki?curid=4105229", "title": "Distretto elettorale di Tsumeb", "text": "Il distretto elettorale di Tsumeb \u00e8 un distretto elettorale della Namibia situato nella Regione di Oshikoto con 19.840 abitanti al censimento del 2011. Il capoluogo \u00e8 la citt\u00e0 di Tsumeb."}
{"id": "4105234", "revid": "47767", "url": "https://it.wikipedia.org/wiki?curid=4105234", "title": "Fulco Scotti", "text": ""}
{"id": "4105247", "revid": "767487", "url": "https://it.wikipedia.org/wiki?curid=4105247", "title": "'Amran", "text": "\u02bfAmr\u0101n () \u00e8 una citt\u00e0 dello Yemen centro-occidentale, capoluogo del Governatorato di 'Amran. Al censimento del 2004, vennero contati 76.863 abitanti."}
{"id": "4105249", "revid": "62004", "url": "https://it.wikipedia.org/wiki?curid=4105249", "title": "Japan Cup 2011 (ciclismo)", "text": "La Japan Cup 2011, ventesima edizione della corsa e valida come evento dell'UCI Asia Tour 2012 categoria 1.HC, si svolse il 23 ottobre 2011 su un percorso totale di 151,3\u00a0km. Fu vinta dall'australiano Nathan Haas che termin\u00f2 la gara in 4h08'35\" alla media di 36,51\u00a0km/h.\nAl traguardo 42 ciclisti portarono a termine il percorso."}
{"id": "4105253", "revid": "110157", "url": "https://it.wikipedia.org/wiki?curid=4105253", "title": "L'ultimo giorno (romanzo)", "text": "L'ultimo giorno (titolo originale: \"Near Death\") \u00e8 un romanzo dello scrittore statunitense Glenn Cooper, uscito in anteprima mondiale in Italia a giugno del 2012. Si tratta del primo romanzo di Cooper ambientato totalmente ai giorni nostri.\nTrama.\nIl tenente dell'FBI Cyrus O'Malley \u00e8 alla feroce ricerca di un misterioso assassino che, alle sue vittime, pratica un misterioso foro nel cranio dopo averle strangolate. Lo scienziato Alex Weller \u00e8 alla disperata ricerca di una nuova sostanza che, sepolta nel nostro cervello, sarebbe la causa delle esperienze di quasi-morte. Esperienza che lui aveva vissuto in prima persona nel 1988, quando suo padre era morto in un incidente stradale e lui aveva rischiato di fare la stessa fine. Il mistero della morte far\u00e0 incrociare questi uomini, e li porter\u00e0 ben presto a cambiare l'umanit\u00e0 intera. Nulla sar\u00e0 pi\u00f9 come prima, quando arriver\u00e0 il fatidico Ultimo Giorno...\nEdizioni.\nGlenn Cooper, \"L'Ultimo Giorno\", traduzione di Elena Cantoni, Nord, 2012, pp.\u00a0452 ISBN 9788842920021."}
{"id": "4105255", "revid": "23", "url": "https://it.wikipedia.org/wiki?curid=4105255", "title": "Gruppo della skutterudite", "text": "Il gruppo della skutterudite \u00e8 un gruppo di minerali."}
{"id": "4105257", "revid": "11959", "url": "https://it.wikipedia.org/wiki?curid=4105257", "title": "Distretto di al-Matamma", "text": "Il distretto di al-Ma\u1e6damma () \u00e8 un distretto dello Yemen, situato nel Governatorato di al-Jawf, con 28.935 abitanti al censimento del 2003."}
{"id": "4105258", "revid": "23", "url": "https://it.wikipedia.org/wiki?curid=4105258", "title": "Nickel-skutterudite", "text": ""}
{"id": "4105259", "revid": "3115", "url": "https://it.wikipedia.org/wiki?curid=4105259", "title": "Newtown (Powys)", "text": "Newtown (in gallese: Y Drenewydd; 11.000 ab.ca.) \u00e8 una cittadina del Galles centro-orientale, facente parte della contea del Powys (contea tradizionale: Montgomeryshire) e situata lungo il corso del fiume Severn.\nPrincipale centro della contea, era un tempo anche un importante centro per l'industria tessile, tanto da guadagnarsi l'appellativo di \"Leeds del Galles\".\nGeografia fisica.\nCollocazione.\nNewtown (da non confondere con l'omonimo ex-sobborgo di Cardiff) si trova quasi esattamente al centro della contea di Powys a non molti chilometri dal confine con la contea inglese dello Shropshire e ad ovest/nord-ovest delle Shropshire Hills ed \u00e8 situata all'incirca a met\u00e0 strada tra le localit\u00e0 di Welshpool e Llandrindod Wells (rispettivamente a sud della prima e a nord della seconda).\nSociet\u00e0.\nEvoluzione demografica.\nAl censimento del 2001, Newtown contava una popolazione di 10.783 abitanti.\nStoria.\nIl passato industriale.\nNel XIX secolo, Newton fu un centro tessile di rilevanza nazionale, in particolare per l'industria della flanella.\nNacque a Newtown anche la prima industria per corrispondenza al mondo, la ditta tessile Pryce-Jones.\nInoltre, nei dintorni di Newtown, a Carno, apr\u00ec il suo primo negozio in Galles la stilista Laura Ashley (1925-1985).\nEdifici e luoghi d'interesse.\nTextile Museum.\nIl \"Textile Museum\" (\"Museo tessile\"), ubicato in Commercial Street, ripercorre l'epoca d'oro in cui la citt\u00e0 era un importante centro dell'industria tessile.\nVi sono esposti, tra l'altro, vecchi telai a mano ed esemplari di flanella e lana.\nRobert Owen Museum.\nIl \"Robert Owen Museum\", situato all'interno del municipio, \u00e8 dedicato a quello che \u00e8 probabilmente il cittadino pi\u00f9 famoso della citt\u00e0, vale a dire l'imprenditore e sindacalista Robert Owen (1771-1838).\nCastello.\nNon rimane pi\u00f9 nulla invece del castello che si trovava su una collinetta che sovrasta la citt\u00e0. e che fu costruito nella seconda met\u00e0 del XIII secolo per proteggere il vicino confine."}
{"id": "4105262", "revid": "767487", "url": "https://it.wikipedia.org/wiki?curid=4105262", "title": "The Explorer (album)", "text": "The Explorer \u00e8 il secondo album in studio della band Eurodance svedese E-Type, che \u00e8 stato pubblicato nel 1996. Esso contiene canzoni di successo come \"Calling Your Name\", \"Back In the Loop\" e \"I Just Wanna Be With You\". Il singolo \"Free Like A Flying Demon\" ha ottenuto un enorme successo nelle stazioni radio durante il 1997, ed oggi \u00e8 la canzone degli E-Type pi\u00f9 ascoltata in radio negli Stati Uniti. L'album ha raggiunto il 60\u00ba posto nella classifica statunitense \"Billboard Hot 200 Albums Chart\" (in 19 settimane). Nel Regno Unito \"Calling Your Name\" \u00e8 stato il primo singolo a raggiungere la Top-10 nelle classifiche dei club e delle discoteche. Questa canzone ha attirato l'attenzione di MTV negli Stati Uniti e ha raggiunto il 17\u00ba posto nella \"US Billboard Hot 100 Singles Chart\" e ha ricevuto moltissimi spazi in televisione e in radio."}
{"id": "4105265", "revid": "606039", "url": "https://it.wikipedia.org/wiki?curid=4105265", "title": "Cyprinodon iberus", "text": ""}
{"id": "4105270", "revid": "131145", "url": "https://it.wikipedia.org/wiki?curid=4105270", "title": "Sultan Abdulmajeed Al-Hebshi", "text": ""}
{"id": "4105272", "revid": "38120", "url": "https://it.wikipedia.org/wiki?curid=4105272", "title": "Riboside", "text": ""}
{"id": "4105280", "revid": "125313611", "url": "https://it.wikipedia.org/wiki?curid=4105280", "title": "Bradley Beal", "text": "Carriera.\nHigh school.\nBeal ha frequentato la \"Chaminade College Preparatory School\" di St. Louis. Ha gareggiato nel 2010 al FIBA Under-17 World Championship con gli USA, mantenendo una media di 18 punti a partita e arrivando alla vittoria finale. Durante il suo anno da senior ha avuto una media di 32,5 punti a partita e 5,7 rimbalzi e 2,8 palle rubate. Nel 2011 \u00e8 stato nominato \"Gatorade National Player of the New Year\".\nCollege.\nIl 30 novembre 2009 ha accettato una borsa di studio per frequentare la University of Florida, dove ha giocato per la squadra maschile dei Florida Gators. Nella sua prima partita ufficiale ha realizzato 14 punti. \u00c8 stato nominato \"SEC Freshman of the Week\" il 28 novembre 2011. Beal ha vinto altri cinque \"SEC Freshman of the Week\" ed \u00e8 stato nominato nel \"SEC All-Freshman Team\".\nIl 13 aprile 2012 annuncia di voler rinunciare alla sua stagione da \"sophomore\" per rendersi eleggibile al Draft NBA 2012.\nNBA.\nIl 28 giugno 2012, giorno del suo diciannovesimo compleanno, durante il Draft NBA, viene selezionato dai Washington Wizards con la terza scelta assoluta. Debutta con la maglia della capitale il 30 ottobre nella sconfitta contro i Cleveland Cavaliers, mettendo a referto 8 punti, 3 assist, 3 rimbalzi e 1 rubata. Nel mese di dicembre 2012 viene nominato \"Rookie of the Month\" per la Eastern Conference. Il 7 gennaio realizza il Buzzer beater all'ultimo secondo nel match contro gli Oklahoma City Thunder: Beal, fintando con grande eleganza, mand\u00f2 a vuoto Ibaka e Kevin Martin, e liberissimo segn\u00f2 il sorpasso che valse la vittoria ai Wizards. Il 30 gennaio figur\u00f2 fra i convocati per Rookie Challenge dell'All-Star weekend di Houston. Al termine del mese di gennaio viene eletto per la seconda volta \"rookie\" del mese per la conference orientale. Nonostante ci\u00f2 non vinse il premio di \"rookie of the year\", che and\u00f2 all'unanimit\u00e0 assoluta a Damian Lillard dei Portland Trail Blazers. Il 7 gennaio 2021 segna 60 punti nella partita persa contro i Philadelphia 76ers, suo nuovo career high.\nInsieme al suo compagno di squadra Russel Westbrook, i Washington Wizards raggiungono i playoff dopo aver eliminato ai play-in i Indiana Pacers.\nNei play-off furono eliminati 4-1 dai Philadelphia 76ers.\nPrima della stagione 2021-2022 venne scambiato il suo compagno Russel Westbrook ai Los Angeles Lakers in cambio di Kentavious Caldwell-pope, Montrezl Harrel, Kile Kuzma e scelte.\nTuttavia dopo le prime quattordici partite il record di squadra era 10-4.\ufffc"}
{"id": "4105283", "revid": "217830", "url": "https://it.wikipedia.org/wiki?curid=4105283", "title": "Gran Premio motociclistico d'Olanda 2012", "text": "Il Gran Premio motociclistico d'Olanda 2012 \u00e8 il settimo Gran Premio della stagione 2012. Le gare si sono disputate sabato 30 giugno 2012 sul circuito di Assen. Nelle tre classi i vincitori sono stati rispettivamente Casey Stoner in MotoGP, Marc M\u00e1rquez in Moto2 e Maverick Vi\u00f1ales in Moto3.\nMoto2.\n\u00c1ngel Rodr\u00edguez, separatosi dal team Desguaces La Torre SAG, viene sostituito da Damian Cudlin.\nNel Gran Premio di Francia Anthony West era risultato positivo a controlli antidoping, per tale motivo il 31 ottobre 2012 dopo il GP d'Australia \u00e8 stata presa la decisione di annullare il risultato ottenuto in Francia e di squalificarlo per un mese, cosa che non gli ha permesso di partecipare all'ultima tappa del campionato 2012, a valencia. In seguito, il 28 novembre 2013, vengono annullati tutti i suoi risultati ottenuti nei 17 mesi successivi al GP di Francia della stagione precedente, fra cui quello di questa gara.\nMoto3.\nIn questo Gran Premio corrono due wildcard, vale a dire Bryan Schouten su Honda e Juli\u00e1n Miralles, con una moto dotata di propulsore Honda e allestita in proprio dal team MIR Racing."}
{"id": "4105284", "revid": "23", "url": "https://it.wikipedia.org/wiki?curid=4105284", "title": "Litiotantite", "text": ""}
{"id": "4105285", "revid": "287204", "url": "https://it.wikipedia.org/wiki?curid=4105285", "title": "Eleanor Beauchamp", "text": "Biografia.\nEra figlia di Richard de Beauchamp, XIII conte di Warwick e di Elizabeth de Berkeley.\nPrima del 1430 venne data in sposa a Thomas de Ros, IX Barone de Ros. La coppia ebbe tre figli:\nDopo esser rimasta vedova nel 1430, spos\u00f2 tra il 1431 e il 1435 Edmund Beaufort, II duca di Somerset, figlio di Giovanni Beaufort, I conte di Somerset e Lady Margaret Holland.Il matrimonio avvenne senza licenza ed il perdono arriv\u00f2 il 7 marzo 1438.\nDall'unione nacquero dieci figli:\nRimasta di nuovo vedova nel 1455, Eleonor contrasse un terzo matrimonio con Walter Rokesley da cui non ebbe altri figli."}
{"id": "4105286", "revid": "767487", "url": "https://it.wikipedia.org/wiki?curid=4105286", "title": "Kenny Phillips", "text": "Carriera professionistica.\nDraft NFL 2008.\nPhillips fu scelto nel corso del primo giro dai New York Giants nel Draft 2008. Molti esperti sostenevano che non ci fossero safety meritevoli di essere scelte nel primo giro dal draft, a parte Phillips; come previsto fu l'unico giocatore di quel ruolo ad essere scelto nel primo giro. La sua selezione continu\u00f2 la striscia di safety della University of Miami scelte nel primo, succedendo a Brandon Meriweather, scelto come 24\u00ba assoluto dai New England Patriots nel 2007. Prima del draft, The Sporting News paragon\u00f2 Phillips a Deon Grant.\nNew York Giants.\nPhillips avrebbe dovuto competere per il ruolo di safety lasciato libero da Gibril Wilson, accasatosi agli Oakland Raiders nell'estate 2008. Prima dell'inizio del mini-camp, Phillips scelse di indossare il numero 21 come tributo a Sean Taylor, che, come Phillips, aveva giocato come safety alla University of Miami e aveva indossato il numero 21 durante la sua permanenza ai Washington Redskins. Il 22 luglio, Phillips firm\u00f2 un contratto quinquennale del valore di 11,15 milioni di dollari.\nAlla fine della pre-stagione 2008, Phillips si trov\u00f2 al secondo posto nelle gerarchie della squadra per la posizione di free safety dietro Michael Johnson.\nMalgrado non fosse titolare, Phillips divise il ruolo di free safety con Johnson oltre a giocare negli special team. Il primo intercetto della carriera lo fece registrare nella settimana 8 contro i Pittsburgh Steelers, quando mancava un solo minuto alla fine della partita, sigillando la vittoria 21-14 per i Giants. La prima gara da titolare della carriera, Phillips la disput\u00f2 contro i Philadelphia Eagles a causa dell'indisposizione di James Butler per infortunio, conservando tale ruolo anche dopo che Butler si rimise. Nel corso della sua prima stagione, mise in mostra significativi miglioramenti.\nIl 24 settembre 2009, Phillips fu inserito in lista infortunati per un problema al ginocchio sinistro. A Phillips fu diagnosticata un'artrite patello-femorale prima dell'inizio della stagione e le sue condizioni si aggravarono nel corso delle prime due gare della stagione 2009. Dopo l'operazione chirurgica conseguitane, non era chiaro se Phillips sarebbe potuto tornare a rendere ai livelli precedenti all'infortunio.\nL'operazione chirurgica si rivel\u00f2 un successo e dopo un anno fuori dai campi di gioco, il 12 settembre 2010, Phillips part\u00ec come titolare nella prima gara della stagione contro i Carolina Panthers. Nella gara, egli intercett\u00f2 un pallone del quarterback dei Panthers Matt Moore nella vittoria dei Giants 31-18.\nPhillips nella settimana 13 della stagione 2011 si infortun\u00f2 nuovamente al ginocchio sinistro, rimanendo ai bordi del campo per due settimane. La sua stagione regolare termin\u00f2 coi primati in carriera in intercetti (4), passaggi deviati (11) e tackles (82). I Giants conclusero la stagione con un record di 9-7, qualificandosi per un soffio ai playoff grazie alla vittoria decisiva sui Cowboys. Nella \"off-season\", essi eliminarono nell'ordine gli Atlanta Falcons, i favoritissimi e campioni in carica Green Bay Packers e nella finale della NFC i San Francisco 49ers. Il 5 febbraio 2012, Kenny part\u00ec come titolare nel Super Bowl XLVI, vinto contro i New England Patriots 21-17, laureandosi per la prima volta campione NFL.\nIl 26 agosto 2013, Phillips fu svincolato dai Giants.\nNew Orleans Saints.\nDopo avere passato la pre-stagione 2013 coi Philadelphia Eagles e l'intero 2014 fuori dai campi di gioco, nel 2015 Phillips firm\u00f2 coi New Orleans Saints con cui il 20 settembre disput\u00f2 la sua prima partita dal 2012, scendendo in campo come titolare contro i Tampa Bay Buccaneers in cui mise a segno 8 tackle.\nStatistiche.\n\"Fonte: \""}
{"id": "4105289", "revid": "23", "url": "https://it.wikipedia.org/wiki?curid=4105289", "title": "Litiowodginite", "text": ""}
{"id": "4105295", "revid": "31886", "url": "https://it.wikipedia.org/wiki?curid=4105295", "title": "Gruppo della wodginite", "text": "Il gruppo della wodginite \u00e8 un gruppo di minerali."}
{"id": "4105301", "revid": "729019", "url": "https://it.wikipedia.org/wiki?curid=4105301", "title": "All-Ireland Senior Football Championship 1992", "text": "L'All-Ireland Senior Football Championship del 1992 fu l'edizione numero 106 del principale torneo irlandese di calcio gaelico. Fu un'edizione caratterizzata da parecchie sorprese. La prima fu quella di Clare, che si impose nel Munster Senior Football Championship, ottenendo il pass per la serie finale (che allora non prevedeva ripescaggi e ammetteva alle semifinali All-Ireland solo i vincitori provinciali), interrompendo il filotto di vittorie di Kerry e Cork. Meno sorprendente fu l'approdo di Donegal alla serie, visto che l'Ulster Championship \u00e8 molto pi\u00f9 equilibrato, che comunque batt\u00e9 contro ogni pronostico Dublino, assicurandosi l'unica Sam Maguire cup della sua storia."}
{"id": "4105302", "revid": "163662", "url": "https://it.wikipedia.org/wiki?curid=4105302", "title": "Dion Waiters", "text": "Biografia.\nNasce a Filadelfia, in Pennsylvania, da Dion Waiters Sr. e Monique Brown, che lo partor\u00ec diciassettenne e lo crebbe; suo padre, al momento della sua nascita, si trovava in carcere. Quattro ore dopo essere nato, sua nonna mor\u00ec. Waiters crebbe giocando a pallacanestro a ogni ora del giorno, non preoccupandosi nemmeno del tempo meteorologico. In famiglia, le sue principali figure di riferimento furono sua madre e il suo patrigno, James Barnes.\nCarriera.\nCollege (2010-2012).\nWaiters ha frequentato dal 2010 al 2012 il prestigioso college di Syracuse. Nell'anno da \"freshman\" annovera fra le statistiche una media di 6,6 punti a partita, 1,5 assist e 1,6 rimbalzi. L'anno della consacrazione \u00e8 per\u00f2 il secondo, dove alza le medie portandole a 12,6 punti, 2,5 assist e 2,3 rimbalzi per partita. Al termine della stagione NCAA si dichiara eleggibile al Draft NBA.\nNBA.\nCleveland Cavaliers (2012-2015).\nIl 28 giugno 2012, al draft NBA, la guardia di Filadelfia viene chiamata con la quarta scelta assoluta a vestire la casacca dei Cleveland Cavaliers. Nessuno si aspettava per lui una scelta cos\u00ec alta, tuttavia aveva parecchi estimatori che giudicavano altissimo il potenziale del ragazzo. Il 5 luglio firma un contratto coi \"Cavs\". Esordisce nella NBA il 30 ottobre nella vittoria contro i Washington Wizards, dove mette a tabellino 17 punti, 2 rimbalzi e 3 palle rubate in 28 minuti. Il 14 gennaio nel match contro i Sacramento Kings mette a segno il suo \"career-high\" di 33 punti e, accanto a questi, 5 assist e 2 rimbalzi. Venerd\u00ec 15 febbraio partecipa al NBA Rising Stars Challenge nell'NBA All-Star Weekend 2013: partendo in panchina nelle file del team \"Shaq\", mette a referto 23 punti, 3 assist e una palla rubata in 18 minuti. Il 1\u00ba marzo 2013 viene eletto \"Rookie Of The Month\" della Eastern Conference per il mese di febbraio. Il 14 febbraio 2014 riprende parte all'NBA Rising Stars Challenge nel team di Grant Hill. Partendo dalla panchina, giocando circa 22 minuti, mette a segno 31 punti.\nOklahoma City Thunder (2015-2016).\nIl 6 gennaio 2015 venne acquisito dagli Oklahoma City Thunder in uno scambio a tre squadre (New York Knicks e Cleveland Cavaliers) che ha coinvolto anche J.R. Smith e Iman Shumpert. Nei playoff 2016 \u00e8 protagonista in positivo per la squadra aiutandola ad arrivare in finale di conference, dove viene eliminata dai Golden State Warriors.\nMiami Heat (2016-2020).\nTerminata l'esperienza con i Thunder, il 26 luglio 2016 Waiters sigla un contratto con i Miami Heat, dopo aver rifiutato offerte provenienti dai Philadelphia 76ers e dai Brooklyn Nets. Esordisce per la squadra di Miami il 26 ottobre nella vittoria per 108\u201396 contro gli Orlando Magic, mettendo a segno 9 punti, 6 rimbalzi e 4 assist in 34 minuti di gioco. Il 26 novembre sigla un \"season-high\" coi 28 punti segnati nella sconfitta per 110\u2013107 contro i Memphis Grizzlies. Alcuni giorni dopo gli venne riscontrato uno stiramento al muscolo pettineo che lo costringe a uno stop di un mese.\nDopo aver saltato 20 partite, Waiters torn\u00f2 in azione il 4 gennaio 2017 contro i Sacramento Kings. Il cestista di Filadelfia inizia quindi a ritagliarsi un ruolo chiave nella formazione di Erik Spoelstra, e il 21 gennaio seguente eguagli\u00f2 il suo \"career-high\" con una prestazione di 33 punti nella vittoria per 109\u201397 contro i Milwaukee Bucks. Due giorni dopo realizz\u00f2 altrettanti punti nella vittoria per 105\u2013102 contro i Golden State Warriors, mettendo a segno la tripla decisiva a meno di un secondo dal termine della partita. Segn\u00f2 19 punti il 28 gennaio nella gara vinta in trasferta dagli Heat per 100-88 contro i Chicago Bulls. Nonostante lui stesse viaggiando su un'ottima media punti (15,8 a partita), in marzo sub\u00ec un infortunio alla caviglia che gli fece concludere anzitempo la stagione, facendogli saltare le ultime 13 partite.\nIl 7 luglio 2017 firma un prolungamento quadriennale con la franchigia, garantendosi all'incirca 47 milioni di dollari. Il suo esordio nella nuova stagione \u00e8 nella prima partita dell'anno in una sconfitta a Orlando 116-109 dove totalizza 15 punti. Il 30 ottobre pareggia il suo carrer-high di punti, 33, nella sconfitta 122-125 in casa contro Minnesota. Nel gennaio 2018 i suoi problemi alla caviglia sinistra lo costringono a terminare anticipatamente la stagione e il 22 gennaio a operarsi per correggere la sua instabilit\u00e0 a essa. Contemporaneamente viene anche riparata una frattura preesistente al suo osso navicolare. Nonostante la mancanza del suo contributo la squadra riesce comunque ad aggiudicarsi un piazzamento per i playoff, dove per\u00f2 viene sconfitta al primo turno da Philadelphia col punteggio di 1-4.\nDopo una stagione 2018-19 da 12 punti di media, in quella successiva disputa solo 3 partite (la prima di queste il 25 gennaio 2020, dove ha segnato 14 punti contro i Los Angeles Clippers) a causa di frizione con la franchigia con cui arriva alla rottura tanto da finirne ai margini. Il 6 febbraio 2020 viene ceduto via trade ai Memphis Grizzlies, che lo tagliano dopo due giorni.\nLos Angeles Lakers (2020-).\nIl 6 marzo 2020 viene ingaggiato dai Los Angeles Lakers con un minimo salariale, dopo il taglio di Troy Daniels avvenuto qualche giorno prima. Waiters era stato sondato dai gialloviola assieme al veterano J.R. Smith, prima di essere preferito a quest'ultimo."}
{"id": "4105306", "revid": "336944", "url": "https://it.wikipedia.org/wiki?curid=4105306", "title": "Gruppo della northupite", "text": "Il gruppo della northupite \u00e8 un gruppo di minerali."}
{"id": "4105308", "revid": "298229", "url": "https://it.wikipedia.org/wiki?curid=4105308", "title": "Specialit\u00e0 di atletica leggera non ratificate dalla World Athletics per le categorie assolute", "text": "La World Athletics riconosce, a livello internazionale per le categorie assolute, solo determinate specialit\u00e0. Tuttavia, esistono delle discipline che vengono spesso praticate, soprattutto in occasione di alcuni meeting o gare organizzate dalle federazioni nazionali o di area (per esempio, in Italia, dai comitati regionali o provinciali). In questa pagina sono elencate e descritte queste specialit\u00e0.\nCorse piane.\nCorse su pista.\n80 metri piani.\nGli 80 metri piani sono una disciplina che viene corsa raramente a livello assoluto. \u00c8 invece la pi\u00f9 breve distanza ufficiale nelle gare FIDAL della categoria cadetti/e.\nIn Italia, la miglior prestazione maschile \u00e8 di 8\"46, ottenuta da Fabio Cerutti il 1\u00ba maggio 2009, mentre la miglior prestazione femminile \u00e8 quella di Daniela Graglia, che il 1\u00ba maggio 2007 corse la distanza in 9\"61 (cronometraggio automatico). Considerando invece il cronometraggio manuale, la miglior prestazione femminile \u00e8 di Giulia Arcioni (9\"4), ottenuta il 29 maggio 2011.\nPer quanto riguarda la categoria cadetti, il miglior tempo in Italia \u00e8 quello di Giovanni Galbieri (8\"92 il 7 settembre 2008), mentre per le cadette \u00e8 il 9\"75, ottenuto sempre da Giulia Arcioni il 28 maggio 2000.\n100 iarde.\nLe 100 iarde (en. 100 yards) sono una specialit\u00e0 di velocit\u00e0 in linea, non prevista nei programmi ufficiali della World Athletics e nemmeno da quelli del CIO. Si svolge su un tracciato lineare di 100 iarde \u2014 pari a 91 metri e 44 centimetri \u2014 ed \u00e8 affine alla gara ufficiale dei 100 metri piani.\n150 metri piani.\nLa misurazione di questa gara avviene in modi diversi, solitamente si parte a met\u00e0 della curva, il traguardo \u00e8 cos\u00ec quello comune alle altre gare, ma quando il tempo si prende durante una gara di 200 metri l'arrivo \u00e8 considerato 50 metri prima. In allenamento si usa per la resistenza sui 100 metri o per la velocit\u00e0 sui 200 metri.\nLa sfida pi\u00f9 conosciuta \u00e8 quella che avvenne tra Donovan Bailey e Michael Johnson nel 1997, la gara venne per\u00f2 rovinata a met\u00e0 dall'infortunio dello statunitense, Bailey di conseguenza rallent\u00f2 vistosamente alla fine e chiuse in 14\"99.\nIl miglior tempo mai registrato in curva appartiene a Usain Bolt, il 20 agosto 2009, durante la finale dei 200 m piani, pass\u00f2 i 150 metri in 14\"44.\nLa gara a volte si misura anche in rettilineo, sempre Bolt nel 2009 corse al Great Manchester Run in 14\"35.\n176 metri piani.\nCorrispondente a circa seicento piedi, \u00e8 la lunghezza che aveva il rettilineo del vecchio stadio olimpico, quello attuale \u00e8 di 80 metri, veniva usata come unit\u00e0 di misura di lunghezza, detto stadio. Non si svolgono gare in questa misura.\n250 metri piani.\nIntrodotti ai campionati italiani assoluti nel 1923 e usati in tre successive edizioni: 1924, 1926 e 1927. La specialit\u00e0 era solo femminile, il miglior tempo registrato ai campionati \u00e8 37\"2, di Olga Barbieri.\n300 metri piani.\nI 300 metri piani sono una disciplina ufficialmente valida fino alla categoria cadetti/e. Dopo i 15 anni di et\u00e0 diventa una gara inconsueta (rimpiazzata dai 400 metri piani) non organizzata dalla World Athletics: non si corre n\u00e9 ai Mondiali n\u00e9 ai Giochi olimpici, ma solo in alcuni meeting.\n500 metri piani.\nLa distanza dei 500 metri piani non viene corsa da nessuna categoria dell'atletica leggera, se non in alcuni meeting. \u00c8 per\u00f2 spesso utilizzata dai quattrocentisti in allenamento, per migliorare la propria capacit\u00e0 di resistenza. Allo stesso tempo, pu\u00f2 aiutare i mezzofondisti a migliorare la velocit\u00e0.\nL'attuale miglior prestazione mondiale maschile sulla distanza (su strada) spetta al keniota David Rudisha, che il 10 settembre 2016, nella citt\u00e0 inglese di Newcastle upon Tyne, ha fatto registrare il tempo di 57\"69. La miglior prestazione mondiale femminile dei 500 metri appartiene con 1'05\"9 alla cecoslovacca Ta\u0165\u00e1na Kocembov\u00e1, stabilita ad Ostrava il 2 agosto 1984.\nTale rara distanza ha visto registrare, nel corso della sua storia, ben due migliori prestazioni mondiali di atleti italiani: Ettore Tavernari e Donato Sabia. Tavernari \u00e8 stato il detentore della miglior prestazione dal 15 giugno 1929 con il tempo di 1'03\"0, stabilito a Budapest e rimasto imbattuto per cinque anni, togliendo il record all'olandese Adriaan Paulen (1'03\"8), risalente al 1924 e stabilito al Bislett di Oslo. Sabia ha invece detenuto la miglior prestazione mondiale per quasi 29 anni con il tempo di 1'00\"08, realizzato a Busto Arsizio il 26 maggio 1984, migliorando il record del tedesco Hartmut Weber (1'00\"35), conseguito l'8 maggio 1983 a Nu\u00dfdorf.\nCorse a ostacoli.\n200 metri ostacoli.\nI 200 metri ostacoli vengono corsi soprattutto dalle categorie cadetti/e, allievi/e e master.\nQuesta disciplina rientrava nel programma olimpico di Parigi 1900 e Saint Louis 1904.\n300 metri ostacoli.\nI 300 metri ostacoli sono una disciplina dell'atletica leggera praticata dalla categoria cadetti/e. Dopo i 15 anni di et\u00e0 diventa una gara inconsueta (rimpiazzata dai 400 metri ostacoli) non organizzata dalla World Athletics: non si corre n\u00e9 ai Mondiali n\u00e9 alle Olimpiadi, ma solo in alcuni meeting.\nPer questa distanza vengono utilizzati 8 ostacoli (7 in alcune gare riservate alla categoria master).\nMarcia.\nMarcia 3000 metri.\nI 3000 metri di marcia sono stati specialit\u00e0 olimpica esclusivamente ai Giochi olimpici intermedi del 1906 e ai Giochi di Anversa 1920. Si teneva interamente sulla pista all'interno dello stadio, dove venivano percorsi 7 giri e mezzo. La partenza era posizionata in corrispondenza della partenza dei 5000 m.\nMarcia 10000 metri.\nLa specialit\u00e0 maschile non \u00e8 ratificata dalla World Athletics, a differenza di quella femminile di cui \u00e8 riconosciuto il relativo record mondiale.\nMarcia 10 km.\nNon essendo una specialit\u00e0 ratificata dalla World Athletics a livello seniores, non sono previsti record mondiali per la marcia 10 km. Di seguito i principali primati sulla distanza.\n\"Statistiche aggiornate al 22 agosto 2018.\"\nStaffette.\nStaffetta 3\u00d7800 metri.\nLa staffetta 3\u00d7800 metri \u00e8 una specialit\u00e0 che viene praticata quasi esclusivamente dagli atleti appartenenti alla categoria ragazzi/e. Infatti non \u00e8 riconosciuta n\u00e9 dalla World Athletics n\u00e9 dalla FIDAL, se non per questa categoria. Quindi questa disciplina viene praticata solo in gare di livello regionale o inferiore (infatti per la categoria ragazzi/e non esistono gare nazionali, ad eccezione di qualche meeting). In passato era praticata a livello assoluto sia dagli uomini che dalle donne.\nIn questa staffetta ogni atleta deve percorrere 800 metri (2 giri di una regolamentare pista di atletica), per un totale di 2400 metri.\nI cambi avvengono entrambi in prossimit\u00e0 dell'arrivo e si compiono in modo simile a quelli delle staffette 3\u00d71000, 4\u00d7800 e 4\u00d71500 metri.\nStaffetta 3\u00d71000 metri.\nLa staffetta 3\u00d71000 metri \u00e8 una disciplina che viene riconosciuta dalla FIDAL solo per la categoria cadetti/e.\nIn questa staffetta ogni atleta deve percorrere una distanza pari a 1000 metri (due giri e mezzo di una regolamentare pista di atletica). La partenza \u00e8 posizionata in corrispondenza della partenza dei 200 metri piani; il primo cambio avviene in prossimit\u00e0 dell'arrivo, mentre il secondo cambio si compie in corrispondenza della partenza della staffetta. I cambi sono del tutto simili a quelli delle staffette 4\u00d7800 e 4\u00d71500 metri: l'atleta che deve ricevere il testimone si dispone (in genere) con la schiena verso l'esterno della pista, tendendo il braccio sinistro verso il precedente frazionista. Il cambio avviene in leggero movimento (l'atleta che riceve il testimone si muove lateralmente finch\u00e9 non gli viene passato il testimone, a differenza delle staffette veloci, dove i cambi avvengono in piena corsa). Una volta ricevuto, il testimone pu\u00f2 essere tenuto nella mano destra o nella mano sinistra, secondo la preferenza dell'atleta.\nLanci.\nLancio del vortex.\nIl lancio del vortex \u00e8 una specialit\u00e0 propedeutica al lancio del giavellotto. Viene praticato dalla categoria ragazzi/e e dalla categoria esordienti A, proprio per improntare i giovani atleti alla disciplina del lancio del giavellotto, che si pratica a partire dalla categoria cadetti/e.\nLancio della clava.\nIl lancio della clava \u00e8 una specialit\u00e0 ratificata dal Comitato Paralimpico Internazionale, in quanto sostituisce il lancio del martello ai Giochi paralimpici.\nProve multiple.\nTriathlon.\nIl triathlon \u00e8 una specialit\u00e0 che in Italia viene praticata solo dagli atleti appartenenti alla categoria ragazzi/e. Ne esistono 2 forme ufficialmente riconosciute dalla FIDAL (ma in alcune competizioni si possono trovare delle varianti): la prima comprende le gare dei 60 metri piani, salto in lungo e getto del peso; la seconda include i 60 metri ostacoli, il salto in alto e il lancio del vortex. Non esiste una regola che stabilisca l'ordine in cui devono essere svolte le gare, anche se solitamente si preferisce iniziare dalle gare di corsa. Questa specialit\u00e0 \u00e8 praticata sia dagli atleti maschi che dalle atlete femmine.\nAll around.\nQuesta disciplina \u00e8 stata indrodotta nel programma olimpico solo nell'edizione di Saint Louis 1904. Comprendeva 10 gare (3 corse, 3 lanci, 3 salti e una prova di marcia) ed \u00e8 considerata l'antesignana del decathlon."}
{"id": "4105315", "revid": "23", "url": "https://it.wikipedia.org/wiki?curid=4105315", "title": "Gruppo della fillowite", "text": "Il gruppo della fillowite \u00e8 un gruppo di minerali."}
{"id": "4105325", "revid": "23", "url": "https://it.wikipedia.org/wiki?curid=4105325", "title": "Gruppo della vesuvianite", "text": "Il gruppo della vesuvianite \u00e8 un gruppo di minerali."}
{"id": "4105330", "revid": "753002", "url": "https://it.wikipedia.org/wiki?curid=4105330", "title": "John Erik Kaada", "text": ""}
{"id": "4105332", "revid": "120514321", "url": "https://it.wikipedia.org/wiki?curid=4105332", "title": "Ugo Dotti", "text": " \nBiografia.\nStudioso di letteratura italiana, \u00e8 stato professore di tale materia all'Universit\u00e0 degli Studi di Perugia e, successivamente, all'Universit\u00e0 di Salerno. Si \u00e8 occupato vastamente delle opere di Francesco Petrarca, curandone alcune edizioni e scrivendovi saggi. Per la sua traduzione delle \"Lettere senili\" del Petrarca gli fu assegnato il XXIII Premio Monselice per la traduzione letteraria (1993). \u00c8 morto a Roma il 27 settembre 2017."}
{"id": "4105333", "revid": "23", "url": "https://it.wikipedia.org/wiki?curid=4105333", "title": "Gruppo della franconite", "text": "Il gruppo della franconite \u00e8 un gruppo di minerali."}
{"id": "4105334", "revid": "50828313", "url": "https://it.wikipedia.org/wiki?curid=4105334", "title": "Fran\u00e7ois Desportes", "text": ""}
{"id": "4105337", "revid": "287204", "url": "https://it.wikipedia.org/wiki?curid=4105337", "title": "No USA! No UK!", "text": "No USA! No UK! \u00e8 il secondo album del gruppo Nobraino uscito il 9 marzo 2010 in \"Nessun negozio di dischi\".. \u00c8 Il lavoro pi\u00f9 rock della band che contiene, oltre a tracce gi\u00e0 note al loro pubblico, alcuni inediti arrangiati insieme a Giorgio Canali. La produzione artistica \u00e8 affidata allo stesso Giorgio Canali, mentre la produzione esecutiva \u00e8 di MArteLabel Roma."}
{"id": "4105338", "revid": "23", "url": "https://it.wikipedia.org/wiki?curid=4105338", "title": "Gruppo della gainesite", "text": "Il gruppo della gainesite \u00e8 un gruppo di minerali."}
{"id": "4105340", "revid": "110157", "url": "https://it.wikipedia.org/wiki?curid=4105340", "title": "Liga I 2012-2013", "text": "La Liga I 2012-2013 \u00e8 stata la 95\u00aa edizione della massima serie del campionato di calcio rumeno, disputato tra il 21 luglio 2012 e il 29 maggio 2013 e concluso con la vittoria finale della Steaua Bucarest, al suo ventiquattresimo titolo.\nCapocannoniere del torneo fu Raul Rusescu con 21 reti.\nStagione.\nNovit\u00e0.\nAl termine della Liga I 2011-2012 sono state retrocesse le ultime quattro classificate: T\u00e2rgu Mure\u0219, Voin\u021ba Sibiu, Sportul Studen\u021besc e Mioveni. Dalla Liga II sono state promosse Ia\u0219i, Viitorul Costanza, Gloria Bistri\u021ba e Turnu Severin (quest'ultimo subentrato al Politehnica Timi\u0219oara, a cui \u00e8 stata negata la licenza per la Liga I).\nFormula.\nLa squadra campione si \u00e8 qualificata per il terzo turno di qualificazione della UEFA Champions League 2013-2014.\nLa seconda e la terza classificata si sono qualificate rispettivamente per il terzo e il secondo turno di qualificazione della UEFA Europa League 2013-2014.\nLe ultime quattro classificate sono retrocesse direttamente in Liga II.\nClassifica.\nLegenda:\nNote:"}
{"id": "4105341", "revid": "23", "url": "https://it.wikipedia.org/wiki?curid=4105341", "title": "Gruppo della galena", "text": "Il gruppo della galena \u00e8 un gruppo di minerali."}
{"id": "4105343", "revid": "15756", "url": "https://it.wikipedia.org/wiki?curid=4105343", "title": "Operazione Grenade", "text": "Operazione Grenade fu il nome in codice di una massiccia offensiva sferrata dalle forze armate degli Stati Uniti d'America in Renania a partire dal 23 febbraio 1945, durante gli scontri del fronte occidentale della seconda guerra mondiale; l'operazione rientrava nei pi\u00f9 vasti eventi della campagna della Renania del febbraio-marzo 1945.\nSotto l'egida del 21st Army Group del feldmaresciallo Bernard Law Montgomery, la Ninth United States Army del generale William Hood Simpson doveva sferrare un attacco in direzione nord-est per ricollegarsi alle forze anglo-canadesi della First Canadian Army, impegnate ad attaccare le difese tedesche al confine meridionale tra Germania e Paesi Bassi (operazione Veritable). Il principale ostacolo davanti alle forze di Simpson era rappresentato dal fiume Roer, le cui acque erano in piena a causa dell'apertura delle dighe pi\u00f9 a monte: l'attraversamento del fiume, lanciato nelle prime ore del 23 febbraio dopo un pesante bombardamento preparatorio, fu duramente conteso dai difensori tedeschi e in vari punti rischi\u00f2 di fallire. La 15. Armee del generale Gustav-Adolf von Zangen, che difendeva le sponde del Roer, era per\u00f2 una formazione debole di divisioni raccogliticce decimate dalle precedenti offensive degli Alleati, e non aveva la forza per contrattaccare; il momento di crisi fu rapidamente superato e la Ninth Army statunitense si insedi\u00f2 stabilmente sulla sponda orientale del Roer.\nL'immissione dei reparti corazzati statunitensi nella testa di ponte a oriente del Roer segn\u00f2 il destino dei tedeschi: le vaste aree pianeggianti alle spalle del fiume erano un terreno ideale per le operazioni meccanizzate, e i reparti statunitensi dilagarono nelle retrovie della Wehrmacht. L'offensiva della Ninth Army si spinse in profondit\u00e0 fino a raggiungere le rive del Reno tra D\u00fcsseldorf a sud e Wesel a nord, dove i reparti statunitensi si attestarono entro il 10 marzo.\nAntefatti.\nAlla fine del gennaio 1945 le forze degli Alleati occidentali avevano spinto la loro avanzata attraverso la Francia, il Belgio e i Paesi Bassi meridionali fino ai confini della Germania nazista; il momento di crisi rappresentato dalla grande controffensiva tedesca nelle Ardenne (e dal meno imponente attacco tedesco in Alsazia) era stato superato, e con la pressione sul fronte orientale in aumento la Wehrmacht aveva dovuto ritirare gran parte delle sue forze corazzate per inviarle ad affrontare i sovietici, passando a una strategia prettamente difensiva sul fronte ovest. Gli Alleati erano ora pronti a sferrare un'imponente offensiva nella regione della Renania-Palatinato, volta a sfondare le difese tedesche di frontiera della \"Linea Sigfrido\" e a portare gli eserciti occidentali sulle rive del Reno, l'ultimo ostacolo naturale significativo che sbarrava loro l'accesso al cuore della Germania.\nPer quanto la cosa fosse oggetto di discussioni in seno agli alti comandi anglo-statunitensi, il comandante supremo delle forze degli Alleati occidentali generale Dwight D. Eisenhower aveva impostato l'imminente offensiva sulla strategia del \"fronte ampio\": invece di concentrare tutto il peso dell'attacco in un punto preciso, i tre gruppi d'armate alleati sottoposti alla direzione strategica di Eisenhower sarebbero avanzati in maniera coordinata lungo l'intera estensione del fronte, sferrando uno dopo l'altro una serie di offensive in successione; nessun attraversamento del Reno sarebbe stato tentato fino a che tutti e tre i gruppi d'armate non si fossero portati sulle rive occidentali del fiume. Questa decisione rispondeva sia a esigenze di carattere militare (disperdere le risorse tedesche lungo l'intera estensione del fronte e impedire loro di tamponare un singolo punto di sfondamento) che logistico (garantire meglio l'afflusso di rifornimenti alle singole armate, evitando la crisi negli approvvigionamenti che aveva caratterizzato la fase finale dell'avanzata alleata attraverso la Francia), ma non secondariamente anche a esigenze di carattere politico: il \"fronte ampio\" garantiva pari importanza strategica a tutti i gruppi d'armate, coinvolgendo nella stessa misura tutte le unit\u00e0 alleate nella lotta finale contro la Germania e mantenendo cos\u00ec intatto l'orgoglio delle singole nazioni.\nLa prima a muovere nell'ambito di questa vasta offensiva sarebbe stata la pi\u00f9 settentrionale delle forze di Eisenhower, il 21st Army Group del generale britannico Bernard Law Montgomery, schierato approssimativamente lungo il tratto meridionale del confine tra Paesi Bassi e Germania da Nimega fino alla zona a nord di Aquisgrana. La posizione occupata dava a Montgomery la possibilit\u00e0 di sferrare un attacco in direzione della regione industriale della Ruhr, zona di importanza vitale per la produzione bellica della Germania; rispetto alle forze del Twelfth United States Army Group del generale Omar Bradley, schierate nel settore centrale del fronte, le unit\u00e0 di Montgomery erano inoltre molto pi\u00f9 vicine alle sponde del Reno. Proprio per via della sua vicinanza alla Ruhr, tuttavia, Montgomery si trovava ad affrontare le migliori difese tedesche disponibili in occidente: per quanto le tassative disposizioni di Adolf Hitler vietassero ogni ritirata e cedimento di terreno tedesco la Wehrmacht non poteva sottovalutare la minaccia pendente sui suoi centri di produzione bellica, e il settore dove si sarebbe sviluppato l'attacco di Montgomery era stato quindi rinforzato pi\u00f9 che altrove.\nI piani per l'offensiva di Montgomery nella Renania settentrionale erano stati preparati da tempo, con la data di avvio fissata inizialmente al 1\u00ba gennaio 1945, ma si era dovuto accantonarli dopo che, il 16 dicembre 1944, i tedeschi avevano sferrato il loro contrattacco nelle Ardenne; una volta che, verso la met\u00e0 di gennaio 1945, le forze di Bradley ebbero respinto i tedeschi dalle Ardenne riportando la linea del fronte alla situazione precedente l'attacco, i preparativi del 21st Army Group avevano potuto riprendere e la data per l'inizio dell'attacco era stata fissata all'8 febbraio. Montgomery progett\u00f2 di sferrare un attacco a tenaglia per intrappolare e distruggere le forze tedesche e sgombrare cos\u00ec la strada verso il Reno: la branca settentrionale della manovra era rappresentata dalla First Canadian Army del generale Harry Crerar, che muovendo da Nimega avrebbe attaccato in direzione sud-est attraverso la striscia di terra compresa tra il Reno e la Mosa (operazione Veritable). Due giorni dopo l'attacco degli anglo-canadesi di Crerar, sotto il nome in codice di \"operazione Grenade\" sarebbe partito, 100 chilometri pi\u00f9 a sud, l'attacco della branca meridionale della tenaglia, rappresentata dalla Ninth United States Army del generale William Hood Simpson.\nForze in campo.\nGli statunitensi.\nLa Ninth Army di Simpson era l'armata alleata pi\u00f9 \"giovane\" a essere entrata in campo sul fronte occidentale, essendo stata attivata solo il 5 settembre 1944. Per quanto il quartier generale dell'armata si fosse fatto la reputazione di unit\u00e0 dalle prestazioni costanti e a regola d'arte, la sua esperienza bellica diretta era stata sino a quel momento relativamente modesta: la Ninth Army aveva coordinato le operazioni finali per la liberazione della Bretagna, in particolare con riferimento alla presa dell'importante porto di Brest, per poi essere portata in linea sul fronte principale nella zona di Maastricht fungendo da elemento di giunzione tra le forze di Montgomery a nord e quelle di Bradley a sud; le forze di Simpson avevano quindi preso parte agli scontri della campagna della Linea Sigfrido, anche se in un ruolo secondario. Durante l'offensiva delle Ardenne l'armata era stata posta in posizione difensiva, privandosi di alcune unit\u00e0 ed estendendo il fronte presidiato al fine di liberare truppe per rinforzare la confinante First United States Army pi\u00f9 a sud, investita in pieno dall'attacco tedesco; alla fine di gennaio la Ninth Army teneva con una forza di cinque divisioni divise in due comandi di corpo d'armata un fronte lungo circa 64 chilometri da Monschau a sud fino a Linnich pi\u00f9 a nord, che per gran parte seguiva il corso del fiume Roer.\nLa Ninth Army era stata originariamente parte, come il resto delle forze statunitensi, del gruppo d'armate di Bradley, ma durante le operazioni nelle Ardenne era passata sotto la direzione strategica del 21st Army Group di Montgomery: una situazione politicamente spinosa, visto che Bradley e Montgomery avversavano la strategia del fronte unito di Eisenhower e rivendicavano ciascuno per il suo gruppo d'armate il ruolo di asse principale dell'avanzata alleata alla volta della Germania, con conseguente preminenza nell'assegnazione di truppe e risorse. Eisenhower era infine riuscito a risolvere la situazione con un compromesso: la Ninth Army sarebbe rimasta sotto Montgomery anche durante le operazioni in Renania, ma una volta che gli eserciti alleati avessero passato il Reno sarebbe tornata sotto la direzione di Bradley.\nIn vista dell'operazione Grenade l'organico della Ninth Army venne rinforzato e il suo fronte di competenza ridotto a circa 50 chilometri tramite la modifica dei confini con le armate vicine: a sud la First Army era subentrata nel presidio del fronte davanti Monschau, spostando il confine meridionale della Ninth Army all'altezza della cittadina di J\u00fclich; pi\u00f9 a nord invece l'area di competenza di Simpson era stata estesa fino alla citt\u00e0 di Roermond e al punto di congiunzione del Roer con il fiume Mosa, rilevando dalla zona la Second Army britannica che Montgomery intendeva tenere in riserva in vista della successiva fase della campagna, l'attraversamento del Reno. L'organico delle forze di Simpson era quindi salito a dieci divisioni divise in tre comandi di corpo d'armata: l'ala meridionale dell'armata era composta dal XIX Corps del generale Raymond S. McLain, il quale era schierato lungo il Roer davanti J\u00fclich con la 29th Infantry Division sulla sinistra e la 30th Infantry Division sulla destra; la 83rd Infantry Division e i carri armati della 2nd Armored Division erano posti pi\u00f9 indietro, pronti a sfruttare gli sfondamenti operati dalle altre due divisioni. La parte centrale del fronte della Ninth Army era occupata dal XIII Corps del generale Alvan Cullom Gillem Jr., il quale era schierato sui due lati della citt\u00e0 di Linnich con la 84th Infantry Division sulla sinistra e con la 102nd Infantry Division sulla destra; la 5th Armored Division era pronta in riserva a sfruttare lo sfondamento iniziale. La parte settentrionale della linea era infine occupata dal XVI Corps del generale John B. Anderson, formazione di recente costituzione che schierava lungo il fiume la 35th e la 79th Infantry Division, con i corazzati della 8th Armored Division in riserva alle spalle.\nAll'operazione Grenade avrebbe partecipato anche il pi\u00f9 settentrionale dei corpi d'armata della First United States Army, al fine di proteggere il fianco meridionale della Ninth Army da contrattacchi tedeschi: il VII Corps del generale Joseph Collins era schierato all'altezza di D\u00fcren lungo il basso corso del Roer con la 104th e la 8th Infantry Division, mentre la 99th Infantry Division e la 3rd Armored Division attendevano in riserva nelle retrovie. Con l'aggiunta della 95th Infantry Division, schierata nelle retrovie della Ninth Army come riserva generale, Simpson metteva in campo per l'operazione Grenade una forza complessiva di pi\u00f9 di uomini, cui si aggiungevano gli ulteriori uomini del VII Corps di Collins. Il supporto di fuoco sarebbe venuto da 130 battaglioni d'artiglieria con circa cannoni campali e anticarro, mentre le forze corazzate coinvolte nell'operazione radunavano complessivamente quasi carri armati; circa due terzi di questi ultimi erano per\u00f2 modelli superati, come le versioni del carro M4 Sherman dotate del cannone da 75 mm. Il supporto aereo all'operazione sarebbe stato fornito dal XXIX Tactical Air Command dell'USAAF al comando del generale Richard E. Nugent, forte di un gruppo di aerei da ricognizione e di cinque gruppi di cacciabombardieri con 375 apparecchi.\nI tedeschi.\nNel gennaio 1945 la Wehrmacht tedesca era ormai una forza sull'orlo del collasso: la grande fiammata dell'offensiva delle Ardenne aveva consumato le risorse delle forze schierate a occidente, e il costante drenaggio di uomini e mezzi imposto dai vasti e feroci scontri che avevano luogo sul fronte orientale non consentiva di ripianare le perdite. Molte divisioni tedesche erano state ristrutturate su una pianta organica pi\u00f9 ridotta rispetto allo standard degli altri eserciti, con due reggimenti di fanteria invece che tre, ciascuno su due battaglioni invece che tre; anche in questo modo, tutte le unit\u00e0 tedesche erano gravemente a corto di uomini: i nuovi rimpiazzi erano racimolati qui e l\u00e0, includendo reclute normalmente troppo giovani o troppo anziane per prestare servizio militare, oppure affette da problemi fisici o ancora arruolate a forza tra i prigionieri di guerra sovietici. L'equipaggiamento era generalmente in cattive condizioni, mentre la consegna degli approvvigionamenti avveniva in maniera intermittente e in quantit\u00e0 sempre inadeguate; il morale era generalmente basso, per quanto varie formazioni fossero indottrinate a livelli molto elevati di fanatismo, cosa che le rendeva molto ostinate in fase di difesa. Le armi, l'artiglieria e i carri armati dei tedeschi erano di livello qualitativo piuttosto elevato, anche superiore in vari campi a quello degli statunitensi, ma disponibili in quantitativi decisamente ridotti; la generale carenza di carburante e piloti addestrati aveva portato a una sostanziale scomparsa dalle operazioni delle forze aeree tedesche, con la Luftwaffe ridotta a tentare solo qualche puntata tipo mordi-e-fuggi.\nLa zona verso cui si sarebbe abbattuta l'operazione Grenade costituiva il punto di giunzione tra due gruppi d'armate tedeschi: a nord l'Heeresgruppe H del generale Johannes Blaskowitz, schierato nei Paesi Bassi meridionali e intento a subire tutto il peso dell'offensiva delle forze anglo-canadesi di Montgomery, e a sud l'Heeresgruppe B del feldmaresciallo Walter Model, posizionato in Renania e impegnato a contrastare l'avanzata delle forze di Bradley attraverso le Ardenne. Subordinata al comando di Model, la 15. Armee del generale Gustav-Adolf von Zangen difendeva la linea del fiume Roer con una forza di tre corpi d'armata, dispersi su un fronte di pi\u00f9 di 80 chilometri; il comandante in capo delle forze tedesche in occidente (Oberbefehlshaber West o OB West), feldmaresciallo Gerd von Rundstedt, aveva progettato di scambiare la posizione della 15. Armee con quella dell'armata schierata pi\u00f9 a sud, la 5. Panzerarmee del generale Hasso von Manteuffel, meglio equipaggiata e addestrata per la guerra meccanizzata nelle vaste pianure alle spalle del Roer: l'offensiva statunitense colp\u00ec per\u00f2 prima che la manovra potesse essere attuata.\nRicostruire l'esatto ordine di battaglia dell'esercito tedesco sul fronte occidentale nel 1945 \u00e8 estremamente difficile: molte formazioni indicate come \"divisioni\" erano piuttosto gruppi da combattimento variamente organizzati, e venivano spostate con estrema frequenza da un settore sotto attacco all'altro con breve preavviso, variando costantemente la loro assegnazione a questo o quest'altro corpo d'armata. Il pi\u00f9 settentrionale dei corpi d'armata di von Zangen era il XII SS-Armeekorps del generale Peter Eduard Crasemann, forte della 176. e della 183. Infanterie-Division schierate da Roermond alla zona a nord di Linnich; il settore centrale della 15. Armee era affidato al LXXXI. Armeekorps del generale Friedrich K\u00f6chling, con la 59. Infanterie-Division e la 363. Volksgrenadier-Division schierate tra Linnich e J\u00fclich. Il settore meridionale del fronte, nella zona attorno a D\u00fcren, era affidato al LVIII Panzerkorps del generale Walter Kr\u00fcger: nei piani tedeschi il corpo doveva essere ritirato in riserva nelle retrovie e ricostruito come forza corazzata, ma la carenza di truppe obblig\u00f2 invece a tenerlo sulla linea del fronte con assegnate delle unit\u00e0 di fanteria, nello specifico la 12. Volksgrenadier-Division, la 353. Volksgrenadier-Division e la 85. Infanterie-Division. La 15. Armee non aveva alcuna riserva mobile con cui tamponare eventuali sfondamenti delle sue linee, e l'intero Heeresgruppe B di Model aveva solo due divisioni corazzate schierate nelle retrovie come riserva generale per l'intero gruppo d'armate: la 9. Panzer-Division, in posizione a est di J\u00fclich dietro il corso del fiume Erft, e la 11. Panzer-Division, in fase di riorganizzazione nei dintorni di M\u00f6nchengladbach dopo le perdite subite negli scontri con gli statunitensi nella Saarland; nessuna di queste divisioni era a ranghi completi, e l'intero Heeresgruppe B metteva assieme appena 276 tra carri armati e cannoni d'assalto lungo tutto il suo fronte.\nNel suo settore la Ninth Army era gi\u00e0 riuscita a penetrare le fortificazioni della Linea Sigfrido, ma impiegando migliaia di lavoratori forzati stranieri i tedeschi avevano realizzato altre tre linee difensive campali nel settore minacciato da Simpson: la prima correva lungo la sponda orientale del Roer mentre le altre due si trovavano rispettivamente a circa nove e 17 chilometri dietro al fiume, con l'ultima ancorata alla sponda orientale del fiume Erft. Queste linee difensive si componevano principalmente di trinceramenti tracciati a dente di sega nelle campagne tra i villaggi della zona, con questi ultimi trasformati in capisaldi difensivi; ostacoli anticarro e pezzi d'artiglieria d'appoggio erano disposti irregolarmente tra le linee, mentre alcuni campi minati e reticolati di filo spinato erano stati posti a macchia di leopardo lungo la sponda del Roer. Le fortificazioni erano ben progettate e realizzate, ma in generale i tedeschi avevano troppi pochi uomini per difenderle adeguatamente nella loro interezza: poco prima dell'inizio dell'offensiva della Ninth Army, i servizi di intelligence alleati stimavano la consistenza delle forze tedesche schierate lungo il Roer in uomini supportati da 85 cannoni d'assalto e 30 battaglioni di artiglieria, con scarse riserve nelle retrovie visto che molte unit\u00e0 erano state inviate in battaglia per contenere gli attacchi dell'armata anglo-canadese di Crerar pi\u00f9 a nord. Questo dava agli statunitensi una superiorit\u00e0 numerica di cinque a uno nei settori prescelti per l'attacco. \nPiani e preparativi.\nIl piano di Simpson per l'operazione Grenade prevedeva, come prima fase, di passare il Roer con due dei tre corpi d'armata della Ninth Army: il XIX Corps di McLain a sud avrebbe stabilito una testa di ponte nella zona di J\u00fclich, mentre il XIII Corps di Gillem al centro avrebbe passato il fiume nel settore di Linnich. Il XVI Corps di Anderson a nord sarebbe inizialmente rimasto sulla riva occidentale del Roer, con il compito di eliminare alcune piccole teste di ponte che i tedeschi conservavano nella zona e di simulare un attraversamento del fiume nei pressi di Heinsberg per sviare il nemico; una volta che il XIII Corps di Gillem avesse sgombrato la riva orientale del Roer, il XVI Corps avrebbe a sua volta passato il fiume per unirsi all'avanzata generale. Al fine di proteggere il fianco esposto del XIX Corps e dell'intera Ninth Army, anche il VII Corps di Collins avrebbe passato d'assalto il Roer stabilendo una testa di ponte a D\u00fcren.\nUna volta attestatosi sulla sponda orientale del Roer, Simpson avrebbe lanciato un'avanzata generale attraverso la vasta pianura che divideva il fiume dal Reno. Il VII Corps avrebbe consolidato l'ala destra dello schieramento statunitense ripulendo dal nemico l'area della foresta di Hambach (Hambacher Wald), per poi raggiungere il corso del fiume Erft nei pressi di Elsdorf. All'ala sinistra, il XVI Corps doveva procedere verso nord, sgombrare dal nemico Heinsberg e Roermond per aprire una nuova rotta di rifornimento e quindi continuare verso settentrione per ricongiungersi agli anglo-canadesi di Crerar e prendere alle spalle la 1. Fallschirm-Armee che li fronteggiava. Al centro il XIX Corps doveva prendere il nodo stradale di Erkelenz, per poi muovere verso nord-est con il XIII Corps alla sua destra per avviluppare dai due lati il vasto abitato di M\u00f6nchengladbach; una volta presa la citt\u00e0, i due corpi sarebbero avanzati verso est alla volta del Reno.\nL'inizio di Grenade venne fissato al 10 febbraio 1945, due giorni dopo il lancio dell'offensiva da parte della First Canadian Army di Crerar; un notevole contrattempo fece tuttavia slittare la data fissata per l'operazione. Molto a monte del settore della Ninth Army di Simpson, il fiume Roer attraversava un sistema di sette grosse dighe dando origine a un bacino artificiale pieno di circa 111 milioni di metri cubi d'acqua; nessun attraversamento del Roer era militarmente possibile finch\u00e9 queste dighe non fossero cadute in mano agli Alleati: se i tedeschi avessero fatto saltare gli sbarramenti mentre la Ninth Army attraversava, l'onda di piena avrebbe travolto qualunque ponte gettato sul Roer e creato una vasta area allagata nel bacino del fiume, isolando i reparti statunitensi approdati sulla riva orientale e lasciandoli esposti a un sicuro annientamento. Il problema delle dighe del Roer era stato posto al comando alleato sin da quando la Ninth Army di Simpson si era affacciata sul fiume per la prima volta nel novembre 1944, ma non aveva trovato soluzione. I bombardieri pesanti della Royal Air Force avevano tentato di distruggere le dighe dall'aria, ma erano riusciti solo a infliggere danni superficiali; le dighe del Roer si trovavano nel settore della First United States Army, e nell'ambito della pi\u00f9 vasta operazione Queen iniziata il 16 novembre il V Corps ricevette l'ordine di conquistarle: muovendo attraverso un difficile terreno montuoso e densamente boscoso, i reparti statunitensi mossi all'attacco il 13 dicembre impattarono contro i bunker della Linea Sigfrido, e dopo quattro giorni di difficili combattimenti si ritrovarono completamente bloccati. Il 16 dicembre i tedeschi iniziarono la loro grande offensiva nelle Ardenne, e la First Army accanton\u00f2 quindi ogni ulteriore progetto circa le dighe del Roer.\nSolo il 30 gennaio 1945 il V Corps fu pronto a riprendere gli attacchi alle dighe: la 9th Infantry Division riusc\u00ec a conquistare la diga di Erf intatta, ma l'inesperta 78th Infantry Division si ritrov\u00f2 ancora una volta bloccata dal terreno montuoso e dalle fortificazioni tedesche mentre tentava di muovere sulla diga di Schwammenauel, la pi\u00f9 grande del complesso. Iniziato il 5 febbraio, l'attacco della 78th Division era ancora in stallo quando, tre giorni pi\u00f9 tardi, Montgomery diede avvio alla sua offensiva; il comandante del V Corps generale Clarence R. Huebner ricevette forti pressioni per aumentare il ritmo dell'avanzata e prendere la diga in tempo per l'avvio dell'operazione Grenade, ma anche con l'inserimento in linea di unit\u00e0 della veterana 9th Division i progressi degli statunitensi verso Schwammenauel furono lenti. Solo nelle prime ore del 10 febbraio i reparti della 78th Division riuscirono ad assicurarsi il controllo di Schwammenauel; la diga in s\u00e9 fu catturata intatta, ma prima di ritirarsi i tedeschi avevano distrutto i macchinari e fatto saltare le valvole di scarico, causando un flusso d'acqua costante e potente che garantiva un innalzamento progressivo del fiume e un allagamento duraturo di tutto il tratto pi\u00f9 a valle. Fino a che il bacino di Schwammenauel non si fosse svuotato, l'attraversamento del Roer da parte della Ninth Army doveva essere rimandato; i genieri statunitensi calcolarono che solo al 25 febbraio il bacino si sarebbe svuotato e il fiume tornato nel suo alveo naturale, ma Simpson decise di fissare la data per l'attraversamento al 23 febbraio, decidendo di rischiare con la corrente ancora forte del fiume pur di cogliere di sorpresa i tedeschi.\nL'operazione.\nL'attraversamento del Roer.\nSettore del XIII Corps.\nGli ultimi preparativi per il lancio dell'operazione Grenade furono portati a termine nelle ultime ore del 22 febbraio; gli occasionali ricognitori della Luftwaffe non furono in grado di cogliere questi preparativi, e del resto l'attenzione del comando dell'Heeresgruppe B era tutta concentrata molto pi\u00f9 a sud del Roer sull'offensiva della Third United States Army in direzione di Treviri. Alle 02:45 del 23 febbraio, i cannoni schierati in appoggio dell'offensiva aprirono simultaneamente il fuoco sulle postazioni tedesche rilevate o presunte lungo il Roer, cannoneggiandole violentemente per 45 minuti; al termine, i cannoni alleati allungarono il tiro verso le retrovie, e la fanteria di sei divisioni statunitensi scese lungo la riva del fiume alle 03:30 trascinandosi dietro le imbarcazioni d'assalto.\nLa formazione statunitense che attravers\u00f2 il fiume pi\u00f9 a nord di tutte fu la 84th Division: il corso del Roer nel suo settore era ancora piuttosto gonfio per via delle inondazioni, ma si restringeva proprio davanti all'abitato di Linnich nei pressi di un ponte stradale distrutto e il 1st Battalion del 334th Infantry Regiment fu in grado di attraversare qui pagaiando a bordo di imbarcazioni d'assalto da 15 uomini l'una; la prima ondata approd\u00f2 con poche perdite, ma le successive furono accolte da un pesante fuoco nemico a mano a mano che i tedeschi emergevano dai bunker in cui si erano rifugiati durante il bombardamento preliminare. Molte imbarcazioni furono messe fuori uso, o vennero trascinate via dalla forte corrente una volta che gli uomini furono sbarcati, mentre i genieri ebbero difficolt\u00e0 a lanciare le passerelle per la fanteria: una non pot\u00e9 essere ancorata alla riva opposta a causa del fuoco nemico, un'altra fu centrata in pieno da un colpo di mortaio poco prima che venisse completata e una terza fu demolita da imbarcazioni alla deriva che arrivavano dai punti di attraversamento della divisione pi\u00f9 a monte. Il battaglione della seconda ondata, il 3rd Battalion del 334th Regiment, pot\u00e9 iniziare l'attraversamento solo alle 06:45 impiegando come navette le poche imbarcazioni disponibili; i genieri riuscirono infine a completare una passerella per la fanteria nonch\u00e9, alle 17:30, un ponte per i veicoli leggeri, anche se un ponte per i mezzi pesanti completato tre ore pi\u00f9 tardi dovette essere chiuso quasi subito perch\u00e9 mitragliato e danneggiato da un cacciabombardiere tedesco. Solo dopo quattro ore i genieri poterono riaprirlo, e come conseguenza i reparti dell'84th Division sulla riva orientale dovettero combattere per tutto il primo giorno senza il supporto dei mezzi corazzati.\nPi\u00f9 a sud della 84th Division, la 102nd Division disponeva di un settore di attraversamento pi\u00f9 favorevole e pot\u00e9 passare il Roer con due reggimenti simultaneamente, il 407th e il 405th Infantry Regiment; l'attraversamento fu preceduto dal lancio di una cortina fumogena verso un altro sito per sviare l'attenzione del nemico, nonch\u00e9 da un colpo di mano di una pattuglia che pass\u00f2 il fiume mezz'ora prima del grosso delle truppe per mettere a tacere quattro nidi di mitragliatrici tedesche che minacciavano i punti di sbarco. Come nel settore dell'84th Division, i due battaglioni della prima ondata passarono il fiume con poche perdite, ma la forte corrente trascin\u00f2 via molte imbarcazioni rallentando l'arrivo dei battaglioni della seconda ondata. Il tiro dell'artiglieria tedesca ostacol\u00f2 anche qui l'allestimento dei punti di passaggio: le prime passerelle si dimostrarono inutilizzabili a causa del fuoco nemico, mentre i primi ponti per il traffico veicolare, aperti intorno alle 12:00, dovettero essere quasi subito chiusi dopo essere stati colpiti da proiettili d'artiglieria e da una fortunata incursione di tre cacciabombardieri tedeschi; solo intorno alla mezzanotte i ponti furono riaperti e i mezzi pesanti iniziarono a passare sulla riva opposta in gran numero.\nBench\u00e9 fosse fondamentalmente isolato dal resto dell'84th Division, il 1st Battalion del 334th Regiment riusc\u00ec a consolidare la posizione impossessandosi del villaggio di Koerrenzig alle 06:10, dopo aver preso di sorpresa i difensori tedeschi della 59. Infanterie-Division; il battaglione pieg\u00f2 quindi a settentrione per sgombrare i punti di passaggio per il XVI Corps statunitense, entrando in contatto con le difese della 183. Infanterie-Division tedesca schierata pi\u00f9 a nord. Nel frattempo, il 3rd Battalion aveva completato l'attraversamento alle 10:35, iniziando quindi a sgomberare le sacche di resistenza tedesche lasciate indietro dall'avanzata del 1st Battalion; alle 14:50 tutto il 334th Regiment era riuscito a portarsi sulla riva orientale. In dodici ore di scontri gli statunitensi si intagliarono una testa di ponte lunga 3,6 chilometri e profonda 900 metri, cogliendo di sorpresa la 59. Division che si aspettava una spinta in direzione est alla volta del Reno piuttosto che verso nord lungo la valle del Roer. Il 3rd Battalion continu\u00f2 quindi l'avanzata in direzione dell'obiettivo successivo, il villaggio di Baal; lungo la strada gli statunitensi incapparono in un contrattacco tedesco, portato da un battaglione della 183. Division con il supporto di alcuni mezzi corazzati: l'artiglieria e i cacciabombardieri statunitensi volsero ben presto in fuga i tedeschi, e alle 21:15 Baal era in mano al 3rd Battalion. Intorno alla mezzanotte del 24 febbraio tre battaglioni tedeschi sotto organico tentarono un nuovo contrattacco, ma furono respinti all'alba dopo vari scontri intorno al perimetro di Baal.\nNel settore della 102nd Division, il 407th Regiment prese con facilit\u00e0 il villaggio di Gavenich facendo prigionieri 160 tedeschi, mentre pi\u00f9 a sud il 405th Regiment conquist\u00f2 il villaggio di Tetz. I ritardi nell'allestimento dei punti di attraversamento rallentarono l'ulteriore progressione dei reparti del 405th Regiment, che al calare del buio si erano spinti fino al villaggio di Boslar, tre chilometri a est del Roer; la divisione riusc\u00ec comunque a portare sulla sponda orientale anche il suo terzo reggimento, il 406th Infantry Regiment, subito schierato al centro della linea giusto in tempo per fronteggiare un grosso contrattacco tedesco. Il comandante del LXXXI. Armeekorps, generale K\u00f6chling, era riuscito a radunare una forza composita formata da un battaglione di fanteria tratto sia dalla 59. Division che dalla 363. Volksgrenadier-Division, rinforzati dai resti di due battaglioni di carri armati e di una brigata sotto organico di cannoni d'assalto; questa forza fu quindi inviata ad attaccare le postazioni statunitensi a Boslar e Tetz poco prima delle 21:00. Seguirono per diverse ore combattimenti notturni molto pesanti e spesso confusi, in particolare nei dintorni e poi dentro l'abitato di Boslar dove i tedeschi riuscirono a penetrare: privi di armi pesanti, gli statunitensi dovettero affrontare i carri armati nemici da distanza ravvicinata con i bazooka, ma grazie al supporto dell'artiglieria che sparava dalla riva opposta del Roer riuscirono infine a respingere i tedeschi da Boslar all'alba del 24 febbraio.\nSettore del XIX Corps.\nTre chilometri pi\u00f9 a sud della 102th Division, la 29th Division attravers\u00f2 il Roer sui due lati dell'abitato di J\u00fclich. Il 115th Infantry Regiment pass\u00f2 a nord della cittadina, ma qui il fiume era cos\u00ec ampio che non era possibile lanciare ponti: la prima ondata mosse quindi all'assalto con imbarcazioni a remi e veicoli anfibi cingolati LVT, mentre le ondate successive dovettero attendere l'apertura di un ponte nel settore del reggimento pi\u00f9 a sud, il 175th Infantry Regiment. Quest'ultimo, all'opposto, doveva affrontare un corso del fiume pi\u00f9 ristretto, ma dalle sponde troppo alte e ripide perch\u00e9 gli uomini potessero scalarle: due pattuglie passarono quindi il fiume con imbarcazioni circa un'ora prima che il bombardamento preliminare avesse inizio, stabilendo una piccola testa di ponte per permettere ai genieri di allestire una passerella per la fanteria. Questa fu completata poco prima che il bombardamento cessasse, e la fanteria pot\u00e9 quindi attraversare il fiume di corsa; nel giro di un'ora altre due passerelle erano state gettate sopra il Roer. Pur ostacolato dal fuoco a lunga gittata dell'artiglieria e delle mitragliatrici tedesche, l'allestimento di un ponte per il traffico veicolare pot\u00e9 essere completato sfruttando la copertura offerta dagli edifici di J\u00fclich, e i primi mezzi pesanti passarono sulla riva orientale gi\u00e0 nel pomeriggio del primo giorno.\nLa pi\u00f9 meridionale delle divisioni della Third Army, la 30th Division, pass\u00f2 il Roer con due reggimenti affiancati. Nel settore del 119th Infantry Regiment, una pattuglia pass\u00f2 il fiume in maniera occulta un'ora prima dell'inizio dello sbarramento di artiglieria per fare da schermo all'allestimento da parte dei genieri di un ponte di barche; non appena il bombardamento ebbe termine, il ponte era pronto e la fanteria sciam\u00f2 sulla riva opposta tramite di esso. Il passaggio nel settore del 120th Regiment non and\u00f2 altrettanto bene: solo la notte prima gli statunitensi si accorsero che la corrente era troppo forte per le imbarcazioni a remi, e i genieri decisero quindi di allestire un traghetto a fune. Due ore prima del bombardamento di apertura una pattuglia riusc\u00ec a passare il fiume su dei gommoni, stabilendo una testa di ponte dove ancorare il cavo del traghetto; quest'ultimo fu per\u00f2 pi\u00f9 volte tranciato dal fuoco dei mortai tedeschi, e la prima ondata dovette attraversare il fiume a piccoli gruppi a bordo di un pugno di LVT. L'allestimento del traghetto a fune fu ben presto abbandonato, e tutti gli sforzi furono dedicati al lancio di un ponte per il traffico veicolare; quest'ultimo tuttavia non fu pronto che per mezzanotte, e la 30th Division dovette quindi trascorrere tutto il primo giorno senza il supporto dei mezzi pesanti.\nIl XIX Corps non dovette sperimentare alcun contrattacco tedesco nel corso del primo giorno: il suo settore di attraversamento era difeso dalla 363. Volksgrenadier-Division, che aveva impiegato praticamente tutte le sue riserve nel contrattacco contro la 102nd Division pi\u00f9 a nord. Il 115th Regiment prese senza problemi il villaggio di Broich ma rimase poi qui inchiodato dai nidi di mitragliatrici tedeschi nascosti nelle fattorie circostanti, che solo a notte fonda furono completamente eliminati. Il 175th Regiment ricevette invece il compito di mettere in sicurezza l'abitato di J\u00fclich: snidare i difensori tedeschi dai resti della cittadina, ridotta in macerie dai pesanti bombardamenti, fu un processo lento che richiese tutto il giorno per essere portato a termine. J\u00fclich era dominata da una massiccia cittadella, vecchia di 400 anni ma le cui spesse mura in pietra avevano resistito ai bombardamenti: la postazione fu inizialmente aggirata dagli statunitensi in attesa di ammassare abbastanza carri armati ed esplosivi per assaltarla la mattina dopo, ma i difensori tedeschi la evacuarono senza combattere nel corso della notte. Nel frattempo, la 30th Division consolid\u00f2 senza troppi problemi la sua testa di ponte, anche se il 120th Regiment sub\u00ec diverse perdite dopo essere incappato in un grosso campo minato tedesco nei pressi del villaggio di Krauthausen. La divisione continu\u00f2 a spingere sull'avanzata anche dopo il calare del buio, sfruttando la luce dei proiettori da ricerca ammassati sulla riva occidentale del Roer riflessa dalle nuvole in cielo: i villaggi di Hambach e Niederzier, il pianificato limite dell'avanzata per quel primo giorno, furono catturati senza alcuna perdita visto che i demoralizzati difensori tedeschi si erano dati alla fuga.\nSettore del VII Corps.\nIl passaggio del Roer da parte del VII Corps fu la parte pi\u00f9 complicata di tutta l'operazione: nel suo settore il fiume scorreva in un letto molto stretto, e la corrente era cos\u00ec forte che l'allestimento di passerelle per la fanteria era impossibile; i punti d'attraversamento si trovavano poi all'ombra dei rilievi dell'altopiano dell'Eifel, da cui l'artiglieria tedesca dominava la zona. La 104th Division attacc\u00f2 a nord di D\u00fcren con due reggimenti affiancati: il 415th Infantry Regiment pass\u00f2 il fiume con pochi problemi, ostacolato solo dalla forte corrente e da un debole fuoco di armi leggere, ma alla sua destra il 413rd Infantry Regiment riusc\u00ec a far passare il Roer solo a una compagnia prima che una concentrazione di artiglieria e mitragliatrici tedesche bloccasse ogni tentativo di attraversamento; il resto del 413rd Regiment dovette essere dirottato sul punto di attraversamento del 415th Regiment. Allo spuntare del sole l'artiglieria tedesca bombard\u00f2 pesantemente i punti di attraversamento, distruggendo i ponti che i genieri stavano cercando di assemblare con la copertura di una cortina fumogena; il fuoco di controbatteria dell'artiglieria statunitense non riusc\u00ec a mettere a tacere il tiro tedesco, e a sera nessun punto di attraversamento sicuro era stato stabilito: solo tre cannoni anticarro furono portati sulla riva orientale durante il primo giorno.\nL'ultima divisione a passare il Roer d'assalto fu l'8th Division a sud di D\u00fcren: con il fianco destro scoperto e in piena vista dell'artiglieria tedesca appostata sui rilievi dell'Eifel, il suo fu l'attraversamento pi\u00f9 precario di tutti. Cinque minuti dopo l'inizio dello sbarramento d'artiglieria, il 3rd Battalion del 28th Infantry Regiment pass\u00f2 il fiume con il compito di catturare le alture circostanti il villaggio di Stockheim e interrompere le comunicazioni tedesche con le forze schierate pi\u00f9 a sud: l'azione colse completamente di sorpresa i pochi difensori tedeschi e fu un successo, l'unico di quella giornata per l'8th Division. Quando, alle 03:30, il resto del 28th Regiment e il gemello 13th Infantry Regiment sul suo fianco destro tentarono di passare il Roer, tutto and\u00f2 storto: la corrente del fiume era molto forte e rovesci\u00f2 diverse imbarcazioni nell'acqua gelata, lasciando gli uomini intirizziti e privi di armi; non appena si fece giorno l'artiglieria tedesca intervenne in forze sui punti di attraversamento, tenendo inchiodate le disorganizzate compagnie che erano riuscite ad approdare sulla riva orientale. La combinazione di fuoco tedesco e forte corrente port\u00f2 ben presto ad abbandonare ogni progetto di allestire ponti o passerelle nei punti di attraversamento, e i genieri dovettero ripiegare sul realizzare dei traghetti a cavo; solo la mattina del 24 febbraio gli statunitensi riuscirono a lanciare un ponte Bailey sul Roer sfruttando le campate del distrutto ponte stradale di D\u00fcren.\nFortunatamente per gli statunitensi, il settore dove il VII Corps attravers\u00f2 era difeso dalla 12. Volksgrenadier-Division, una divisione logorata che per stessa ammissione dei tedeschi diede una prestazione deludente nel corso della battaglia. A nord di D\u00fcren il 415th Regiment raggiunse tutti i suoi obbiettivi per il primo giorno, attestandosi lungo la linea ferroviaria tra D\u00fcren e J\u00fclich; alla sua destra, il 413rd Regiment prese il villaggio di Birkesdorf facendo prigioniero un intero battaglione tedesco completo del suo comando, per poi impossessarsi della met\u00e0 settentrionale dell'abitato di D\u00fcren entro sera. Disorganizzata, isolata dalla riva occidentale e martellata dall'artiglieria tedesca, l'8th Division si trovava in una posizione difficile ma i tedeschi non lanciarono alcun contrattacco sulle sue posizioni: il 3rd Battalion del 28th Regiment fu l'unico reparto della divisione ad avvicinarsi agli obiettivi fissati per il primo giorno, raggiungendo il limitare dei boschi che circondavano il villaggio di Stockheim, ma il resto delle unit\u00e0 statunitensi dovette accontentarsi di tenere i pochi lembi di terreno che avevano occupato dopo lo sbarco.\nIl consolidamento della testa di ponte.\nBench\u00e9 la situazione nel settore del VII Corps apparisse piuttosto critica, il primo giorno dell'operazione Grenade si poteva considerare un successo statunitense: elementi di otto divisioni erano stati portati oltre il fiume, e le avanzate dell'84th Division a nord e della 30th Division al centro avevano compromesso ormai le difese tedesche poste lungo il fiume; i contrattacchi tedeschi pi\u00f9 seri, quelli nel settore della 102nd Division, erano stati completamente respinti. Le perdite riportate dagli statunitensi nel forzamento della linea del Roer furono relativamente leggere: l'intera Ninth Army ebbe nel corso del primo giorno dell'offensiva un totale di 92 morti, 61 dispersi e 913 feriti, mentre il VII Corps riport\u00f2 perdite proporzionalmente pi\u00f9 consistenti pari a 66 morti, 35 dispersi e 280 feriti. Il comando dell'Heeresgruppe B accolse la notizia del forzamento del Roer da parte degli statunitensi con un certo allarme, e il feldmaresciallo Model ordin\u00f2 di mobilitare subito le riserve corazzate del gruppo d'armate, la 9. e l'11. Panzer-Division: l'intenzione era quella di combinare le due divisioni in un corpo d'armata corazzato al comando dell'esperto generale Fritz Bayerlein, ma l'11. Panzer-Division non aveva ancora completato il trasferimento dalla Saarland e la pressante necessit\u00e0 di rinforzi spinse Model ad assegnare subito la 9. Panzer-Division al comando della 15. Armee. Il comandante di quest'ultima, von Zangen, decise di impiegare i reparti della divisione alla spicciolata a mano a mano che arrivavano per puntellare qui e l\u00e0 la linea del LXXXI. Armeekorps; la mossa fu un errore, perch\u00e9 dilu\u00ec la forza d'attacco di una formazione gi\u00e0 piuttosto ridotta nei ranghi: la 9. Panzer-Division era una divisione solo di nome, visto che al momento schierava appena 29 carri armati e 16 cannoni d'assalto.\nIl 24 febbraio vide un progressivo consolidamento delle forze di Simpson a est del Roer, nonostante l'interferenza dell'artiglieria tedesca nei punti dove gli statunitensi stavano allestendo dei ponti; la Luftwaffe lanci\u00f2 un centinaio di sortite contro gli attraversamenti degli statunitensi, ma ottenne scarsi risultati al prezzo di 18 velivoli abbattuti dal fuoco contraereo. Nel settore del XIX Corps, la 30th Division ampli\u00f2 le sue posizioni al limitare settentrionale della foresta di Hambach, mentre la 29th Division si limit\u00f2 a consolidare il suo fronte per mantenere il contatto con l'altra unit\u00e0; nel mentre, l'83rd Infantry Division fu portata oltre il fiume e schierata alla sinistra della 29th Division. Nel settore del XIII Corps, la 102nd Division fu impegnata in un duro scontro nei pressi del villaggio di Hottorf: il 701st Tank Battalion, arrivato in supporto dei fanti del 405th Regiment, perse dodici carri armati sotto il fuoco dei pezzi controcarro tedeschi e altri otto rimasti bloccati nelle trincee nemiche. L'84th Division continu\u00f2 nel mentre la spinta verso nord per sgombrare la valle del Roer e i punti di attraversamento per il XVI Corps: l'avanzata fu tuttavia rallentata dalla necessit\u00e0 di eliminare alcune tenaci sacche di resistenza tedesche lasciate indietro, e a sera l'obiettivo di giornata, il villaggio di Doveren, non era ancora caduto completamente in mano agli statunitensi. I combattimenti pi\u00f9 duri di quel 24 febbraio si ebbero per\u00f2 nel settore del VII Corps, ancora precariamente insediato sulla sponda orientale del Roer: il 13th Infantry Regiment dell'8th Division fu impegnato per tutta la giornata in pesanti scontri all'interno dell'abitato di D\u00fcren, ridotto in macerie, mentre il 28th Regiment non riusc\u00ec a conquistare il suo obiettivo di giornata, il villaggio di Stockheim. La 104th Division spinse verso nord per proteggere il fianco destro della Ninth Army e neutralizzare le postazioni di artiglieria tedesche nella foresta di Hambach, che stavano bersagliando la 30th Division pi\u00f9 a nord: al 415th Regiment furono tuttavia necessari due attacchi per impossessarsi del suo obiettivo, il villaggio di Oberzier, e a sera gli statunitensi non erano ancora riusciti a inoltrarsi nella foresta che rimaneva in mano ai tedeschi.\nPercependo come imminente un crollo della resistenza tedesca, il 25 febbraio Simpson cambi\u00f2 i suoi piani e ordin\u00f2 al XVI Corps, ancora schierato sulla riva occidentale del Roer, di attraversare il fiume con le sue forze invece di aspettare che il XIII Corps ripulisse la sponda orientale per lui. Il generale Anderson impieg\u00f2 la sua 79th Division per compiere una finta pi\u00f9 a valle, mentre la 35th Division sferrava la mattina del 26 febbraio un attacco alla testa di ponte di Hilfarth dove i tedeschi mantenevano il controllo di un ponte stradale sopra il Roer ancora intatto: il 134th Infantry Regiment si ritrov\u00f2 per\u00f2 invischiato in un sanguinoso scontro dentro l'abitato di Hilfarth, trasformato dai tedeschi in una trappola mortale di mine e postazioni di armi automatiche. Il villaggio fu infine conquistato per mezzogiorno con il suo ponte stradale preso intatto, e i mezzi corazzati del XVI Corps iniziarono subito a portarsi sulla riva orientale del Roer. Liberato dall'incombenza di ripulire la bassa valle del Roer per il passaggio del XVI Corps, il XIII Corps pot\u00e9 quindi spingere tanto l'84th quanto la 102nd Division verso il nodo stradale di Erkelenz; la posizione era strategica per l'avanzata nelle pianure alle spalle del Roer, ma per rinforzarla von Zangen aveva solo alcuni elementi della sopraggiunta 338. Infanterie-Division, una decimata formazione evacuata dalla sacca di Colmar in Alsazia e subito spedita a puntellare il fronte in Renania. La superiorit\u00e0 degli statunitensi, rinforzati sul fianco destro da gruppi da combattimento corazzati della 5th Armored Division, era ormai assoluta ed Erkelenz cadde in mano alla 102nd Division la mattina del 26 febbraio.\nVon Zangen riteneva che la spinta principale dell'offensiva statunitense sarebbe stata diretta verso est alla volta di Colonia, e aveva di conseguenza indirizzato i sopraggiunti elementi della 9. e 11. Panzer-Division a fronteggiare la formazione statunitense pi\u00f9 vicina alla citt\u00e0, il XIX Corps; le unit\u00e0 tedesche furono per\u00f2 impiegate in battaglia in maniera affrettata, e non riuscirono a organizzare una resistenza efficace pur potendosi appoggiare alla seconda linea di fortificazioni campali allestita dietro il Roer. Nel corso di duri scontri il 25 febbraio la 30th Division riusc\u00ec a infrangere la resistenza tedesca nel villaggio di Steinstrass, mentre la 29th Division al suo fianco compiva un'avanzata di pi\u00f9 di sei chilometri prendendo altri cinque piccoli villaggi; il comandante del XVI Corps McLain inizi\u00f2 a inserire sul fronte gruppi da combattimento corazzati della 2nd Armored Division, e l'avanzata prese velocit\u00e0: il 26 febbraio un reggimento della 30th Division avanz\u00f2 di quasi cinque chilometri con i fanti aggrappati al retro dei carri armati. L'unica seria minaccia all'avanzata veniva dal fuoco dell'artiglieria controcarro tedesca: la fanteria della Wehrmacht appariva invece come confusa e poco propensa a dare battaglia. Pi\u00f9 a sud, il VII Corps di Collins aveva superato il momento pi\u00f9 difficile e stava unendosi all'avanzata generale: il 25 febbraio l'8th Division complet\u00f2 l'occupazione di D\u00fcren e Collins pot\u00e9 iniziare a far passare il fiume alle forze corazzate della 3rd Armored Division. Dopo settantadue ore di continua pressione nemica la logorata 12. Volksgrenadier-Division non era pi\u00f9 in grado di reggere, e la resistenza tedesca inizi\u00f2 a crollare: il 26 febbraio la 3rd Armored Division lanci\u00f2 un attacco generale seguendo il percorso dell'autostrada tra D\u00fcren e Colonia, avanzando a una velocit\u00e0 allarmante per i tedeschi in direzione di Elsdorf e delle rive del fiume Erft.\nL'avanzata prende slancio.\nL'alto comando tedesco si era ormai reso conto che l'obiettivo della Ninth Army statunitense non era il Reno ma piuttosto il ricongiungersi con le forze anglo-canadesi di Crerar in arrivo da nord-est, prendendo alle spalle la 1. Fallschirm-Armee e intrappolando in una tenaglia l'intera ala sinistra dell'Heeresgruppe H che difendeva la Renania settentrionale. Von Rundstedt si appell\u00f2 a Hitler perch\u00e9 autorizzasse una ritirata generale delle forze tedesche sulla riva orientale del Reno, o quantomento un'evacuazione dal saliente che si stava formando a Roermond al confine tra l'Heeresgruppe H e l'Heeresgruppe B; Hitler rifiut\u00f2 ogni arretramento tedesco dietro il Reno, e solo dopo molte insistenze si convinse, il 27 febbraio, ad autorizzare il ripiegamento dal saliente di Roermond. Von Rundstedt ordin\u00f2 all'Heeresgruppe H di ritirare dai combattimenti con gli anglo-canadesi le sue formazioni corazzate (la Panzer-Lehr-Division e la 15. Panzergrenadier-Division) per inviarle a puntellare la linea della 15. Armee, ormai in pieno cedimento: la mossa giungeva per\u00f2 troppo tardi.\nElementi della 9. Panzer-Division erano stati spediti a rinforzare la linea della 12. Volksgrenadier-Division, ingaggiando il 27 febbraio un duro scontro attorno a Elsdorf con i reparti corazzati della 3rd Armored Division; questi ultimi schieravano una compagnia di nuovi carri armati pesanti M26 Pershing, al loro debutto operativo. Nel pomeriggio di quel 27 febbraio Elsdorf era caduta in mano agli attaccanti, ed entro sera i reparti statunitensi avevano raggiunto la riva dell'Erft e stabilito alcune piccole teste di ponte sulla sua sponda orientale; il VII Corps aveva quindi raggiunto tutti i suoi obiettivi previsti nell'ambito dell'operazione Grenade. Anche i carri armati della Ninth Army stavano uscendo dalla testa di ponte, aprendosi a ventaglio per dilagare nelle pianure alle spalle del Roer con la fanteria che li seguiva, travolgendo le difese tedesche o aggirando le piazzeforti che resistevano. Simpson ordin\u00f2 di non lasciare sosta ai reparti tedeschi in ritirata: il XVI Corps di Anderson doveva procedere verso nord parallelo al corso della Mosa per serrare sugli anglo-canadesi, il XIII Corps di Gillem doveva dirigere verso nord-est alla volta di Krefeld e delle rive del Reno mentre il XIX Corps di McLain aveva come obiettivo l'area urbana di M\u00f6nchengladbach; il VII Corps doveva attestarsi sull'Erft e assicurare il fianco della Ninth Army, ma si stava preparando anche a marciare in direzione di Colonia nell'ambito dei piani offensivi della First Army.\nComplice anche la ritirata dal saliente di Roermond, la resistenza tedesca sul fronte della Ninth Army stava diventando inesistente: il 28 febbraio la 30th Division prese il villaggio di Garzweiler, pesantemente circondato da trincee, senza troppi problemi, mentre il 1\u00ba marzo una task force della 35th Division entr\u00f2 a Venlo dopo un'avanzata di 40 chilometri praticamente senza alcun contatto con il nemico. Quello stesso 1\u00ba marzo, un reggimento della 29th Division entr\u00f2 a M\u00f6nchengladbach quasi senza combattere: con una popolazione prebellica di pi\u00f9 di persone, la citt\u00e0 era il maggiore centro abitato della Germania a cadere in mano agli Alleati occidentali fino a quel momento. La resistenza tedesca poteva tuttavia avere ancora dei momenti di soprassalto: il 27 febbraio l'84th Division entr\u00f2 in contatto con i paracadutisti dell'8. Fallschirmj\u00e4ger-Division, truppe scelte appena ritirate dal fronte della 1. Fallschirm-Armee per puntellare la linea pi\u00f9 a sud, venendo bloccata per due giorni in combattimenti molto pesanti. L'avanzata statunitense stava separando il XII SS-Armeekorps, sospinto verso nord, dal LXXXI. Armeekorps e dal resto della 15. Armee, in ripiegamento verso est; il generale Hasso von Manteuffel sostitu\u00ec von Zangen nella direzione dei combattimenti con gli statunitensi, ma c'era poco che potesse fare salvo ordinare un ripiegamento generale dei reparti tedeschi dietro il fiume Erft.\nSulle rive del Reno.\nCon l'avvicinarsi della Ninth Army al Reno, l'alto comando alleato chiese a Simpson di tentare la cattura di un ponte intatto sul grande fiume. Il 1\u00ba marzo il XIX Corps inser\u00ec l'83d Division sul fianco destro della 2nd Armored Division perch\u00e9 catturasse la zona di Neuss, dove sorgevano tre ponti sul Reno; attaccando su un fronte di due reggimenti quel pomeriggio, l'83rd Division avanz\u00f2 per tutta la notte prendendo Neuss la mattina dopo, trovando per\u00f2 i ponti gi\u00e0 distrutti dai tedeschi. Un contemporaneo tentativo di catturare un altro ponte nella vicina Oberkassel, impiegando un reparto corazzato camuffato in modo da sembrare un'unit\u00e0 della Wehrmacht in ritirata, non ebbe parimenti successo e il ponte venne fatto saltare proprio mentre gli statunitensi si avvicinavano alla sua imboccatura occidentale.\nPoco pi\u00f9 a nord, la 102nd Division del XIII Corps venne bloccata alla periferia meridionale di Krefeld mentre dirigeva alla volta di un ponte sul Reno posto nel sobborgo di Uerdingen, verso cui stava puntando anche la 2nd Armored Division del XIX Corps; l'84th Division, sulla sinistra della 102nd, aggir\u00f2 l'abitato di Krefeld e sferr\u00f2 un attacco da nord nel pomeriggio del 2 marzo, ma venne bloccata dal fuoco dell'artiglieria tedesca. La zona di Krefeld-Uerdingen costituiva il settore meridionale di una testa di ponte, estesa pi\u00f9 a nord fino a Xanten, verso cui il generale Alfred Schlemm stava facendo ripiegare i reparti della 1. Fallschirm-Armee sotto i colpi dell'offensiva anglo-canadese. La 2. Fallschirmj\u00e4ger-Division, ridotta a una forza di combattimento non pi\u00f9 grande di tre o quattro battaglioni sotto organico, arriv\u00f2 a Uerdingen il 2 marzo giusto in tempo per affrontare, nelle prime ore del 3 marzo, un attacco della 2nd Armored Division diretto verso il ponte: gli statunitensi furono bloccati per tutto il giorno in scontri molto pesanti, e quando infine arrivarono in vista del ponte i tedeschi lo fecero saltare la mattina del 4 marzo; i combattimenti per eliminare le ultime sacche di resistenza tedesca a Krefeld e Uerdingen andarono poi avanti fino alla mattina del 5 marzo. La 95th Division, portata in linea dalle riserve della Ninth Army, fece un tentativo di prendere due ponti sul Reno nella zona di Rheinhausen, ma la missione fu abbandonata dopo che la ricognizione aerea ebbe rilevato la loro avvenuta distruzione; l'84th Division si spinse fino a Moers e Homberg trovando per\u00f2 i ponti stradali e ferroviari della zona gi\u00e0 distrutti. Per il pomeriggio del 5 marzo il XIII e il XIX Corps erano in posizione sulla riva occidentale del Reno, ma senza alcun ponte nelle loro mani.\nSchlemm stava supplicando von Rundstedt perch\u00e9 autorizzasse il ripiegamento dietro il Reno della 1. Fallschirm-Armee, ma Hitler viet\u00f2 ogni ritirata dalla riva occidentale e design\u00f2 personalmente una nuova testa di ponte, estesa da Xanten a nord a Duisburg a sud e incentrata sulla citt\u00e0 di Wesel, che doveva essere tenuta a ogni costo, onde assicurare ai tedeschi il controllo della rete di canali fluviali che consentiva il trasporto del carbone della Ruhr ai porti del Mare del Nord; elementi di quindici divisioni tedesche andarono ad ammassarsi nella testa di ponte. Dopo un'avanzata praticamente senza contrasto, il 3 marzo la 35th Division dell'XVI Corps si incontr\u00f2 poco fuori Gheldria con la 53rd (Welsh) Infantry Division del XXX Corps britannico, sancendo il ricongiungimento delle forze dell'operazione Grenade con quelle dell'operazione Veritable e creando un perimetro continuo intorno alla testa di ponte ancora tenuta dalla 1. Fallschirm-Armee a occidente del Reno. I tedeschi continuavano a opporre una resistenza determinata agli assalti degli anglo-canadesi a Xanten, cos\u00ec il comando alleato incaric\u00f2 il XVI Corps di fare un tentativo di prendere i ponti di Wesel con un attacco da sud: la 35th Division, appoggiata da reparti corazzati dell'8th Armored Division, sferr\u00f2 quindi un attacco il 4 marzo, salvo per\u00f2 ritrovarsi bloccata in duri scontri con i tedeschi nei pressi di Rheinberg proseguiti senza esito anche il 5 marzo.\nLa battaglia andava per\u00f2 terminando: sfruttando come scappatoia l'ordine di Hitler in base al quale nessun ponte sul Reno doveva essere lasciato in mano al nemico, il 6 marzo Schlemm inizi\u00f2 a far ripiegare i reparti tedeschi dentro Wesel per poi evacuarli sulla sponda orientale del fiume. Xanten fu abbandonata ai canadesi l'8 marzo, mentre il 9 marzo anche la resistenza sul fronte del XVI Corps era venuta meno; molti reparti tedeschi riuscirono a fuggire dall'annientamento, ma numeroso equipaggiamento pesante dovette essere abbandonato sulla riva occidentale del Reno. La mattina del 10 marzo i ponti di Wesel furono fatti saltare in aria, lasciando sulla riva occidentale solo una piccola sacca di resistenza e alcuni reparti sbandati che furono rastrellati dagli Alleati; ci\u00f2 segn\u00f2 la conclusione dell'operazione Grenade.\nConseguenze.\nNel corso di poco pi\u00f9 di due settimane di scontri, la Ninth Army di Simpson port\u00f2 a termine un'avanzata di 85 chilometri da J\u00fclich sul Roer a Wesel sul Reno; alla conclusione dell'operazione l'armata era attestata sulla sponda occidentale del Reno da Wesel a nord ai dintorni di D\u00fcsseldorf a sud, lungo un fronte di 54 chilometri. L'operazione Grenade cost\u00f2 ai reparti statunitensi un totale di circa perdite tra morti, feriti e dispersi; perdite nettamente inferiori a quelle riportate dagli altri reparti del gruppo d'armate di Montgomery, che nella loro marcia di 64 chilometri da Nimega a Wesel riportarono perdite nelle unit\u00e0 britanniche e in quelle canadesi: ci\u00f2 a testimonianza del differente livello di preparazione della 1. Fallschirm-Armee rispetto alla derelitta 15. Armee lungo il Roer, ma anche a causa del terreno molto pi\u00f9 difficile affrontato dagli anglo-canadesi (una successione di aree allagate e zone fittamente boscose) rispetto alle pianure aperte alle spalle del Roer incontrate dalla Ninth Army. La battaglia per la Renania settentrionale aveva replicato lo stesso schema gi\u00e0 visto in azione durante la campagna di Sicilia e in Normandia: gli anglo-canadesi avevano attirato su di loro il peso del grosso della resistenza tedesca, dando modo agli statunitensi di colpire il fianco esposto del nemico e poi dilagare nelle sue retrovie. Bench\u00e9 ci\u00f2 non fosse stato fin da subito nelle intenzioni originarie del comando del 21st Army Group e fosse piuttosto dovuto a un evento non preventivato (il rinvio dell'offensiva di Simpson a causa della distruzione delle dighe del Roer), lo schema si rivel\u00f2, come nelle precedenti occasioni, un successo: completamente meccanizzati, i reparti statunitensi erano pi\u00f9 che adatti al loro ruolo di sfondamento e avanzata in profondit\u00e0.\nLe operazioni alleate nella Renania settentrionale si rivelarono un disastro per la Wehrmacht. Al termine dell'operazione Grenade la Ninth Army statunitense rivendic\u00f2 l'uccisione di tedeschi e la cattura di prigionieri di guerra; in totale, l'intero 21st Army Group calcol\u00f2 in le perdite inflitte alla Wehrmacht nel corso delle operazioni Veritable e Grenade. Le forze di Montgomery erano ora in posizione sul Reno e pronte per la successiva fase offensiva, il forzamento del grande fiume: dopo un'attenta pianificazione, l'attraversamento fu lanciato nella notte tra il 23 e il 24 marzo (operazione Plunder), con la Ninth Army di Simpson che pass\u00f2 il fiume a sud di Wesel per poi andare a costituire il braccio settentrionale della tenaglia che accerchi\u00f2 le forze tedesche nella Ruhr."}
{"id": "4105345", "revid": "1543377", "url": "https://it.wikipedia.org/wiki?curid=4105345", "title": "Miss Italia nel mondo 2000", "text": "La decima edizione di Miss Italia nel mondo si \u00e8 svolta presso le Terme Berzieri di Salsomaggiore Terme il 2 settembre 2000 ed \u00e8 stata condotta da Carlo Conti. Vincitrice del concorso \u00e8 risultata essere la venezuelana Barbara Clara."}
{"id": "4105350", "revid": "115393597", "url": "https://it.wikipedia.org/wiki?curid=4105350", "title": "Mandorla di Toritto", "text": "Con la denominazione di mandorla di Toritto \u00e8 riconosciuto un prodotto tipico pugliese, inserito nella lista dei prodotti agroalimentari tradizionali italiani (P.A.T) del Ministero delle politiche agricole alimentari e forestali (Mipaaf).\nInoltre \u00e8 un presidio Slow Food.\nOrigini.\nIl suo nome deriva da quello del paese in cui \u00e8 prodotta, Toritto, che si trova al confine tra pre-Murgia e Alta Murgia. Qui si sono sviluppate varie cultivar autoctone di Mandorlo che portano il nome di antichi cittadini torittesi. Solo alcune di queste hanno resistito all'invasione delle pi\u00f9 produttive variet\u00e0 californiane. Le principali sono la \u201cAntonio De Vito\", la Genco e la \u201cFilippo Cea\" (di cui sopravvive la pianta \u201cmadre\" ). Quest'ultima, in particolare, \u00e8 ancora molto diffusa nei mandorleti e particolarmente ricercata dai pasticcieri di tutto il mondo, e presso gli agricoltori di tutto il circondario barese.\nCucina.\nLa mandorla \u00e8 un prodotto molto usato nella pasticceria pugliese specialmente sotto forma di Pasta Reale e \"torte rosate\". \u00c8 molto apprezzata anche dai produttori di torroni, mentre non si presta particolarmente per la preparazione di confetti a causa della forma piccola e panciuta nel seme. Pu\u00f2 anche essere mangiata al naturale o dopo una leggera tostatura. Infine, con essa pu\u00f2 essere preparato il latte di mandorla che, secondo la tradizione di \"Toritto\", viene servito fresco ed accompagnato da qualche chicco di riso.\nInformazioni nutrizionali.\nLa mandorla di Toritto ha un alto contenuto in olio e acidi grassi polinsaturi, una bassissima acidit\u00e0 e un sapore intenso ma, allo stesso tempo, equilibrato, con note di burro finali."}
{"id": "4105358", "revid": "74801", "url": "https://it.wikipedia.org/wiki?curid=4105358", "title": "Clarice Taylor", "text": "\u00c8 conosciuta principalmente per aver interpretato il ruolo ricorrente di Anna Robinson, madre di Cliff Robinson (Bill Cosby), nella serie televisiva \"I Robinson\". Questa parte le valse una nomination agli Emmy Award nel 1986.\nBiografia e carriera.\nNata nella Contea di Buckingham in Virginia da Leon B. Taylor e Ophelia Booker, crebbe nel quartiere di Harlem, a New York. Inizi\u00f2 a lavorare in teatro in un periodo in cui vi erano poche opportunit\u00e0 per gli attori afroamericani. Per potersi mantenere segu\u00ec le orme del padre, andando cos\u00ec a lavorare in un ufficio postale. Una volta essere riuscita a sfondare come attrice negli anni '60, fu una dei membri della compagnia teatrale Negro Ensemble Company, tutt'oggi attiva con sede all'East Village in St. Marks Place.\n\u00c8 morta novantatreenne nel maggio 2011 nella sua casa di Englewood, nello Stato del New Jersey, a causa di un'insufficienza cardiaca congestizia."}
{"id": "4105365", "revid": "775372", "url": "https://it.wikipedia.org/wiki?curid=4105365", "title": "Raffaello Lospinoso Severini", "text": "\u00c8 stato sindaco di Melfi dal 1968 al 1973, dal 1973 al 1974 e dal 1975 al 1978 e deputato alla Camera per due legislature nella V e VI."}
{"id": "4105367", "revid": "753002", "url": "https://it.wikipedia.org/wiki?curid=4105367", "title": "Crooning", "text": ""}
{"id": "4105368", "revid": "93556", "url": "https://it.wikipedia.org/wiki?curid=4105368", "title": "Joseph Vuillemin", "text": "Biografia.\nEntrato nelle forze armate francesi nel 1904, nel 1913 ottiene il brevetto di pilota e allo scoppio della prima guerra mondiale viene nominato comandante di una squadriglia.\nNel febbraio 1918 viene promosso comandante di squadrone e, grazie a ben sette vittorie aeree, gli viene tributato il riconoscimento di asso dell'aviazione francese.\nDopo la fine della guerra Vuillemin viene trasferito in Algeria. Nel 1928 viene promosso colonnello e nel 1932 assume il comando delle operazioni aeree in Marocco.\nNel luglio 1937 entra a far parte del Consiglio Superiore dell'Aria e tre mesi dopo viene promosso generale di divisione aerea.\nNel febbraio 1938 Vuillemin viene nominato capo di stato maggiore dell'Aviazione e vicepresidente del Consiglio Superiore dell'Aviazione.\nLa Seconda Guerra Mondiale.\nAllo scoppio della seconda guerra mondiale Vuillemin non riusc\u00ec a contrastare la schiacciante superiorit\u00e0 della Luftwaffe e il 24 giugno 1940, a seguito dell'armistizio di Compi\u00e8gne, venne nominato Ispettore Generale dell'Aviazione.\nNel novembre 1940 chiese di essere collocato a riposo."}
{"id": "4105391", "revid": "123171903", "url": "https://it.wikipedia.org/wiki?curid=4105391", "title": "Scubiago", "text": "Scubiago (in dialetto locale \"Scubi\u00e8gh\") \u00e8 una frazione del comune svizzero di Claro, nel Canton Ticino (distretto di Bellinzona).\nStoria.\nFino al 1\u00ba aprile 2017 Scubiago \u00e8 stato la frazione pi\u00f9 settentrionale del comune di Claro, nel distretto di Riviera; il 2 aprile 2017 Claro, e quindi anche Scubiago, \u00e8 stato accorpato al comune di Bellinzona assieme agli altri comuni soppressi di Camorino, Giubiasco, Gnosca, Gorduno, Gudo, Moleno, Monte Carasso, Pianezzo, Preonzo, Sant'Antonio e Sementina."}
{"id": "4105394", "revid": "287204", "url": "https://it.wikipedia.org/wiki?curid=4105394", "title": "Georges Bearune", "text": ""}
{"id": "4105396", "revid": "767487", "url": "https://it.wikipedia.org/wiki?curid=4105396", "title": "Live al Vidia Club", "text": "Live al Vidia Club \u00e8 il secondo album del gruppo Nobraino, registrato al Vidia Club di Cesena. L'album raccoglie direttamente dal vivo 7 inediti del gruppo e due cover (\"Morna\" di Vinicio Capossela e \"Ma che freddo fa\" di Franco Migliacci e Claudio Mattone, incisa in origine dai Rokes e da Nada)."}
{"id": "4105397", "revid": "830939", "url": "https://it.wikipedia.org/wiki?curid=4105397", "title": "Ward W. Briggs", "text": ""}
{"id": "4105403", "revid": "287204", "url": "https://it.wikipedia.org/wiki?curid=4105403", "title": "Laura (album)", "text": ""}
{"id": "4105408", "revid": "113492186", "url": "https://it.wikipedia.org/wiki?curid=4105408", "title": "Maurice Wilkes", "text": "In particolare, un suo articolo del 1958, dal titolo \"Microprogramming\" ha contribuito notevolmente alla diffusione della microprogrammazione e ne costituisce un riferimento classico."}
{"id": "4105409", "revid": "54903", "url": "https://it.wikipedia.org/wiki?curid=4105409", "title": "Tepa Sport", "text": "La Tepa Sport \u00e8 un'azienda italiana di calzature, abbigliamento e accessori di articoli sportivi. Oggi il marchio \u00e8 commercializzato dalla famiglia Riva, fondatrice nel 1952.\nStoria.\nNel 1952 i tre fratelli Riva, Battista, Rino, Paolo, fondarono un'azienda a Rudiano dopo aver lavorato per anni singolarmente nel mondo calzaturiero. Il marchio Tepa Sport, costituito da un fregio a forma di \u00abV\u00bb idea di vittoria che rende inconfondibili scarpe da ginnastica, scarpini per calciatori, tute e mute per ogni disciplina sportiva, ma anche palloni e tanti altri accessori. Negli anni \u201860 e \u201870 divenne simbolo del prodotto made in Italy in ambito sportivo. Tepa Sport, distintasi in particolare nel segmento calcio, divenne la scarpa ufficiale di diversi Football Club tra i quali , , Juventus e Napoli. Gigi Riva, Dino Zoff, Roberto Bettega, Fulvio Collovati e Ruben Buriani vestivano Tepa. La Tepa Sport operava in due edifici direzionali e tre stabilimenti da 90.000 m\u00b2 che lavoravano 10.000 paia di scarpe al giorno. Un marchio che divenne internazionale grazie alle vendite in tutti i continenti; sotto il marchio storico della \u00abV\u00bb comparve la stilizzazione di un globo con paralleli, meridiani e bandierine di tutto il mondo.\nIl rilancio e le vicende successive.\nLa concorrenza degli anni '80 port\u00f2 al ridimensionamento nel 1985 dell'azienda fondata dai tre fratelli Riva. Il marchio rest\u00f2 comunque interessante per un rilancio, specialmente in epoca di revival del vintage. Dopo una serie di tentativi da parte della seconda generazione dei Riva, a inizio 2000 il brand viene dato in licenza a tre imprenditori lombardi che, appoggiandosi al distretto marchigiano della calzatura, propongono un prodotto di alta qualit\u00e0.\nIl marchio Tepa.\nNel 2015 viene registrata una nuova societ\u00e0 gestita dal figlio del fondatore Rino Riva; questa acquisisce il marchio Tepa Sport, con lo scopo di commercializzare scarpe ed abbigliamento. Se la sede della nuova societ\u00e0 \u00e8 nuovamente a Rudiano, nessuno dei prodotti viene costruito o assemblato in sede, ma appoggiandosi ad artigiani e fabbriche in varie localit\u00e0 di Italia.\nLa commercializzazione dei prodotti con il marchio TEPA SPORT avviene tramite la distribuzione in alcuni negozi e tramite e-commerce.\nNella cultura di massa.\nLe Tepa erano molto diffuse negli anni settanta tra i giovani consumatori dell'epoca. Secondo alcuni per\u00f2 la loro qualit\u00e0 lasciava a desiderare: Albertino le ricorda come \"scarpe da barboni\" che \"ti lasciano il colore sul calzino sudato\", mentre Pucci scrive che erano \"fatte di carta e cemento con suole di catrame\".\nAlcuni anni dopo la chiusura dello stabilimento e la scomparsa del marchio, la rock band milanese Elio e le Storie Tese omaggi\u00f2 l'azienda con una citazione contenuta nel brano Supergiovane, contenuto nell'album Italyan, Rum Casusu \u00c7ikti, laddove il protagonista della canzone (Supergiovane) dichiara di donare \"le sue Tepa\" al moribondo amico \"per il viaggio che conduce all'Aldil\u00e0\"."}
{"id": "4105410", "revid": "82000", "url": "https://it.wikipedia.org/wiki?curid=4105410", "title": "Maurice Vincent Wilkes", "text": ""}
{"id": "4105411", "revid": "82000", "url": "https://it.wikipedia.org/wiki?curid=4105411", "title": "Maurice V. Wilkes", "text": ""}
{"id": "4105412", "revid": "1543377", "url": "https://it.wikipedia.org/wiki?curid=4105412", "title": "The Best Of (Nobraino)", "text": "The Best Of \u00e8 il primo album del gruppo Nobraino, prodotto da Andrea Felli, e raccoglie i lavori del gruppo dagli esordi sino al 2006, anno di uscita del disco."}
{"id": "4105420", "revid": "62748", "url": "https://it.wikipedia.org/wiki?curid=4105420", "title": "James H. Wilkinson", "text": "Un anno dopo la sua morte gli \u00e8 stato assegnato il Premio Chauvenet."}
{"id": "4105421", "revid": "47767", "url": "https://it.wikipedia.org/wiki?curid=4105421", "title": "James Hardy Wilkinson", "text": ""}
{"id": "4105425", "revid": "21880", "url": "https://it.wikipedia.org/wiki?curid=4105425", "title": "Nyctea scandiaca", "text": ""}
{"id": "4105429", "revid": "23", "url": "https://it.wikipedia.org/wiki?curid=4105429", "title": "Grossular", "text": ""}
{"id": "4105431", "revid": "23", "url": "https://it.wikipedia.org/wiki?curid=4105431", "title": "Almandine", "text": ""}
{"id": "4105432", "revid": "23", "url": "https://it.wikipedia.org/wiki?curid=4105432", "title": "Pyrope", "text": ""}
{"id": "4105435", "revid": "23", "url": "https://it.wikipedia.org/wiki?curid=4105435", "title": "Spessartine", "text": ""}
{"id": "4105436", "revid": "1372005", "url": "https://it.wikipedia.org/wiki?curid=4105436", "title": "Michael Rabin", "text": ""}
{"id": "4105438", "revid": "339392", "url": "https://it.wikipedia.org/wiki?curid=4105438", "title": "PalaIgnis", "text": ""}
{"id": "4105439", "revid": "82000", "url": "https://it.wikipedia.org/wiki?curid=4105439", "title": "Michael Oser Rabin", "text": ""}
{"id": "4105441", "revid": "82000", "url": "https://it.wikipedia.org/wiki?curid=4105441", "title": "Michael O. Rabin", "text": ""}
{"id": "4105442", "revid": "147622", "url": "https://it.wikipedia.org/wiki?curid=4105442", "title": "Oedipus Aegyptiacus", "text": "L'Oedipus Aegyptiacus (\"Edipo egiziano\") \u00e8 la pi\u00f9 importante opera scritta da Athanasius Kircher sull'egittologia.\nI tre volumi di illustrazioni e diagrammi furono pubblicati a Roma nel periodo 1652\u20131654. Kircher afferm\u00f2 che le sue fonti per l'\"Oedipus Aegyptiacus\" erano l'astrologia caldeana, la cabala ebraica, la mitologia greca, la matematica pitagorica, l'alchimia araba e la filologia latina.\nGeroglifici.\nIl terzo volume dell'\"Oedipus Aegyptiacus\" tratta esclusivamente dei tentativi di Kircher di tradurre i geroglifici egizi. La fonte primaria dello studio di Kircher fu la Tavola isiaca (chiamata anche \"tavola bembina\" dal nome del cardinal Bembo che la recuper\u00f2 poco dopo il sacco di Roma del 1527). La tavola isiaca \u00e8 una tavola in bronzo e argento raffigurante vari dee e dei egizi. Al suo centro si trova Iside, in rappresentanza dell'idea dell'universo polimorfico che tutto contiene.\nL'\"Oedipus Aegyptiacus\" di Kircher \u00e8 un ottimo esempio di dottrina sincretica ed eclettica del tardo Rinascimento. \u00c8 rappresentativo delle stravaganze barocche dell'immaginazione presenti tra gli studiosi ermetici prima dell'avvento dell'era scientifica. Le sue interpretazioni dei testi geroglifici tendevano a essere verbose e potenti; ad esempio, tradusse una frase comune in egiziano, \"dd Wsr\", \"Osiride dice\", come \"Il tradimento di Tifone termin\u00f2 sul trono di Iside, l'umidit\u00e0 della natura \u00e8 sorvegliata dal controllo di Anubi\". Il vero significato dei geroglifici egizi non fu decifrato prima del 1824, quando Jean-Fran\u00e7ois Champollion trov\u00f2 la risposta grazie ai suoi studi della stele di Rosetta.\nKircher fu rispettato nel XVII secolo per il suo studio dei geroglifici egizi; il suo contemporaneo Thomas Browne (1605\u20131682, che possedeva numerose opere di Kircher tra cui l'\"Oedipus Aegyptiacus\", lo lod\u00f2 per il suo lavoro in egittologia, soprattutto riguardo ai geroglifici.\nNel 1999 l'universit\u00e0 di Ginevra espose uno dei grandi tomi dell'\"Oedipus Aegyptiacus\" durante una mostra organizzata per celebrare il centenario di Jorge Luis Borges, come esempio di libri associati allo scrittore argentino."}
{"id": "4105443", "revid": "19933", "url": "https://it.wikipedia.org/wiki?curid=4105443", "title": "\u0152dipus \u00c6gyptiacus", "text": ""}
{"id": "4105448", "revid": "767487", "url": "https://it.wikipedia.org/wiki?curid=4105448", "title": "Robert Floyd", "text": ""}
{"id": "4105450", "revid": "82000", "url": "https://it.wikipedia.org/wiki?curid=4105450", "title": "Robert W. Floyd", "text": ""}
{"id": "4105451", "revid": "82000", "url": "https://it.wikipedia.org/wiki?curid=4105451", "title": "Robert W Floyd", "text": ""}
{"id": "4105457", "revid": "263989", "url": "https://it.wikipedia.org/wiki?curid=4105457", "title": "Yunost Minsk", "text": ""}
{"id": "4105459", "revid": "456281", "url": "https://it.wikipedia.org/wiki?curid=4105459", "title": "Gruppo del granato", "text": ""}
{"id": "4105462", "revid": "21880", "url": "https://it.wikipedia.org/wiki?curid=4105462", "title": "Bubo ketupu", "text": ""}
{"id": "4105463", "revid": "1904508", "url": "https://it.wikipedia.org/wiki?curid=4105463", "title": "Beaufort (famiglia)", "text": "La Casata di Beaufort \u00e8 una nobile e potente famiglia inglese, che ha esercitato una forte influenza sulla politica del Paese durante il XV secolo.\nStoria.\nOrigini.\nL'origine del nome risale ad un castello in Champagne-Ardenne (nell'odierna Montmorency-Beaufort), uno dei possedimenti di Giovanni di Gand, I duca di Lancaster e terzo figlio del re Edoardo III d'Inghilterra.\nLa famiglia discende da John Beaufort (1371-1410), figlio illegittimo di Giovanni di Gand e della sua amante Katherine Swynford. Gand pi\u00f9 tardi spos\u00f2 la donna e i loro figli furono legittimati; tuttavia ad essi venne ufficialmente negata la successione al trono ('excepta regali dignitate').\nGuerra delle due rose.\nI Beaufort furono una potente e ricca famiglia fin dalle origini, e raggiunse ancor di pi\u00f9 il potere quando un loro membro divenne re col nome di Enrico IV d'Inghilterra.\nQuando il conflitto dinastico conosciuto col nome di guerra delle due rose scoppi\u00f2 nel XV secolo, i Beaufort furono a capo degli alleati di Enrico VI d'Inghilterra e della casa di Lancaster.\nEnrico VII d'Inghilterra fond\u00f2 la sua rivendicazione alla corona inglese attraverso sua madre, Margaret Beaufort, nipote di John Beaufort. Tutti i legittimi discendenti maschi di Giovanni di Gand infatti erano morti.\nEstinzione della linea principale e successione dinastica.\nI Beaufort patirono molto la guerra delle due rose. Edmund Beaufort, II duca di Somerset e tutti e quattro i figli maschi rimasero uccisi, senza lasciare alcun erede maschio; la linea maschile venne continuata da Charles Somerset, I conte di Worcester, figlio illegittimo di Henry Beaufort, III duca di Somerset.\nNel 1682 Carlo II d'Inghilterra fece primo \"Duca di Beaufort\" Henry Somerset.\nLa linea maschile della famiglia \u00e8 oggi rappresentata da Henry Somerset, XII duca di Beaufort.\nMembri illustri.\nI personaggi pi\u00f9 rappresentativi della famiglia furono:"}
{"id": "4105465", "revid": "50830245", "url": "https://it.wikipedia.org/wiki?curid=4105465", "title": "Lavoro intellettuale", "text": ""}
{"id": "4105470", "revid": "205197", "url": "https://it.wikipedia.org/wiki?curid=4105470", "title": "Campionato albanese di calcio 2011-2012", "text": ""}
{"id": "4105472", "revid": "1305772", "url": "https://it.wikipedia.org/wiki?curid=4105472", "title": "Casuale", "text": ""}
{"id": "4105473", "revid": "82000", "url": "https://it.wikipedia.org/wiki?curid=4105473", "title": "Charles William Bachman", "text": ""}
{"id": "4105474", "revid": "82000", "url": "https://it.wikipedia.org/wiki?curid=4105474", "title": "Charles W. Bachman", "text": ""}
{"id": "4105476", "revid": "109213979", "url": "https://it.wikipedia.org/wiki?curid=4105476", "title": "Fantozzi contro tutti (romanzo)", "text": "Fantozzi contro tutti \u00e8 il quarto romanzo scritto da Paolo Villaggio che ha come protagonista il personaggio di Ugo Fantozzi. Il libro \u00e8 stato edito da Rizzoli Editore a Milano nel 1979.\nCome i primi tre libri, il romanzo comprende vari racconti delle avventure di Fantozzi, distaccati l'uno dall'altro. Questo libro ne contiene in tutto 27. Molte di queste storie sono state spunto per la realizzazione di gag comiche del film \"Fantozzi contro tutti\" diretto dallo stesso Villaggio e da un giovane Neri Parenti e di un episodio di \"Pappa e ciccia\", sempre diretto da Parenti.\nTrama.\nSopraggiungono gli anni ottanta in Italia, segno di una grande svolta nell'economia e nel progresso, ma la situazione di Ugo Fantozzi rimane sempre la stessa se non peggiore di prima. Nel romanzo la grossolanit\u00e0 e l'esagerazione delle disavventure e delle situazioni pi\u00f9 umilianti del ragioniere raggiungono l'apice, tanto che questa volta Fantozzi si trova a combattere contro megapresidenti incalliti amanti del ciclismo, autopattuglie della morte in agguato sulle autostrade ed infine superiori omosessuali e sodomiti alla ricerca di povere vittime da distruggere psicologicamente ma elevandole in graduatorie superiori alla loro misera condizione.\nInoltre Fantozzi deve combattere anche contro la triste situazione familiare, infatti Pina si \u00e8 innamorata di un pugliese \"tamarro\" e volgare mentre per le strade di Roma infuria la protesta dei giovani (inclusa Mariangela) contro i professori, la borghesia e la societ\u00e0 maschilista: alla fine per\u00f2 entrambe le donne abbandoneranno le loro nuove \"passioni\"."}
{"id": "4105478", "revid": "447535", "url": "https://it.wikipedia.org/wiki?curid=4105478", "title": "Shanzi", "text": ""}
{"id": "4105479", "revid": "339392", "url": "https://it.wikipedia.org/wiki?curid=4105479", "title": "Battaglia di Tripoli", "text": ""}
{"id": "4105481", "revid": "23", "url": "https://it.wikipedia.org/wiki?curid=4105481", "title": "Sylvite", "text": ""}
{"id": "4105482", "revid": "23", "url": "https://it.wikipedia.org/wiki?curid=4105482", "title": "Bromargyrite", "text": ""}
{"id": "4105485", "revid": "23", "url": "https://it.wikipedia.org/wiki?curid=4105485", "title": "Chlorargyrite", "text": ""}
{"id": "4105492", "revid": "23", "url": "https://it.wikipedia.org/wiki?curid=4105492", "title": "Gruppo dell'halite", "text": "Il gruppo dell'halite \u00e8 un gruppo di minerali."}
{"id": "4105494", "revid": "205197", "url": "https://it.wikipedia.org/wiki?curid=4105494", "title": "Coppa d'Albania 2011-2012", "text": ""}
{"id": "4105497", "revid": "205197", "url": "https://it.wikipedia.org/wiki?curid=4105497", "title": "Coppa d'Albania 2010-2011", "text": ""}
{"id": "4105499", "revid": "205197", "url": "https://it.wikipedia.org/wiki?curid=4105499", "title": "Coppa d'Albania 2008-2009", "text": ""}
{"id": "4105507", "revid": "1310927", "url": "https://it.wikipedia.org/wiki?curid=4105507", "title": "Basel Samih", "text": "Ha esordito in AFC Champions League nel 2007 e vanta una presenza nel in occasione di una amichevole non ufficiale contro la ."}
{"id": "4105510", "revid": "1543377", "url": "https://it.wikipedia.org/wiki?curid=4105510", "title": "Fantozzi subisce ancora (romanzo)", "text": "Fantozzi subisce ancora \u00e8 un romanzo del 1983 scritto da Paolo Villaggio e pubblicato a Milano da Rizzoli Editore. \u00c8 il quinto libro della saga in cui Ugo Fantozzi \u00e8 protagonista. Sebbene i romanzi precedenti non abbiano avuto una storia ben precisa perch\u00e9 composti da piccoli racconti delle disavventure di Fantozzi, questo romanzo \u00e8 il primo ad averne una.\nTrama.\nFantozzi si trova con i suoi colleghi di stanza Filini, Calboni e la signorina Silvani a dover passare le ultime due ore di lavoro di un venerd\u00ec pomeriggio di fine primavera. Il ragionier Calboni, durante una conversazione, accusa Fantozzi di essere esageratamente geloso, ma lui si giustifica con una risata affermando che ci\u00f2 non \u00e8 assolutamente vero, e si addormenta.\nUscito dall'ufficio Fantozzi con la moglie Pina si dirige in un ristorante \"Da Giggi er pescatore\" (consigliato da Calboni) per mangiare buon pesce fresco e l\u00ec trovano Sergio. Questi \u00e8 un uomo molto anziano che per\u00f2 si veste ed ha modi di fare ancora di un giovanotto e il suo carattere viene subito preso di mira da Fantozzi che lo considera un perfetto cialtrone. Infatti Sergio per tre giorni terr\u00e0 Fantozzi e sua moglie chiusi in una squallida barca che lui chiama yacht, facendo oscene avances a Pina e prendendo in giro Fantozzi.\nDopo questa avventura Fantozzi comincer\u00e0 a capire, sempre attraverso varie persone odiose che incontrer\u00e0, di essere davvero diventato geloso. Dopo un tragico viaggio in compagnia del ragionier Filini al campeggio del Pino Solitario, un posto gestito da soli tedeschi, un'imbarazzante gita in treno in compagnia di Mardini e due sacerdoti amanti e una terribilissima umiliazione da parte del nuovo amante di Pina (ossia Franco), Fantozzi si sveglier\u00e0 capendo che tutto ci\u00f2 era stato solo un brutto sogno."}
{"id": "4105511", "revid": "123870606", "url": "https://it.wikipedia.org/wiki?curid=4105511", "title": "NHK Educational TV", "text": " \u00e8 una emittente televisiva giapponese, il secondo servizio televisivo di NHK (Japan Broadcasting Corporation) e la \"sorella\" di NHK General TV. Trasmette maggiormente programmi di natura educativa, culturale e intellettuale e periodicamente anche anime. NHK mostra il logo \"NHK E\" nella parte in alto a destra dello schermo per le sue trasmissioni digitali. Nel 2010, NHK inizi\u00f2 ad utilizzare l'abbreviazione ."}
{"id": "4105513", "revid": "23", "url": "https://it.wikipedia.org/wiki?curid=4105513", "title": "Gruppo dell'hauchecornite", "text": "Il gruppo dell'hauchecornite \u00e8 un gruppo di minerali."}
{"id": "4105520", "revid": "834", "url": "https://it.wikipedia.org/wiki?curid=4105520", "title": "Charles Somerset, I conte di Worcester", "text": "Biografia.\nEra figlio naturale di Henry Beaufort, III duca di Somerset e della sua amante Joan Hill.\nSi spos\u00f2 tre volte:\nIl 1\u00ba febbraio 1514 venne creato primo conte di Worcester. Precedentemente fu investito cavaliere dell'ordine della giarrettiera intorno al 1496. Altri titoli ricevuti furono: Lord Ciambellano della famiglia di Enrico VIII d'Inghilterra. Come Lord Ciambellano, Somerset fu responsabile della preparazione del Campo del Drappo d'Oro.\nSomerset mor\u00ec il 15 marzo 1526 e venne tumulato insieme alla prima moglie nella Saint George's Chapel."}
{"id": "4105526", "revid": "1226", "url": "https://it.wikipedia.org/wiki?curid=4105526", "title": "Manfred (Byron)", "text": "Manfred: A dramatic poem, in Italia noto coi titoli Manfredi o Manfredo, \u00e8 un closet drama in tre atti scritto da Lord Byron alla fine del 1816 e pubblicato nel 1817. L'autore lo defin\u00ec un \"poema drammatico\", e lo chiam\u00f2 \"metafisico\" in quanto tratta delle relazione del cosmo.\nIl dramma contiene elementi fantastici che ben si adattano alla popolarit\u00e0 che le storie di fantasmi avevano all'epoca.\nAlcuni critici considerano \"Manfred\" come autobiografico o addirittura confessionale poich\u00e9 nel protagonista torturato dal senso di colpa per un crimine indicibile, rivedono l'autore nel periodo successivo al fallimento del suo matrimonio quando decise di dedicarsi alla composizione dell'opera.\nStoria editoriale.\nNel 1848 Robert Schumann inizi\u00f2 a comporre le musiche di scena per Manfred.\nNacque cos\u00ec una partitura con un'ouverture e 15 numeri suddivisi in 3 parti con 8 melologhi (dove cio\u00e8 il testo \u00e8 recitato su un accompagnamento musicale), 4 cori, 2 brani vocali ed un intermezzo strumentale.\nIl compositore scriveva a Liszt:\nLa sola ouverture venne eseguita per la prima volta al Gewandhaus di Lipsia il 14 marzo 1852, poi fu Liszt a dirigere l'intero lavoro il 13 giugno successivo a Weimar.\n\u010cajkovskij ne trasse una sinfonia nel 1885. Friedrich Nietzsche fu cos\u00ec ispirato dal poema, che rappresentava un essere sovrumano, da comporre una partitura per pianoforte nel 1872 basata su di esso, \"Manfred Meditation\". Nel 1973 Carmelo Bene ne fece una sua versione per il teatro.\nTrama.\nManfred \u00e8 un giovane nobile che vive nelle Alpi svizzere, internamente torturato dal senso di colpa che riguarda la morte dell'amata sorella Astarte.\nManfred usa la sua padronanza della lingua e degli incantesimi per evocare sette spiriti, ai quali chiede l'oblio. Gli spiriti, che governano le varie componenti del mondo corporeo, non sono in grado di controllare gli eventi del passato e non possono esaudire il desiderio di Manfred. Anche il destino gli impedisce di fuggire la sua colpa attraverso il suicidio. Il racconto prosegue con l'arrivo della Strega delle Alpi, che gli promette aiuto, a patto che diventi suo schiavo, ma il protagonista rifiuta.\nInfine Manfred fa ritorno al suo castello, dove incontra l'abate di San Maurizio e, sfidando le tentazioni religiose della redenzione dal peccato, trova la pace eterna. In tutto il poema riesce a sfidare tutti i poteri autorevoli che ha di fronte e sceglie la morte piuttosto che sottomettersi ai potenti spiriti. Manfred rivolge le sue ultime parole all'abate, osservando: \"Vecchio! Non \u00e8 cos\u00ec difficile morire\". \"Individuo invincibile fino alla fine, Manfred non d\u00e0 la sua anima n\u00e9 al paradiso n\u00e9 all'inferno, ma solo alla morte.\"\nInterpreti italiani.\nIl dramma di Byron ha avuto in Italia due prestigiosi protagonisti: Enrico Maria Salerno nel dicembre del 1966 al Teatro dell'Opera di Roma con regia teatrale di Mauro Bolognini e direzione musicale di un giovane Claudio Abbado; Carmelo Bene, anche traduttore e regista dello spettacolo, nel maggio 1978 alla Scala di Milano."}
{"id": "4105534", "revid": "767487", "url": "https://it.wikipedia.org/wiki?curid=4105534", "title": "Musab Mahmoud", "text": ""}
{"id": "4105537", "revid": "23", "url": "https://it.wikipedia.org/wiki?curid=4105537", "title": "Idrohetaerolite", "text": ""}
{"id": "4105542", "revid": "50831345", "url": "https://it.wikipedia.org/wiki?curid=4105542", "title": "BBC news", "text": ""}
{"id": "4105543", "revid": "23", "url": "https://it.wikipedia.org/wiki?curid=4105543", "title": "Gruppo dell'hausmannite", "text": "Il gruppo dell'hausmannite \u00e8 un gruppo di minerali."}
{"id": "4105548", "revid": "119982", "url": "https://it.wikipedia.org/wiki?curid=4105548", "title": "Richard Norton", "text": "Biografia.\nEsordisce nel film televisivo di Chuck Norris del 1980 \"The Octagon\" per poi lavorare in oltre 70 film e programmi televisivi.\nNella terza serie televisiva Spartacus interpreta il gladiatore Hilarus, che prima insegna l'uso della spada a Marco Licinio Crasso e poi verr\u00e0 da lui ucciso.\nSi \u00e8 allenato per 45 anni in diverse discipline delle arti marziali come Judo, Karate, Brazilian Jiu Jitsu, Aikid\u014d, Thai boxe e molti sistemi d'arma giapponesi. Ha utilizzato queste esperienze per co-creare l'arte marziale ibrida del Zen Do Kai insieme al suo collega e guardia del corpo Bob Jones. \u00c8 cintura nera 5\u00ba Dan Shihan in Goju Ryu, 5\u00ba Dan con il grado di Maestro in Chun Kuk Do (arte marziale di Chuck Norris), cintura nera 4\u00ba Dan in Brazilian Jiu Jitsu e cintura nera 8\u00ba Dan di Zen Do Kai Karate. Si \u00e8 allenato a lungo con importanti atleti delle arti marziali come Tino Ceberano, Tadashi Yamashita, Fumio Demura, Bill 'Superfoot' Wallace, Pete \"Sugar Foot\" Cunningham, i fratelli Machado e Chuck Norris."}
{"id": "4105551", "revid": "287204", "url": "https://it.wikipedia.org/wiki?curid=4105551", "title": "GS Caltex Seoul KIXX Volleyball Club", "text": "Il GS Caltex Seoul KIXX Volleyball Club (in coreano GS\uce7c\ud14d\uc2a4 \uc11c\uc6b8 KIXX \ubc30\uad6c\ub2e8) \u00e8 una societ\u00e0 pallavolistica femminile sudcoreana, con sede a Seul e militante nel massimo campionato sudcoreano, la V-League; il club appartenente all'azienda GS Caltex Corporation."}
{"id": "4105552", "revid": "23", "url": "https://it.wikipedia.org/wiki?curid=4105552", "title": "Gruppo dell'hellandite", "text": "Il gruppo dell'hellandite \u00e8 un gruppo di minerali."}
{"id": "4105555", "revid": "1782831", "url": "https://it.wikipedia.org/wiki?curid=4105555", "title": "Cesare Mori - Il prefetto di ferro", "text": "Cesare Mori - Il prefetto di ferro \u00e8 una miniserie televisiva italiana in due puntate coprodotta da \"Artis Edizioni Digitali\" e Rai Fiction, diretta da Gianni Lepre, trasmessa su Rai 1 il 16 e 17 settembre 2012 in prima serata.\nVincent P\u00e9rez recita la parte di Cesare Mori, personaggio storico che, durante i primi decenni del novecento, affront\u00f2 la mafia durante il suo mandato a Trapani a partire dal 1904, fino ad essere nominato prefetto di Palermo, nel 1925.\nNella veste di prefetto di Palermo fu tra i primi a combattere la mafia siciliana. Uomo di forte personalit\u00e0 e carattere, a volte di metodi duri e senza compromessi, al termine della sua carriera fu nominato senatore, su indicazione di Benito Mussolini.\nLa miniserie in due puntate \u00e8 tratta dal soggetto di Antonio Domenici, Pietro Calderoni e Gualtiero Rosella e sceneggiata dagli stessi con la partecipazione di Nicola Ravera Rafele.\nSu Cesare Mori fu girato anche il film \"Il prefetto di ferro\" di Pasquale Squitieri, del 1977.\nProduzione.\nLa serie \u00e8 ambientata in Sicilia, ma \u00e8 stata quasi interamente girata in Puglia. Le riprese per otto settimane in ottobre e novembre 2011 in Salento, tra Nard\u00f2 (il carcere \u00e8 al primo piano del chiostro dei Carmelitani - qui \u00e8 avvenuto il primo ciak - e la Masseria Brusca), Lecce (Palazzo TAR), Otranto (Porto), Maglie (piazza Aldo Moro, liceo Francesca Capece, villa Zaira, Palazzo Cezzi e Palazzo arabesco Aprile) e Cavallino.\nLo sceneggiato televisivo in costume \u00e8 stato realizzato con il contributo di \"Apulia film commission\".\nPolemiche.\nLa fiction \u00e8 stata fortemente criticata per una serie di incongruenze storiche ."}
{"id": "4105556", "revid": "767487", "url": "https://it.wikipedia.org/wiki?curid=4105556", "title": "Frank Ganzera", "text": "Con la Nazionale tedesco orientale ha partecipato ai Giochi olimpici di Monaco nel 1972, dove venne premiato con la medaglia di bronzo."}
{"id": "4105558", "revid": "484362", "url": "https://it.wikipedia.org/wiki?curid=4105558", "title": "Rivoluzione Belga", "text": ""}
{"id": "4105559", "revid": "109273091", "url": "https://it.wikipedia.org/wiki?curid=4105559", "title": "Paolina di Sagan", "text": "Matrimonio e figli.\nPaolina spos\u00f2 Federico Ermanno Ottone, Principe Ereditario di Hohenzollern-Hechingen, figlio di Ermanno, Principe di Hohenzollern-Hechingen e della sua seconda moglie la Principessa Massimiliana di Gavre, il 26 febbraio 1800 a Praga. Paolina e Federico ebbero un solo figlio:\nTitoli e stili.\nAlla morte di suo padre, Paolina eredit\u00f2 il Prager Palais e le Signorie di Hohlstein e Nettkow. Alla morte di sua sorella maggiore Guglielmina, Paolina eredit\u00f2 anche il Ducato di Sagan in Slesia e la Signoria di N\u00e1chod in Boemia."}
{"id": "4105560", "revid": "23", "url": "https://it.wikipedia.org/wiki?curid=4105560", "title": "Idrossilherderite", "text": ""}
{"id": "4105561", "revid": "1310927", "url": "https://it.wikipedia.org/wiki?curid=4105561", "title": "Petteri Forsell", "text": "Carriera.\nDopo i primi anni nel campionato finlandese con le maglie di KPV, VPS e IFK Mariehamn, viene acquistato dai turchi del Bursaspor, con cui far\u00e0 2 presenze prima di tornare al Mariehamn in prestito."}
{"id": "4105562", "revid": "1442080", "url": "https://it.wikipedia.org/wiki?curid=4105562", "title": "XWD", "text": "X Window Dump (XWD) \u00e8 un formato di file grafico prodotto dal programma xwd. Gli screenshot di X Window System prodotti in questo modo possono essere manipolati da ImageMagick."}
{"id": "4105563", "revid": "484362", "url": "https://it.wikipedia.org/wiki?curid=4105563", "title": "Stati Uniti Belgi", "text": ""}
{"id": "4105564", "revid": "23", "url": "https://it.wikipedia.org/wiki?curid=4105564", "title": "Gruppo dell'herderite", "text": "Il gruppo dell'herderite \u00e8 un gruppo di minerali."}
{"id": "4105569", "revid": "767487", "url": "https://it.wikipedia.org/wiki?curid=4105569", "title": "Japan Cup 1997 (ciclismo)", "text": "La Japan Cup 1997, sesta edizione della corsa e valida come evento UCI categoria 1.3, si svolse il 26 ottobre 1997 su un percorso totale di 151,3\u00a0km. Fu vinta dal giapponese Yoshiyuki Abe che termin\u00f2 la gara in 4h04'09\" alla media di 35,71\u00a0km/h."}
{"id": "4105572", "revid": "23", "url": "https://it.wikipedia.org/wiki?curid=4105572", "title": "Gruppo dell'hilairite", "text": "Il gruppo dell'hilairite \u00e8 un gruppo di minerali."}
{"id": "4105576", "revid": "23", "url": "https://it.wikipedia.org/wiki?curid=4105576", "title": "Gruppo dell'howieite", "text": "Il gruppo dell'howieite \u00e8 un gruppo di minerali."}
{"id": "4105581", "revid": "599013", "url": "https://it.wikipedia.org/wiki?curid=4105581", "title": "Caberto Conelli", "text": "Biografia.\nCaberto Conelli esord\u00ec nel mondo dei gran premi all'inizio degli anni venti, alla guida di una Bugatti. Dopo un secondo posto alla Targa Florio del 1927, colse la sua prima e unica affermazione di rilievo al Gran Premio del Belgio del 1931, valido per il Campionato europeo, in coppia con William Grover-Williams."}
{"id": "4105582", "revid": "23", "url": "https://it.wikipedia.org/wiki?curid=4105582", "title": "Gruppo dell'humboldtina", "text": "Il gruppo dell'humboldtina \u00e8 un gruppo di minerali."}
{"id": "4105584", "revid": "1702319", "url": "https://it.wikipedia.org/wiki?curid=4105584", "title": "Romances", "text": "Romances \u00e8 un album del 2004 edito da Ipecac Recordings, il primo scaturito dalla collaborazione tra Mike Patton e Kaada, sotto il nome di Kaada/Patton.\nFormazione.\nTutte le tracce sono state scritte, eseguite e mixate da John Erik Kaada e Mike Patton.\nGli altri strumentisti che hanno collaborato sono:\nSonorit\u00e0 dell'album.\nLe impronte dei due artisti sono distinguibili distintamente all'interno dell'intero album.\nMentre la melodia tenebrosa e corale di \"Invocation\" ricorda pi\u00f9 lo stile inquietante di Danny Elfman che quello macabro dei Fant\u00f4mas (gruppo musicale), l'impronta della passione di Patton per la grande teatralit\u00e0, si sviluppa per tutta la durata del disco, trovando il suo apice in \"Aubade\", dove la sua interpretazione passa attraverso cantati spettrali, growl e i vocalizzi pi\u00f9 estremi.\nAnche in questo album, come in ogni sua collaborazione, Patton d\u00e0 prova di come la sua voce e la sua tecnica canora si adattino ad ogni genere musicale e viceversa. Nelle torch songs \"Seule\" e \"Piti\u00e9 Pour Mes Larmes\", si esibisce in un perfetto crooning, anche se poste nel contesto dell'album, con parole come \"You came to take my heart from me\" (\u201cSei venuta per strapparmi il cuore\u201d), siamo pi\u00f9 vicini a tematiche grandguignolesche che alle classiche tematiche amorose.\nL'apporto di Kaada in \"Romances\" si palesa nell'eleganza delle armonie e degli arrangiamenti e dalle svariate influenze: \"L'absent\" potrebbe ricordare le melodie tradizionali francesi, mentre \"Viens, Les Gazons Sont Verts\" mescola l'Ennio Morricone degli spaghetti western a musiche pi\u00f9 esotiche.\nBench\u00e9 differente dal suo album d'esordio, \u201cThank You for Giving Me Your Valuable Time\u201d, \" Pens\u00e9e des Morts\" \u00e8 il brano che meglio incamera lo stile eclettico del compositore norvegese.\nStrumenti provenienti dall'Europa dell'est, dal cabaret, dal lounge e dalle colonne sonore dei pi\u00f9 classici film dell'orrore, come organi, theremin o arpe interagiscono portando l'ascoltatore nel suo viaggio all'interno dei 44 minuti dell'album.\n\"Romances\" \u00e8 la perfetta colonna sonora per pensieri romanticamente macabri."}
{"id": "4105587", "revid": "47767", "url": "https://it.wikipedia.org/wiki?curid=4105587", "title": "Vya\u010deslav", "text": ""}
{"id": "4105588", "revid": "47767", "url": "https://it.wikipedia.org/wiki?curid=4105588", "title": "Vja\u010deslav", "text": ""}
{"id": "4105589", "revid": "47767", "url": "https://it.wikipedia.org/wiki?curid=4105589", "title": "Vjaceslav", "text": ""}
{"id": "4105590", "revid": "47767", "url": "https://it.wikipedia.org/wiki?curid=4105590", "title": "Vyaceslav", "text": ""}
{"id": "4105591", "revid": "47767", "url": "https://it.wikipedia.org/wiki?curid=4105591", "title": "Vyacheslav", "text": ""}
{"id": "4105592", "revid": "47767", "url": "https://it.wikipedia.org/wiki?curid=4105592", "title": "Vinceslao", "text": ""}
{"id": "4105593", "revid": "47767", "url": "https://it.wikipedia.org/wiki?curid=4105593", "title": "Vincislao", "text": ""}
{"id": "4105595", "revid": "47767", "url": "https://it.wikipedia.org/wiki?curid=4105595", "title": "Wenzeslaus", "text": ""}
{"id": "4105598", "revid": "287204", "url": "https://it.wikipedia.org/wiki?curid=4105598", "title": "Vaclav", "text": ""}
{"id": "4105599", "revid": "484362", "url": "https://it.wikipedia.org/wiki?curid=4105599", "title": "Grande Austria", "text": ""}
{"id": "4105600", "revid": "287204", "url": "https://it.wikipedia.org/wiki?curid=4105600", "title": "Gran Premio motociclistico di Germania 1978", "text": "Il Gran Premio motociclistico di Germania fu l'undicesimo appuntamento del motomondiale 1978.\nSi svolse il 20 agosto 1978 presso il N\u00fcrburgring, e corsero tutte le classi alla presenza di oltre 125.000 spettatori.\nPrima gara della giornata (alle 9) fu quella della 125, nella quale \u00c1ngel Nieto vinse agevolmente.\nIn 250 Kork Ballington part\u00ec in testa mantenendo la posizione fino al traguardo. Secondo (dopo una pessima partenza) il compagno di Marca Gregg Hansford. Il sudafricano della Kawasaki fu solo secondo in 350, battuto in volata da Takazumi Katayama.\nDoppietta Bultaco nella 50, con Ricardo Tormo primo davanti a Nieto. Solo terzo Eugenio Lazzarini.\nClamoroso ritiro di Rolf Biland nei sidecar, che videro il loro campionato riaprirsi. Vinse Werner Schw\u00e4rzel davanti ad Alain Michel.\nIn 500 Virginio Ferrari, in sella ad una Suzuki ufficiale, vinse il suo primo GP iridato davanti a Johnny Cecotto. Dietro di loro Kenny Roberts, a cui la terza posizione bast\u00f2 per aggiudicarsi il titolo iridato (il primo per un pilota proveniente dagli USA).\nClasse 500.\n47 piloti alla partenza, 29 al traguardo.\nClasse 350.\n55 piloti alla partenza.\nClasse 250.\n57 piloti alla partenza.\nClasse 125.\n52 piloti alla partenza.\nClasse 50.\n52 piloti alla partenza.\nClasse sidecar.\nPer le motocarrozzette si tratt\u00f2 della 183\u00aa gara effettuata dall'istituzione della classe nel 1949; si svolse su 5 giri, per una percorrenza di 114,175\u00a0km.\nPole position di Rolf Biland/Kenneth Williams (BEO-Yamaha); giro pi\u00f9 veloce di Alain Michel/Stuart Collins (Seymaz-Yamaha) in 9' 06\" 85 a 150,210\u00a0km/h."}
{"id": "4105601", "revid": "47767", "url": "https://it.wikipedia.org/wiki?curid=4105601", "title": "Vja\u010deslavs", "text": ""}
{"id": "4105602", "revid": "47767", "url": "https://it.wikipedia.org/wiki?curid=4105602", "title": "Venceslaus", "text": ""}
{"id": "4105603", "revid": "47767", "url": "https://it.wikipedia.org/wiki?curid=4105603", "title": "Wenceslas", "text": ""}
{"id": "4105605", "revid": "256896", "url": "https://it.wikipedia.org/wiki?curid=4105605", "title": "Dongola (sito archeologico)", "text": "Dongola (antico nubiano: \"Tungul\"; arabo: \"Dunqulah al-\u02bfAj\u016bz\") \u00e8 un sito archeologico del Sudan, situato sulla riva orientale del Nilo, di fronte a Wadi Al-Malik. Importante citt\u00e0 della Nubia medievale, e punto di partenza per le carovane dirette ad ovest verso Darfur e Kordofan, dal IV al XIV secolo Antica Dongola fu la capitale del regno di Makuria. La popolazione si \u00e8 spostata 80 km a nord lungo il Nilo, sulla riva opposta, durante il XIX secolo, trasformandosi nell'odierna Dongola.\nUna squadra archeologica polacca sta scavando la citt\u00e0 dal 1964.\nStoria.\nAntica Dongola fu fondata nel V secolo come fortezza, ma in poco tempo attorno a lei si svilupp\u00f2 una citt\u00e0. In seguito, con l'avvento del Cristianesimo, divenne la capitale del regno di Makuria, e vi furono costruite numerose chiese. Tra queste vi \u00e8 l'Edificio X (come viene chiamato dagli archeologi contemporanei) e la \"Chiesa dai pavimenti di pietra\". Queste due strutture furono erette a circa 100 metri dal centro della citt\u00e0 murata, il che fa capire che gi\u00e0 a quei tempi la citt\u00e0 si estendeva oltre le mura originarie della fortezza. L'Edificio X fu poco dopo rimpiazzato dalla Vecchia Chiesa.\nA met\u00e0 del VII secolo le due chiese principali furono distrutte, e ricostruite poco dopo. La Vecchia chiesa fu smantellata per recuperare materiale edile per riparare le mura della citt\u00e0. Gli archeologi credono che questa distruzione sia il risultato della prima (642) e seconda battaglia di Dongola (652).\nAlla fine del VII secolo fu eretta la \"Chiesa dalle colonne di granito\", nel punto in cui prima sorgeva la Vecchia chiesa. Ornata con 16 colonne di granito, ognuna decorata con capitelli in granito, la Chiesa dalle colonne di granito era forse la cattedrale di Antica Dongola. \nL'apogeo di Antica Dongola fu nel X secolo. In questo periodo la \"Chiesa dai pavimenti di pietra\" fu sostituita dalla \"Chiesa cruciforme\". Tra gli altri edifici di Antica Dongola vi erano molte altre chiese, almeno due palazzi, ed un ragguardevole monastero sul lato settentrionale. Molte case erano fornite di bagni e mura dipinte.\n\"Il libro della conoscenza\" \u00e8 un diario di viaggio scritto da un monaco spagnolo poco dopo il 1348, in cui vengono citati mercanti genovesi stabilitisi in Antica Dongola. Questi possono esservi giunti grazie al trattato commerciale stipulato nel 1290 tra Genova e l'Egitto. In ogni caso, durante il XIII e XIV secolo la citt\u00e0 cadde in declino. Fu attaccata dagli Arabi numerose volte, e la sala del trono del palazzo fu trasformata in moschea. Un'inscrizione che Sayf al-Din Abdullah Barshambu fece incidere ad Antica Dongola, e che porta la data del 1317, \u00e8 comunemente interpretata come registrazione di una spedizione militare inviata dal sultano dell'Egitto per insediare sul trono un proprio uomo, Abdullah, forse un musulmano nubiano.\nSotto i Fung, Antica Dongola divenne la capitale delle province settentrionali. Il viaggiatore Charles Jacques Poncet visit\u00f2 la citt\u00e0 nel 1699, e la descrisse come posizionata sulle pendici di una collina di sabbia. La sua descrizione di Dongola prosegue:"}
{"id": "4105609", "revid": "22475", "url": "https://it.wikipedia.org/wiki?curid=4105609", "title": "Sqrt", "text": ""}
{"id": "4105610", "revid": "47767", "url": "https://it.wikipedia.org/wiki?curid=4105610", "title": "Wenzel", "text": ""}
{"id": "4105612", "revid": "729019", "url": "https://it.wikipedia.org/wiki?curid=4105612", "title": "Autoroute A18 (Belgio)", "text": "L'Autoroute A18 (o A18) belga parte dal confine con la Francia, al congiungimento con l'Autoroute A16, fino ad arrivare a Jabbeke. L'autostrada \u00e8 lunga 44\u00a0km."}
{"id": "4105613", "revid": "23", "url": "https://it.wikipedia.org/wiki?curid=4105613", "title": "Hydroxylclinohumite", "text": ""}
{"id": "4105624", "revid": "339392", "url": "https://it.wikipedia.org/wiki?curid=4105624", "title": "Dunqulah", "text": ""}
{"id": "4105625", "revid": "339392", "url": "https://it.wikipedia.org/wiki?curid=4105625", "title": "Tungul", "text": ""}
{"id": "4105627", "revid": "1573940", "url": "https://it.wikipedia.org/wiki?curid=4105627", "title": "Chiesa del Rosario (Lizzano)", "text": "La chiesa del Rosario, sita nella parte antica di Lizzano, fu edificata nel 1562 in stile rinascimentale, con rosone e monocuspide, con coronamento a dentelli nella facciata. A cavallo del 2012 e 2013, sono stati effettuati lavori di ristrutturazione della facciata, riportata allo stato originario, con colorazione bianca intervallata da splendidi tufi a faccia vista. Durante i lavori sono state riscoperte antiche decorazioni del portale che sono state ripristinate.\nDescrizione.\nLa facciata, slanciata, presenta una sola entrata, due lesene agli angoli ed un rosone circolare, al di sopra del quale si vede lo stemma gentilizio della famiglia De Raho, feudataria di Lizzano, che fece edificare la chiesetta. Sul lato sinistro si notano gli archi di appoggio del Castello normanno, costruiti in seguito al terremoto di Nard\u00f2 del 1743. Sul lato destro si nota il campanile (senza campana), alto circa 250\u00a0cm. L'edificio si sviluppa su un'unica navata orientata nel senso est-ovest con altare principale a ponente, addossato all'abside semicircolare, la cui volta \u00e8 dipinta di celeste. Oltre all'altare di pietra e di legno, l'abside presenta cinque nicchie vuote. Entrando sulla destra, vi \u00e8 un affresco della Madonna con il bambino, in parte velati da uno strato di intonaco, fatto in epoca successiva con fregi sovrapposti, per cui l'affresco si intravede. \nSul pilastro a fianco, sotto un piccolo strato di intonaco, dipinto come se fossero delle venature marmoree, si intravede la figura di un Santo con mitra, nell'atto di benedire (probabilmente si tratta di san Nicola, titolare della parrocchia matrice). La copertura a botte dell'unica navata \u00e8 quasi completamente affrescata e decorata; ai lati vi sono tre arcate, in quelle centrali vi \u00e8 una nicchia di legno (una per lato), che un tempo accoglieva statue o pitture sacre. La variet\u00e0 dei colori e dei motivi usati per le decorazioni ne facevano un tempo un piccolo gioiello di gusto, anche per la sobriet\u00e0 che gli autori seppero mantenere. In corrispondenza della terza campata di destra una porta immette in un vano adibito a sagrestia. La chiesetta \u00e8 illuminata, oltre che dal rosone posto sulla facciata anche da una piccola finestra posta sull'abside; le piccole decorazioni a dentelli ed a conchiglia testimoniano l'unit\u00e0 di stile che si volle dare al momento della costruzione. Attualmente la chiesetta del S. Rosario \u00e8 sede dell'omonima confraternita. Ospita le celebrazioni eucaristiche del giorno della solennit\u00e0 della Madonna del Rosario, il 7 ottobre. Dalla chiesa prende il via l'uscita dei perdoni (confratelli incappucciati e scalzi) e della processione dei Misteri, le cui statue sono ivi conservate."}
{"id": "4105628", "revid": "125490994", "url": "https://it.wikipedia.org/wiki?curid=4105628", "title": "Il secondo tragico libro di Fantozzi", "text": "Il secondo tragico libro di Fantozzi \u00e8 il secondo romanzo scritto da Paolo Villaggio e pubblicato nel 1974 a Milano da Rizzoli Editore. Come il primo libro questa \u00e8 una raccolta di racconti in cui protagonista \u00e8 Ugo Fantozzi, lo sfortunato ragioniere che, in compagnia della moglie Pina e dell'orrenda figlia Mariangela, riceve colpi bassi tutti i giorni dai megadirettori galattici, dai colleghi Fracchia e Calboni e dalla tremenda signorina Silvani.\nDa questo libro e dal primo \u00e8 stata ispirata la sceneggiatura per il film \"Il secondo tragico Fantozzi\" dove spiccano i racconti de La corazzata Pot\u00ebmkin e della serata al night club \"Ippopotamo\".\nTrama.\nIn questo secondo romanzo delle avventure di Fantozzi, le situazioni si fanno ancora pi\u00f9 grossolane, pi\u00f9 grottesche e tragicomiche del primo. Ugo Fantozzi, sempre sotto la pressione dei direttori, dei colleghi e della convivenza con moglie e figlia, tenta disperatamente di guadagnarsi un briciolo di dignit\u00e0 ma senza successo. In questo libro sono da ricordare il tremendo appuntamento con la Silvani al ristorante giapponese. Fantozzi non sa assolutamente nulla della cultura orientale e cos\u00ec finisce per sbaglio per consegnare il cane della collega in mano ai cuochi che lo servono a tavola. Famose sono anche le serate in cui il povero Fantozzi \u00e8 costretto da un fanatico del cinema russo ad assistere alle proiezioni de \"La corazzata Pot\u00ebmkin\", definita in seguito dal ragioniere come una \"cagata pazzesca\" e le vacanze disperate finanziate da lui con la signorina Silvani a Porto Rotondo."}
{"id": "4105632", "revid": "767487", "url": "https://it.wikipedia.org/wiki?curid=4105632", "title": "Gruppo dell'humite", "text": "Il gruppo dell'humite \u00e8 un gruppo di minerali."}
{"id": "4105634", "revid": "1573940", "url": "https://it.wikipedia.org/wiki?curid=4105634", "title": "Cappella del Crocifisso (Lizzano)", "text": "La cappella del Crocifisso si trova nel centro storico di Lizzano, nelle immediate adiacenze del castello normanno; conservato in discrete condizioni, \u00e8 una preziosa testimonianza della identit\u00e0 culturale storica dei lizzanesi.\n\u00c8 ipogea perch\u00e9 posta sotto il livello stradale di circa 150\u00a0cm; l'esterno \u00e8 completamente imbiancato con calce. L'accesso all'edificio, scesi 7 gradini, avviene attraverso un portale che si apre nel lato orientale, sottoposto rispetto al livello stradale e preceduto da un portichetto rettilineo con intradosso a botte. Molto semplice \u00e8 l'interno di forma rettangolare, con copertura costituita da due piccole cupole contigue, alte circa 550\u00a0cm; le volte a cupola sono affrescate con motivi di carattere sacro; tre finestrelle danno luce all'interno, caratterizzato da un bel pavimento maiolicato, rifatto nel 1875. Nella sacrestia retrostante l'altare della parete di sfondo, che \u00e8 voltata a crociera e ripavimentata in epoca recente, una scaletta rudimentale porta al campanile (alto 250\u00a0cm), la cui campana risale al 1736.\nNella Cappella, guardando l'altare, a destra, \u00e8 ubicata una custodia di legno verniciato, che racchiude un'antica statua di cartapesta, di Sant'Elena imperatrice. Sul lato occidentale della cappella \u00e8 custodita un'antica statua di legno di San Gaetano Thiene (alta 1,58 m), patrono del paese, ivi trasportata in seguito al crollo della volta della Chiesa Matrice, nel 1955. Al di sopra dell'altare si ammira un affresco di autore ignoto, databile approssimativamente intorno al XVI-XVII secolo. Esso che d\u00e0 il nome alla chiesetta raffigura una \"Deesis\" (\"intercessione\", nel linguaggio iconografico \u00e8 un insieme di tre figure: Ges\u00f9 al centro, alla sua destra Maria santissima e alla sinistra, abitualmente, san Giovanni apostolo) di notevole valore artistico. L'aspetto dei personaggi \u00e8 rappresentato con l'uso di linee rette e curve, soprattutto nel corpo di Cristo, tipiche della tradizione bizantina. Da notare, soprattutto, la dimensione del costato e del ventre deformati dalla sofferenza e dalla morte, elemento tipicamente bizantino. Il perizoma \u00e8 reso con un colore bianco trasparente, che si addensa solo nelle linee che descrivono le pieghe. Evidenti sono la sproporzione e la resa poco realistica degli arti del Cristo, manca del tutto il senso della prospettiva; infatti le figure si sovrappongono al blu del piano di sfondo della Madonna e di san Giovanni. Sono solo i gesti e non l'inespressivit\u00e0 dei volti a rendere il significato della rappresentazione iconografica. Come tutte le chiese antiche in stile bizantino, questa cappella contiene altri affreschi preziosi coperti tuttora da lavori di pitturazioni e intonaci effettuati nel passare dei secoli. Tra quelli di cui si ha memoria e se ne intravedono i resti si annoverano gli affreschi di San Domenico e di Sant'Antonio Abate."}
{"id": "4105638", "revid": "1305772", "url": "https://it.wikipedia.org/wiki?curid=4105638", "title": "Shining Force CD", "text": "Shining Force CD \u00e8 un remake del 1994 dei videogiochi di ruolo per Game Gear \"Shining Force Gaiden\" e \"\" per Sega Mega CD. Il gioco \u00e8 suddiviso in quattro \"libri\" che possono essere giocati sequenzialmente o separatamente. I primi due libri sono un adattamento dei due giochi originali per Game Gear. Gli altri due libri invece sono uno scenario inedito di questo titolo."}
{"id": "4105639", "revid": "767487", "url": "https://it.wikipedia.org/wiki?curid=4105639", "title": "Japan Cup 1996 (ciclismo)", "text": "La Japan Cup 1996, quinta edizione della corsa e valida come undicesimo evento per la Coppa del mondo 1996, si svolse il 27 ottobre 1996 su un percorso totale di 179,5\u00a0km. Fu vinta dallo svizzero Mauro Gianetti che termin\u00f2 la gara in 4h31'01\" alla media di 39,739\u00a0km/h.\nPartenza con 134 ciclisti, dei quali 28 portarono a termine il percorso."}
{"id": "4105642", "revid": "47767", "url": "https://it.wikipedia.org/wiki?curid=4105642", "title": "Venceslau", "text": ""}
{"id": "4105643", "revid": "47767", "url": "https://it.wikipedia.org/wiki?curid=4105643", "title": "Venceslas", "text": ""}
{"id": "4105644", "revid": "47767", "url": "https://it.wikipedia.org/wiki?curid=4105644", "title": "Wenceslaus", "text": ""}
{"id": "4105645", "revid": "47767", "url": "https://it.wikipedia.org/wiki?curid=4105645", "title": "Wenceslao", "text": ""}
{"id": "4105649", "revid": "76963", "url": "https://it.wikipedia.org/wiki?curid=4105649", "title": "Johnny Kitagawa", "text": "\u00c8 stato il fondatore e presidente della Johnny &amp; Associates, un'agenzia scopritrice di talenti che nella sua decennale carriera ha prodotto numerose boy band J-pop, che nel tempo sono divenuti alcuni tra i pi\u00f9 popolari ed affermati gruppi musicali attivi in Giappone (SMAP, Arashi, Kanjani Eight, NEWS, KAT-TUN ed Hey! Say! JUMP).\nKitagawa ha poi ampliato la sua sfera d'interessi ben oltre il campo musicale, entrando anche in ambito teatrale, radiofonico e televisivo: considerato come una delle figure pi\u00f9 autorevoli all'interno del mondo dello spettacolo nipponico, ha mantenuto un virtuale monopolio nella produzioni di band musicali maschili per oltre un quarantennio.\nA partire dal 1988 e fino al 2000 \u00e8 stato oggetto di una serie d'inchieste volte ad accertare un suo presunto coinvolgimento in relazioni illecite sessuali con alcuni dei ragazzi che aveva sotto contratto nella sua agenzia: l'accusa era che avesse approfittato della sua posizione per imporre rapporti di tal genere. Nel 2002 il tribunale gli ha dato ragione condannando invece per diffamazione ed affermazioni altamente lesive della dignit\u00e0 personale il giornale che aveva pubblicato per primo questi articoli.\nNegli anni successivi a tale vicenda Kitagawa e la sua societ\u00e0 di produzione hanno continuato a creare spettacoli d'intrattenimento e show televisivi che hanno tutti goduto d'un alto grado di successo commerciale.\nBiografia.\nInizi.\nNato a Los Angeles, visse in California fino agli anni del liceo; suo padre Taido era un alto funzionario del clero buddhista della comunit\u00e0 asiatica ivi residente. Nei primi anni cinquanta si rec\u00f2 in Giappone per lavorare all'interno dell'ambasciata statunitense di Tokyo.\nPasseggiando un giorno per il parco di Yoyogi incontr\u00f2 un gruppo di ragazzi che giocavano a baseball; li reclut\u00f2 immediatamente con l'intento di formare un gruppo dedito al canto e al ballo, chiamandolo \"I Johnnies\". Questi ottennero un certo grado i riscontro presso il grande pubblico, favoriti anche dall'utilizzo da parte dei suoi membri di una formula mista d'intrattenimento: non solo cantanti quindi, ma miscelando e coordinando a ci\u00f2 anche un lavoro di coreografia e danza popolare.\nI Johnnies sono stati il primo gruppo pop composto esclusivamente da membri maschi, senza bisogno d'alcun apporto femminile, del Giappone; questa prima esperienza riuscita imposta quello che sar\u00e0 poi il modello unico ed esclusivo che avrebbe seguito successivamente. Da quel momento in poi il termine \"Johnnies\" sarebbe stato applicato genericamente ad ogni artista scoperto e lanciato da Kitagawa.\nIl successo.\nNel 1968 Kitagawa ottenne il suo primo ampio successo con la boy-band composta da 4 membri chiamata Four Leaves: la loro musica danzata divenne fino almeno alla met\u00e0 degli anni settanta la pi\u00f9 conosciuta e popolare al pubblico. Rimasero assieme per un decennio prima del loro scioglimento nel 1978: nel 2002 Kitagawa aveva supervisionato la possibilit\u00e0 di una riunione del gruppo.\nPer tutti gli anni e decenni seguenti Kitagawa continu\u00f2 a raccogliere, lanciare e gestire molte delle boy band che poi risulteranno essere tra le pi\u00f9 importanti ed incisive nell'ambiente musicale del paese.\nKitagawa fu in grado d'espandere la sua sfera d'influenza includendo anche la televisione; difatti molti tra i suoi artisti appaiono regolarmente come attori in numerosi show d'intrattenimento e dorama, giungendo ad avere spesso dei propri personali programmi di variet\u00e0 e partecipando a pellicole cinematografiche di rilievo.\nIl successo degli artisti che Kitagawa ha via via lanciato, ha portato la Johnny &amp; Associates a generare un utile di 2,9 miliardi di yen annuali, questo nel momento culminante della popolarit\u00e0 ottenuta dalle sue boy-band. Nel corso del 1997, gli interpreti appartenenti alla sua agenzia di talenti sono apparsi in pi\u00f9 di 40 tra programmi televisivi e spot pubblicitari. Il trionfo economico della sua azienda fece di Kitagawa uno degli uomini pi\u00f9 ricchi ed influenti del paese.\nAccuse di molestie sessuali e successiva causa per diffamazione.\nChiacchiere riguardanti possibili molestie sessuali compiute da Kitagawa nei confronti di ragazzini sotto le sue dipendenze cominciarono a circolare nel 1988 quando K\u014dji Kita, un ex membro dei Four Leaves, rese pubblica una serie di diari sotto il titolo di \"Hikaru Genji\" (). Kita sosteneva che Kitagawa avesse utilizzato la sua posizione d'influenza all'interno del gruppo per rivolgere indesiderate avances sessuali nei confronti ragazzi messi da lui stesso sotto contratto.\nAffermazioni simili vennero poi rilanciate in un libro pubblicato nel 1996 da Jun'ya Hiramoto, ex membro di un altro dei gruppi gestiti da Kitagawa: Hiramoto affermava di aver visto coi propri occhi costringere un ragazzo ad avere un rapporto sessuale con lui in uno dei dormitori della scuola dell'agenzia.\nPi\u00f9 tardi, nel 1999, il settimanale \"Shunkan Bunshun\" pubblic\u00f2 una decina di articoli con numerose e dettagliate accuse di scorrettezze sessuali commesse da Kitagawa nei confronti di almeno 13 ragazzi tirocinanti dell'agenzia: i testimoni erano adolescenti che rano stati reclutati ma poi scartati e concessero le interviste in forma anonima. Kitagawa venne inoltre accusato di consentire ai minori di fumare e bere alcolici.\nLa controversia port\u00f2 un membro autorevole del parlamento a discuterne in udienza ufficiale in aula nell'aprile 2000, volendo verificare se Kitagawa fosse oggetto d'indagini o denunce: funzionari di polizia ammisero di aver indagato su di lui, non essendo riusciti per\u00f2 a stabilire se effettivamente si fossero verificate molestie di tipo sessuale nei confronti di minori. La societ\u00e0 era inoltre stata messa in guardia dal permettere a bambini di entrar in possesso di sigarette e alcol. I funzionari testimoniarono inoltre che nessuno dei ragazzi assoldati da Kitagawa, n\u00e9 tanto meno le loro famiglie, avevessero mai sporto alcun tipo di denuncia penale nei suoi confronti.\nKitagawa d'altronde respinse sempre ogni coinvolgimento e l'avvocato della societ\u00e0 defin\u00ec le accuse mosse al suo assistito come una forma di vendetta da parte di ex-dipendenti scontenti per la loro esclusione da ogni attivit\u00e0. La stessa rivista che aliment\u00f2 il caso fu citata in giudizio per diffamazione.\nDopo una lunga causa la corte distrettuale di Tokyo nel 2002 diede ragione a Kitagawa e condann\u00f2 la rivista al pagamento di una multa di 8,8 milioni di yen per diffamazione a mezzo stampa. L'alta corte, nel processo d'appello, stabil\u00ec che il contenuto diffamatorio degli articoli andava limitato alle accuse di aver indotto e fornito alcol e tabacco a minori: la corte ritenne invece che il gperiodico aveva ragioni sufficienti per ritenere come affidabili, e quindi pubblicarle, le accuse sessuali da parte di ex-membri della societ\u00e0. Il ricorso contro tale decisione fu definitivamente respinto nel 2004.\nUltime attivit\u00e0.\nA partire dal 2006 la boy-band dei KAT-TUN \u00e8 stata promossa allo status di gruppo maggiore: da quel momento tutti i loro singoli, nessuno escluso, album in DVD ed album fatti in studio hanno scalato a velocemente le vette della classifica fino a posizionarsi stabilmente al 1\u00ba posto della prestigiosa classifica musicale Oricon.\nNel 2007 gli Hey! Say!7, poi uniti in Hey! Say! JUMP, ha debuttato come bruppo temporaneo della scuderia Kitagawa: soo diventati cos\u00ec la band maschile con un'et\u00e0 media pi\u00f9 giovane (neanche 15 anni) della storia musicale giapponese. Dalla fine del 2007 Kitagawa ha continuato ad esser regolarmente coinvolto nel regolare funzionamento della Johnny &amp; Associates.\nNel 2009 patrocin\u00f2 il debutto di due nuove boy band, i NYC e Yuma Nakayama w / BIShadow; nel 2010 Jin Akanishi debutt\u00f2 come solista, seguito nel 2011 da Tomohisa Yamashita. Infine sempre nel 2011 due nuovi gruppi maschili entrarono in scena sotto la sua supervisione, i Kis-My-Ft2 e i Sexy Zone.\nJohnny Kitagawa mor\u00ec a Tokyo all'et\u00e0 di 87 anni, a causa di un aneurisma cerebrale.\nLa formula \"Johnny's\".\nKitagawa impieg\u00f2 una formula standard per lo sviluppo e la commercializzazione delle doti e qualit\u00e0 artistiche dei ragazzi da lui scoperti. Inizialmente si tengono provini aperti al pubblico ove si cimentano per la prima volta gli aspiranti potenziali artisti: l'agenzia poi recluta tra quelli che son risultati migliori ed inizia a dargli lezioni di recitazione e canto; questi bambini di un'et\u00e0 compresa tra gli 8 e i 10 anni sono i tirocinanti, o Johnny's Jr..\nI candidati prescelti convivono assieme partecipando alle lezioni di teatro, musica e danza, proprio come fossero in una piccola scuola privata d'elite; qui vengono seguiti da insegnanti per affinare al meglio le loro doti naturali, tra cui sono compresi elementi fondamentali come il canto e la recitazione. Si tiene poi anche un festival annuale estivo conosciuto come \"Johnny's Summary\".\nA questo punto i membri pi\u00f9 promettenti cominciano ad apparire a fianco dei gruppi gi\u00e0 affermati della societ\u00e0; generalmente i ragazzini iniziano la loro carriera come ballerini di supporto alla band: questo per consentir loro di farsi via via sempre meglio conoscere al grande pubblico, e prima d'esser definitivamente lanciati come gruppo a s\u00e9 stante. Possono cos\u00ec apparire nei primi spettacoli televisivi di variet\u00e0 settimanali delle maggiori emittenti nazionali: cantano, ballano ed eseguono scenette comiche, sviluppando in tal modo ulteriormente le loro competenze. Scopo ultimo \u00e8 quello di sviluppare un gruppo affiatato ed il pi\u00f9 completo possibile, che non sia solo esclusivamente ancorato alla canzone. \"\"Io non sono molto interessato ai dischi\" ha detto in un'intervista concessa nel 1996 \"una volta che si giunge alla vetta delle classifiche, si deve pensare a vendere e spingere solo quel disco, non potendo pensare ad altro. Questo non \u00e8 certo un bene per un artista che si voglia definire completo\"\".\nUna volta lanciato, il gruppo attua una capillare politica pubblicitaria, garantendosi sempre notizie favorevoli da parte di stampa e circuito mediatico. I programmi o lo testate che invece non si dimostrano favorevoli non ricevono interviste o apparizioni da parte delle star gestite da Kitagawa.\nKitagawa mantenne sempre un forte controllo su tutti i gruppi da lui gestiti e relative diffusioni di loro immagini (foto, video online etc). Tutti i Johnny's son tenuti a mantenere una perfetta e correttissima immagine pubblica favorevole alla commercializzazione dei loro prodotti artistici: in conseguenza di ci\u00f2 i membri delle band prodotte da Kitagawa sono tenuti ad evitare ogni menzione riguardante la loro vita privata e/o sentimentale. Lo stesso Kitagawa evitavs per quanto pi\u00f9 possibile i riflettori; raramente si lasciava fotografare e mai appare in pubblico assieme ai suoi gruppi."}
{"id": "4105658", "revid": "484362", "url": "https://it.wikipedia.org/wiki?curid=4105658", "title": "Stati Uniti d'Austria", "text": ""}
{"id": "4105661", "revid": "767487", "url": "https://it.wikipedia.org/wiki?curid=4105661", "title": "Geremia Barsottini", "text": "Biografia.\nEntr\u00f2 diciottenne nella casa degli Scolopi del Pellegrino, a Firenze, dove comp\u00ec i suoi studi. Pass\u00f2 quindi ad insegnare retorica nei collegi di Urbino, di Modigliana, e \u2013 dopo aver ricevuto gli ordini nel 1836 \u2013 nuovamente a Firenze, nel collegio di S. Giovannino.\nEra dotato di una certa facilit\u00e0 nel versificare, e si ciment\u00f2 in tutti i generi di poesia, sia pure non toccando mai vette artistiche, e privilegiando i versi d'occasione. \nNel 1838 pubblic\u00f2 (unitamente a Stanislao Gatteschi) la fortunata antologia di \"Prose e poesie italiane scelte ad uso delle scuole pie\" (Firenze, Tipografia calasanziana), che ebbe numerose riedizioni. \nDi simpatie liberali e patriottiche, prefer\u00ec i poeti romantici (primi fra tutti Manzoni e Prati), ed ebbe predilezione per Giovanni Fantoni, che additava ai suoi studenti come modello di sapienza metrica. La sua poesia fu di ispirazione romantica, con una predilezione per gli ottonari e i decasillabi manzoniani, ma si ciment\u00f2 anche nell'imitazione della strofa saffica fantoniana. Avendo fatto studi classici, am\u00f2 la poesia greca e fu il primo nelle scuole a selezionare alcuni episodi dell'\"Iliade\" fornendone un riassunto critico. Un'antologia di passi scelti omerici conflu\u00ec ne \"Le bellezze d'Omero\".\nDotato di notevoli doti didattiche, ebbe notevole influenza su allievi che sarebbero divenuti importanti letterati, quali Adolfo Bartoli (suo allievo nel periodo 1844-1848), Giosu\u00e8 Carducci (1849-1851), e molti altri. Del Carducci fu maestro alle scuole Pie scolopie di san Giovannino per il biennio di retorica. Ebbero un buon rapporto anche se lo gi\u00e0 spiccato classicismo carducciano fece s\u00ec che pi\u00f9 intenso fosse il legame tra il padre e un discente, anch'egli illustre, pi\u00f9 vicino alla poetica romantica: Enrico Nencioni.\nLa principale raccolta delle sue \"Poesie\" fu pubblicata nel 1855 (Firenze, Le Monnier), e venne stroncata dal Carducci, con dei versi derisori.\nNel 1856 lasci\u00f2 Firenze per Pietrasanta, dove venne nominato rettore delle locali scuole pie degli Scolopi.\nNel 1872 torn\u00f2 ad insegnare a Firenze col pi\u00f9 vivo rammarico di lasciare la Versilia, finch\u00e9, per ragioni di salute, si ritir\u00f2 nel 1883 a Capriglia, dove mor\u00ec l'anno successivo.\nLa sua influenza su Carducci fu alquanto sottolineata da Anna Evangelisti, ma il resto degli studiosi tende a sminuirla, riconoscendo in un altro scolopio, Francesco Donati, un maestro di vita per il vate versiliese. Con Donati mantenne rapporti ben pi\u00f9 stretti, anche se non va passato sotto silenzio il fatto che in una lettera a questi indirizzata nel 1859 Carducci raccomandasse di salutare Barsottini e come qualche anno dopo, mentre Giosu\u00e8 si trovava con Giuseppe Chiarini a Firenze, incontrarono Barsottini che col sorriso gioviale che lo contraddistingueva (unito a una robusta corporatura) elogi\u00f2 il professore dell'Universit\u00e0 di Bologna per la grande carriera che stava realizzando nell'insegnamento.\nQuando Donati mor\u00ec a Seravezza, nel 1877, fu Barsottini a dettare la scritta apposta alla parete di destra della cappella della Madonna del Rosario del Duomo di Seravezza, dove l'amico era stato tumulato."}
{"id": "4105662", "revid": "834", "url": "https://it.wikipedia.org/wiki?curid=4105662", "title": "Margaret Beaufort (1427-1474)", "text": "Biografia.\nEra figlia di Edmund Beaufort, II duca di Somerset e di Lady Eleanor Beauchamp.\nEra quindi imparentata con alcune delle pi\u00f9 potenti famiglie inglesi del tempo: con gli Stuart, dinastia reale scozzese, i Neville, i Lancaster, i Tudor, i Beauchamp. Apparteneva alla potente famiglia Beaufort, che influenz\u00f2 la politica inglese del XV secolo e soprattutto ebbe un ruolo di primo piano durante la guerra delle due rose.\nI membri maschili della famiglia parteciparono militarmente al conflitto che vedeva contrapposti gli York e i Lancaster. A quelli femminili invece, come consuetudine a quel tempo, spett\u00f2 rafforzare le alleanze dinastiche soggiacendo alla politica matrimoniale intrapresa dalla famiglia. Alla zia Joan Beaufort spett\u00f2 come sposo Giacomo I di Scozia; a Margaret invece spett\u00f2 unire i Beaufort agli Stafford sposando Humphrey, primogenito ed erede di Humphrey Stafford, I duca di Buckingham.\nDal matrimonio nacque un figlio:\nDue anni dopo la nascita del bambino Margaret rimase vedova. Suo marito Humphrey and\u00f2 a combattere col suocero Edmund nella Prima battaglia di St Albans e nessuno dei due fece ritorno.\nRitrovandosi contemporaneamente vedova e anche orfana del padre e della protezione della famiglia Beaufort, Margaret dovette contrarre un nuovo matrimonio. Intanto nel 1460 mor\u00ec anche suo suocero il duca di Buckingham, lasciando come unico erede del ducato il piccolo Henry. Margaret non riusc\u00ec a farsi nominare reggente del figlio ma questi venne preso in custodia da Edoardo IV d'Inghilterra. Fu cos\u00ec che da adulto Henry prese le difese degli York e non dei Lancaster da cui discendeva sua madre.\nIl secondo marito fu Sir Richard Dayrell a cui Margaret diede una figlia:"}
{"id": "4105664", "revid": "23", "url": "https://it.wikipedia.org/wiki?curid=4105664", "title": "Gruppo dell'hureaulite", "text": "Il gruppo dell'hureaulite \u00e8 un gruppo di minerali."}
{"id": "4105667", "revid": "155634", "url": "https://it.wikipedia.org/wiki?curid=4105667", "title": "Tennis ai Giochi della XXX Olimpiade - Doppio maschile", "text": "Il torneo di doppio maschile ai Giochi olimpici di Londra del 2012 si \u00e8 svolto dal 28 luglio al 4 agosto all'All England Lawn Tennis and Croquet Club su campi di erba outdoor. I match si sono svolti al meglio dei due set su tre. Non \u00e8 stato previsto il tiebreak nei set finali.\nQualificati.\nIl 26 giugno 2012 l'ITF ha diramato la lista delle coppie iscritte al torneo. Di seguito \u00e8 riportato l'elenco completo dei partecipanti stilato in base al ranking ATP dell'11 giugno 2012. Sono qualificate 32 coppie, di cui 24 qualificate direttamente in base ai ranking combinati (fra singolare e doppio), e 8 invitate dalla federazione internazionale. I giocatori inseriti nella top 10 del ranking di doppio hanno diritto a un partner a scelta della propria federazione, indipendentemente dal ranking. Segnate con un asterisco le coppie invitate.\nBrasile, Francia, India, Regno Unito, Serbia, Spagna e Stati Uniti possono schierare due coppie."}
{"id": "4105675", "revid": "23", "url": "https://it.wikipedia.org/wiki?curid=4105675", "title": "Gruppo dell'ilesite", "text": "Il gruppo dell'ilesite \u00e8 un gruppo di minerali."}
{"id": "4105677", "revid": "2009374", "url": "https://it.wikipedia.org/wiki?curid=4105677", "title": "Orazio Tedone", "text": "Si interess\u00f2 di teoria dell'elasticit\u00e0 ed elettromagnetismo e fu membro dell'Accademia dei Lincei.\nBiografia.\nNato e cresciuto a Ruvo di Puglia, complet\u00f2 gli studi universitari a Napoli e si laure\u00f2 in matematica alla Normale di Pisa nel 1892. Inizialmente svolse il ruolo di assistente e poi divenne insegnante di meccanica razionale nello stesso ateneo. Diventato docente all'Istituto Tecnico di Milano, ottenne la cattedra di meccanica all'Universit\u00e0 di Pavia.\nTra il 1893 e il 1896 Tedone si dedic\u00f2 alla ricerca scientifica con lavori sull'idrodinamica e l'elasticit\u00e0. Nel 1899 l'Universit\u00e0 di Genova gli affid\u00f2 la cattedra di analisi superiore e statica grafica; nel 1902 fu poi assegnato alla cattedra di fisica matematica. In questo periodo spos\u00f2 Amalia Lojodice, dalla quale ebbe un figlio, Giuseppe, divenuto anch'egli docente universitario di matematica. Nel 1911 divenne membro dell'Accademia Reale dei Lincei e nel 1921 ricevette una benemerenza. Nel 1922 ottenne il trasferimento all'Universit\u00e0 di Napoli e l'assegnazione alla cattedra di fisica matematica. Tuttavia la sera del 17 aprile dello stesso anno fu trovato in pessime condizioni sui binari della stazione di Pisa, ferito gravemente. Mor\u00ec durante il trasporto in ospedale e le sue ultime parole furono: \"Quando uno nasce sfortunato...\".\nAttivit\u00e0 scientifica.\nLe opere pi\u00f9 significative di Orazio Tedone riguardano la teoria matematica dell'elasticit\u00e0 e l'integrazione dell'equazione dell'elettromagnetismo di Maxwell-Hertz. Nella dimostrazione di una formula sulla propagazione delle onde, fu il primo a servirsi di uno spazio a quattro dimensioni. Inoltre, estese la formula di Kirchhoff alle vibrazioni pi\u00f9 comuni che possono avvenire in un mezzo elastico, omogeneo e isotopo. Si dedic\u00f2 anche a problemi di statistica dei suddetti corpi e le sue formule erano famose per la semplicit\u00e0. Tedone cerc\u00f2 di risolvere i problemi relativi all'integrazione delle equazioni di Maxwell e ne ricav\u00f2 l'applicazione nel campo dell'ottica elettromagnetica, riuscendo a esprimere in maniera semplice e suggestiva il valore elettrico e il vettore magnetico."}
{"id": "4105680", "revid": "23", "url": "https://it.wikipedia.org/wiki?curid=4105680", "title": "Gruppo dell'inderite", "text": "Il gruppo dell'inderite \u00e8 un gruppo di minerali."}
{"id": "4105684", "revid": "287204", "url": "https://it.wikipedia.org/wiki?curid=4105684", "title": "Margaret Beaufort (disambigua)", "text": "Il nome Margaret Beaufort \u00e8 riferito ai seguenti personaggi:"}
{"id": "4105686", "revid": "125391913", "url": "https://it.wikipedia.org/wiki?curid=4105686", "title": "Polvere estinguente", "text": "Si definisce polvere estinguente un composto, o miscela di composti, atto ad agire su focolai di incendio allo scopo di estinguere l'incendio stesso.\nTipi di polvere estinguente.\nConsiderando l'efficacia sui vari tipi di fuoco, cos\u00ec definiti dalle rispettive classi di fuoco, si possono classificare in:\nComposizione delle polveri estinguenti.\nVi \u00e8 naturalmente molta variet\u00e0 nelle composizioni, ma in linea di massima si useranno :"}
{"id": "4105687", "revid": "767487", "url": "https://it.wikipedia.org/wiki?curid=4105687", "title": "2112-nen Doraemon tanj\u014d", "text": " \u00e8 un cortometraggio del 1995 diretto da Ry\u014dchi Maiya.\nIl cortometraggio \u00e8 basato sulla vita di Doraemon dalla nascita sino al suo arrivo a casa di Nobita. Esso, quindi, rappresenta una sorta di prequel dell'intera serie, e mostra la vita di Doraemon prima di tornare indietro nel ventesimo secolo, spiegando come \u00e8 stato costruito, come \u00e8 stato parzialmente rotto, come ha perso le orecchie, come ha incontrato la famiglia Nobi e come ha deciso di tornare indietro per aiutare Nobita.\nTrama.\nIl 3 settembre 2112, Doraemon, un gatto robot inizialmente progettato con corpo giallo, orecchie ed una voce molto pi\u00f9 acuta, viene costruito presso la Matsushiba Robot Factory. Durante il processo di costruzione di Doraemon, due terroristi fuggono dalla polizia del tempo giapponese, utilizzando il teletrasporto. Questo causa un sovraccarico elettrico che fa andare in cortocircuito la fabbrica dei robot. Mentre Doraemon viene assemblato, la caduta di alcuni pali elettrici colpisce Doraemon e lo fa cadere fra i rifiuti industriali.\nFortunatamente, Noramyako, una gatta robot, si accorge di lui e lo salva dall'inceneritore. In seguito a questo episodio, Doraemon finisce per innamorarsi di Noramyako. Doraemon viene addestrato insieme agli altri prototipi dello stesso robot ad essere il miglior gatto robot in circolazione. Tuttavia, in seguito all'incidente alla fabbrica, Doraemon si riveler\u00e0 essere soggetto a vari difetti e malfunzionamenti.\nDistribuzione.\nIl cortometraggio \u00e8 stato proiettato per la prima volta nelle sale cinematografiche giapponesi il 4 marzo 1995, in contemporanea con \"\".\nIl titolo internazionale del cortometraggio \u00e8 2112: The Birth of Doraemon."}
{"id": "4105691", "revid": "1543377", "url": "https://it.wikipedia.org/wiki?curid=4105691", "title": "Famiglia Machado", "text": "I Machado sono una famiglia brasiliana di artisti marziali misti e lottatori di Jiu jitsu brasiliano.\nSono famosi per essere i fondatori del RCJ Machado Brazilian Jiu-Jitsu e per i loro successi nei Giochi panamericani, nei campionati nazionali di Jiu-Jitsu di Rio de Janeiro e in altre competizioni di BJJ nonch\u00e9 nella ADCC Submission Wrestling World Championship.\nSono legati da un vincolo matrimoniale alla famiglia Gracie, i fondatori del Jiu Jitsu brasiliano: la sorella della madre di Rigan Machado spos\u00f2 infatti Carlos Gracie, secondo quanto riferito da Rigan stesso in un'intervista al giornale \"BJJ\". La famiglia ha aperto scuole di Jiu jitsu brasiliano anche negli Stati Uniti e, assieme appunto ai Gracie, costituisce la pi\u00f9 prestigiosa dinastia di praticanti e insegnanti di questa arte.\nMembri.\nLa famiglia Machado \u00e8 attualmente composta da cinque fratelli, ciascuno di grado superiore alla cintura nera. In ordine decrescente di et\u00e0 essi sono:"}
{"id": "4105696", "revid": "23", "url": "https://it.wikipedia.org/wiki?curid=4105696", "title": "Gruppo dell'iraqite", "text": "Il gruppo dell'iraqite \u00e8 un gruppo di minerali."}
{"id": "4105704", "revid": "124123", "url": "https://it.wikipedia.org/wiki?curid=4105704", "title": "Hedvig Ulrika De la Gardie", "text": "Biografia.\nEra la figlia del conte Carl Julius De la Gardie e della contessa Magdalena Christina Stenbock e fu una damigella d'onore della regina, Sofia Maddalena di Danimarca. Spos\u00f2 il 7 agosto 1785 al Castello di Drottningholm Gustaf Mauritz Armfelt. Armfelt si dice l'abbia sposata a causa dello status del suo cognome; la tratt\u00f2 con rispetto ma non l'am\u00f2 mai ed ebbe una relazione parallela con Magdalena Rudensch\u00f6ld. Hedvig Ulrika, d'altra parte, era intensamente innamorata di lui e gli rimase fedele; fu descritta come silenziosa, seria ed affidabile.\nNel 1792, segu\u00ec Armfelt ta Napoli. Le furono affidati alcuni dei suoi documenti, e li seppell\u00ec nel giardino, e li seppell\u00ec in giardino, ma il servo che li seppell\u00ec vendette i documenti e sostitu\u00ec con un documento bianco, che contribu\u00ec all'esposizione della cospirazione Armfelt. Un ordine di arresto fu emesso su suo marito, e a causa di ci\u00f2, fu lei stessa arrestato pi\u00f9 volte, a Roma e Venezia, durante il suo viaggio in Italia ai parenti a Riga in Livonia in 1794. Lei fu permesso di mantenere la sua pensione come dama di compagnia e le fu dato una somma di viaggio dal Duca Carlo. Suo marito fu condannato a morte in contumacia per tradimento e fu bandito dalla Svezia e di usare il suo nome. Axel von Fersen il giovane fu il suo agente negli affari economici in Svezia. Rimase convinta della innocenza del marito, almeno ufficialmente.\nLa coppia visse sotto la protezione di Caterina la Grande a Kaluga. Hedvig Ulrika ag\u00ec da agente per suo marito in diverse occasioni. Visit\u00f2 Paolo I di Russia per chiedere condizioni migliori nel 1796, ma fall\u00ec. Quando Gustavo IV Adolfo di Svezia fu dichiarato maggiorenne nel 1797, visit\u00f2 il monarca svedese e ottenne l'autorizzazione per lei di tornare in Svezia, di utilizzare il nome del marito per consentire a Armfelt di vivere ovunque, tranne in Svezia e Russia e di terminare tutte le persecuzioni attive verso di lui. Poi riusc\u00ec a ottenere il permesso dallo zar di permettere a Armfelt di lasciare la Russia, e nel 1798, si rec\u00f2 con lui Berlino.\nNel 1799, Hedvig ritorn\u00f2 in Svezia dove fu nominata capo della corte dei bambini reali. Accett\u00f2 la nomina alla condizione che ad Armfelt fosse permesso di ritornare in Svezia. Fu esaudito il suo desiderio, che si realizz\u00f2 nel 1800, dopo che aveva minacciato di dimettersi se l'accordo non fosse stato onorato; Armfelt fu informato che il suo esilio era stato abolito in considerazione di sua moglie e madre. Hedvig fu molto ammirata per la sua lealt\u00e0 verso Armfelt, mentre lui non era considerato degno di esso. Lasci\u00f2 la sua posizione a corte nel 1803 con il titolo consueto di Eccellenza.\nFu anche per un certo tempo dama di compagnia dell'imperatrice di Russia. le fu concesso (minore) Ordine di Santa Caterina, (1814)."}
{"id": "4105705", "revid": "131145", "url": "https://it.wikipedia.org/wiki?curid=4105705", "title": "Maratona (sport)", "text": ""}
{"id": "4105708", "revid": "149485", "url": "https://it.wikipedia.org/wiki?curid=4105708", "title": "Campionati europei di pentathlon moderno 2012", "text": "I campionati europei di pentathlon moderno 2012 sono stati la 21\u00aa edizione della competizione. Si sono svolti dal 4 al 10 luglio 2012 a Sofia, in Bulgaria."}
{"id": "4105709", "revid": "109158195", "url": "https://it.wikipedia.org/wiki?curid=4105709", "title": "Gruppo del ferro", "text": "Il gruppo del ferro \u00e8 un gruppo di minerali e di metalli di transizione."}
{"id": "4105712", "revid": "1305772", "url": "https://it.wikipedia.org/wiki?curid=4105712", "title": "Cdparanoia", "text": "Cdparanoia \u00e8 un CD ripper libero sviluppato dalla Xiph.Org Foundation. Il logo del software \u00e8 basato sull'Occhio della Provvidenza."}
{"id": "4105716", "revid": "123923584", "url": "https://it.wikipedia.org/wiki?curid=4105716", "title": "Pjatizv\u00ebzdnaja", "text": "La Pjatizv\u00ebzdnaja () \u00e8 una vodka russa, prodotta dalla LIVIZ di San Pietroburgo. Il suo nome significa \"Cinque stelle\"."}
{"id": "4105720", "revid": "767487", "url": "https://it.wikipedia.org/wiki?curid=4105720", "title": "Japan Cup 1995 (ciclismo)", "text": "La Japan Cup 1995, quarta edizione della corsa e valida come evento UCI categoria 1.3, si svolse il 31 ottobre 1995 su un percorso totale di 154,5\u00a0km. Fu vinta dall'italiano Claudio Chiappucci che termin\u00f2 la gara in 4h13'08\" alla media di 36,621\u00a0km/h."}
{"id": "4105724", "revid": "810736", "url": "https://it.wikipedia.org/wiki?curid=4105724", "title": "Ceiling", "text": ""}
{"id": "4105728", "revid": "23", "url": "https://it.wikipedia.org/wiki?curid=4105728", "title": "Gruppo della jahnsite", "text": "Il gruppo della jahnsite \u00e8 un gruppo di minerali."}
{"id": "4105739", "revid": "23", "url": "https://it.wikipedia.org/wiki?curid=4105739", "title": "Gruppo della jarlite", "text": "Il gruppo della jarlite \u00e8 un gruppo di minerali."}
{"id": "4105748", "revid": "287204", "url": "https://it.wikipedia.org/wiki?curid=4105748", "title": "Jorgensenite", "text": ""}
{"id": "4105751", "revid": "125664917", "url": "https://it.wikipedia.org/wiki?curid=4105751", "title": "Antonio Mura (poeta)", "text": "Biografia.\nFiglio del poeta sardo Pietro Mura, i suoi studi spaziarono dalla letteratura all'economia. Durante la giovinezza visse per un lungo periodo a Napoli dove intraprese gli studi universitari in economia navale senza mai terminarli. Fu durante questo periodo che svilupp\u00f2 ancora di pi\u00f9 la sua intensa passione letteraria nata in giovent\u00f9 tra i libri della ricca biblioteca del padre Pietro. La cerchia universitaria napoletana di quegli anni lo port\u00f2 a contatto con scrittori e discepoli della cultura intellettuale anarchica napoletana, europea francese e spagnola, entrando a far parte per un breve periodo della rivista anarchica \"Volont\u00e0\" come redattore. \nRitornato per un breve periodo in Sardegna, part\u00ec emigrato in Germania in cerca di lavoro. L'esperienza tedesca influenz\u00f2 fortemente la sua poetica tanto che i suoi canti si riempirono dei tratti e delle vicissitudini dell\"'uomo\" e l'affratellarsi tra \"uomini\", col suo fare e battagliare la vita, che diedero alla sua lirica un carattere universale. Negli anni sessanta e settanta ebbe un'intensa produzione lirica, insieme al padre Predu, che port\u00f2 entrambi a vincere numerose competizioni letterarie, tra le quali in diverse tornate l'importante \"Premio di Ozieri di letteratura sarda\" fondato nel 1956. La vasta composizione poetica fino ad allora compiuta venne raccolta nel 1971 sotto il titolo \"Lingua e dialetto, poesie bilingui\" con la prefazione a cura di Raffaello Marchi.\nIn questi anni la sua fame intellettuale si intensific\u00f2 e i suoi studi filologici si ampliarono e si tradussero nella ricerca di un'affermazione della lingua sarda, con la traduzione delle \"Opere e i giorni\" di Esiodo. Gi\u00e0 negli anni '60 comp\u00ec le sue prime esplorazioni linguistiche, operando delle traduzioni in sardo delle poesie di Paul \u00c9luard e dei Versi di Paul Val\u00e9ry, ma saranno soprattutto le traduzioni delle opere di Thomas Eliot ad impegnarlo molto sul piano della ricerca linguistica e filologica, poich\u00e9 il suo obiettivo era rendere nella lingua sarda la densit\u00e0 semantica dei versi del poeta inglese.\nLa scelta di tradurre gli autori non fu n\u00e9 casuale, n\u00e9 puramente letteraria, ma pu\u00f2 essere racchiusa in un orizzonte culturale, politico e ideologico che costituisce l'humus stesso della poesia tradizionale del secondo Novecento. I temi del rapporto con una natura dotata s\u00ec di una struggente bellezza ma che \u00e8 anche dura e fonte di dolore, con la quale l'uomo intrattiene un rapporto intenso ma sofferto, cos\u00ec come sempre problematico e difficile \u00e8 il rapporto dell'uomo con gli altri e con se stesso. C'\u00e8 un intenso dissidio, una lotta costante che percorre la poesia di Antonio Mura, che per\u00f2 non \u00e8 meno capace di abbandonarsi ad una dimensione metafisica. La terra sarda diviene uno sfondo che se da un lato \u00e8 assolutamente unico e specifico, dall'altro \u00e8 anche universale.\nMor\u00ec a Bologna nel 1975."}
{"id": "4105752", "revid": "23", "url": "https://it.wikipedia.org/wiki?curid=4105752", "title": "Gruppo della kittatinnyite", "text": "Il gruppo della kittatinnyite \u00e8 un gruppo di minerali."}
{"id": "4105756", "revid": "23", "url": "https://it.wikipedia.org/wiki?curid=4105756", "title": "Gruppo della kobellite", "text": "Il gruppo della kobellite \u00e8 un gruppo di minerali."}
{"id": "4105764", "revid": "23", "url": "https://it.wikipedia.org/wiki?curid=4105764", "title": "Gruppo della koechlinite", "text": "Il gruppo della koechlinite \u00e8 un gruppo di minerali."}
{"id": "4105765", "revid": "2184720", "url": "https://it.wikipedia.org/wiki?curid=4105765", "title": "Pietro Ignazio Marolda", "text": "Biografia.\nNato a Muro Lucano l'11 aprile 1770 da Don Gerardo, dottor fisico e Donna Clemenzia Petilli, gentildonna , nel 1785 divenne membro della Congregazione del Santissimo Redentore.\nOrdinato sacerdote il 27 gennaio 1793, il 21 aprile 1822 fu consacrato vescovo di Potenza e Marsico Nuovo. Dal 25 al 27 maggio 1834 celebr\u00f2 il sinodo diocesano potentino e, dall'8 al 10 settembre dello stesso anno, il sinodo diocesano marsicense.\nIl 19 maggio 1837 fu nominato vescovo di Pozzuoli, dove mor\u00ec il 15 marzo 1842.\nGenealogia episcopale.\nLa genealogia episcopale \u00e8:"}
{"id": "4105770", "revid": "23", "url": "https://it.wikipedia.org/wiki?curid=4105770", "title": "Cobaltokoritnigite", "text": ""}
{"id": "4105772", "revid": "23", "url": "https://it.wikipedia.org/wiki?curid=4105772", "title": "Gruppo della koritnigite", "text": "Il gruppo della koritnigite \u00e8 un gruppo di minerali."}
{"id": "4105778", "revid": "767487", "url": "https://it.wikipedia.org/wiki?curid=4105778", "title": "Cambogia ai Giochi della XXVI Olimpiade", "text": "La Cambogia ha partecipato alle Giochi della XXVI Olimpiade di Atlanta, svoltisi nel 1996, con una delegazione di 5 atleti. Per lo stato asiatico \u00e8 un ritorno alle Olimpiadi dopo un'assenza di 24 anni.\nAtletica.\n Maratona maschile\n100 metri femminili"}
{"id": "4105779", "revid": "23", "url": "https://it.wikipedia.org/wiki?curid=4105779", "title": "Gruppo della langite", "text": "Il gruppo della langite \u00e8 un gruppo di minerali."}
{"id": "4105781", "revid": "2184720", "url": "https://it.wikipedia.org/wiki?curid=4105781", "title": "Chiesa di San Michele Arcangelo (Potenza)", "text": "La chiesa di San Michele Arcangelo \u00e8 un luogo di culto cattolico monumentale situato nel centro storico di Potenza, nei pressi di via Pretoria.\nStoria.\nLa chiesa di San Michele Arcangelo dovrebbe risalire al V secolo circa, in un'epoca a cavallo fra il 492 e il 496, quando era vescovo della citt\u00e0 tale Erculenzio e Papa Gelasio I. Questa tesi \u00e8 accreditata dal ritrovamento di un mosaico del V secolo rinvenuto al disotto del pavimento dell'edificio religioso. La chiesa all'epoca era dedicata a San Michele Arcangelo e San Marco (o forse San Martino).\nL'attuale chiesa risale all'epoca longobarda, poich\u00e9 ricca di caratteristiche tipiche del periodo (il culto di San Michele ha radici in epoca longobarda) e sicuramente antecedente al 1178. Infatti in quell'anno i sacerdoti di questa chiesa e della Chiesa della Santissima Trinit\u00e0 richiesero al vescovo Giovanni Sola la conferma di alcuni regolamenti legati alla vita ecclesiastica e sacerdotale. Questo \u00e8 anche il primo documento dove si cita questa chiesa, denotandone l'esistenza.\nDescrizione.\nEsterno.\nLa facciata principale \u00e8 stata edificata con un particolare tipo di muratura: la pietra \u201ca vista\u201d. Essa \u00e8 divisa in tre zone da quattro lesene. L'ingresso \u00e8 costituito da un portale in pietra, con un doppio stipite e due archi a tutto sesto, sovrastato da una grande finestra.\nLa chiesa presenta anche un portale inferiore sulla facciata laterale destra dell'edificio, che presenta un bassorilievo che raffigura la Madonna col Bambino, con a destra uno stemma francescano e a sinistra un motivo floreale. Esternamente la chiesa presenta anche un'iscrizione funeraria di epoca romana.\nInterno.\nInternamente la chiesa \u00e8 suddivisa in tre navate che terminano in tre absidi. La navata centrale \u00e8 sovrastata da un soffitto ligneo illuminato da tre monofore. Essa presenta anche svariate opere d'arte in due grosse nicchie in cui nella prima si trova un quadro che rappresenta la madonna e invece nella seconda un altro quadro in cui viene rappresentata una santa.\nSulla parete di destra si ritrovano molti altri ritratti: un olio su tela che rappresenta l'annunciazione, un dipinto che rappresenta Dio Padre mentre invia un fascio di luce alla Madonna del 1612, un dipinto che raffigura la Madonna del Carmine, un dipinto che raffigura la Madonna con il Bambino assieme a San Pietro e San Paolo del 1580. La chiesa accoglie altri dipinti antichi del XVII secolo che raffigura svariati santi: San Gerardo di Potenza, San Francesco da Paola, San Ignazio e San Vito. Altra rappresentazione di un santo \u00e8 la statua lignea di Sant'Antonio del XVII secolo.\nAltre opere sono due dipinti del pittore Mario Prayer realizzati nel 1950 che raffigurano scene battesimali. I dipinti sono rinchiusi in una cappella con fonte battesimale nella navata sinistra.\nLa chiesa presenta anche un grande altare maggiore in pietra monoblocco, rinvenuto anch'esso durante i lavori di restauro degli anni settanta e un crocifisso ligneo del 1600."}
{"id": "4105782", "revid": "124123", "url": "https://it.wikipedia.org/wiki?curid=4105782", "title": "Anandyn Amar", "text": "Fu Presidente della Mongolia dal 1932 al 1936 cos\u00ec come Primo ministro dal 1928\u20131930 e nuovamente dal 1936\u20131939.\nProcesso in Mosca.\nIl 10 luglio 1941 Amar fu processato dalla \"troika\" sovietica e condannato a morte. Durante il processo Amar insistette sul fatto che, se Repubblica Popolare Mongola fosse stata davvero una nazione indipendente, avrebbe dovuto essere processato da un tribunale mongolo. Le sue ultime parole registrate furono: \u201c\u00e8 tipico quando una grande potenza colonizza un piccolo paese, i suoi dirigenti vengono arrestati e perseguitati. La mia esperienza personale dimostra questo atteggiamento dell'URSS verso Mongolia\u201d.\nIl luogo e la data dell'esecuzione di Amar rimangono sconosciuti, tuttavia alcune testimonianze orali suggeriscono che il suo corpo sia stato gettato da un aereo."}
{"id": "4105784", "revid": "729019", "url": "https://it.wikipedia.org/wiki?curid=4105784", "title": "Standard Fifty", "text": "La 50 hp, o Fifty, \u00e8 un'autovettura prodotta dalla Standard nel 1906.\nLa 50 hp fu la pi\u00f9 grande vettura per passeggeri costruita all'epoca dalla Standard, e fu il modello di autovettura con il motore dalla pi\u00f9 elevata cilindrata mai costruito nella storia della casa automobilistica di Coventry. Nella gamma offerta dalla Standard, la 50 hp si collocava sopra le piccole 10 hp e 16/20, e la media 24/30.\nIl modello era disponibile solo con carrozzeria versione torpedo. Erano per\u00f2 offerti due tipi di telai, che erano caratterizzati dall'avere due passi differenti, 3.353 mm e 3.658 mm. La 50 hp aveva installato un motore in linea a sei cilindri e valvole laterali, che possedeva una cilindrata totale di 11.734 cm\u00b3."}
{"id": "4105786", "revid": "126257", "url": "https://it.wikipedia.org/wiki?curid=4105786", "title": "Standard 50 hp", "text": ""}
{"id": "4105787", "revid": "126257", "url": "https://it.wikipedia.org/wiki?curid=4105787", "title": "Standard 50hp", "text": ""}
{"id": "4105788", "revid": "110157", "url": "https://it.wikipedia.org/wiki?curid=4105788", "title": "Util-linux", "text": "util-linux \u00e8 un pacchetto che fornisce programmi ad interfaccia a riga di comando per sistemi operativi utilizzanti il kernel Linux.\nTra i comandi inclusi figurano agetty, cfdisk, ctrlaltdel, dmesg, fdisk, fsck, mkfs e more."}
{"id": "4105790", "revid": "1583047", "url": "https://it.wikipedia.org/wiki?curid=4105790", "title": "Cambogia ai Giochi della XXVII Olimpiade", "text": "La Cambogia ha partecipato ai Giochi della XXVII Olimpiade di Sydney, svoltisi nel 2000, con una delegazione di 4 atleti.\nAtletica.\n Maratona - Maschile\n100 metri - Femminile\nNuoto.\n50\u00a0metri Stile libero - Maschile\n50\u00a0metri Stile libero - Femminile"}
{"id": "4105794", "revid": "23", "url": "https://it.wikipedia.org/wiki?curid=4105794", "title": "Gruppo della lantanite", "text": "Il gruppo della lantanite \u00e8 un gruppo di minerali."}
{"id": "4105797", "revid": "125801211", "url": "https://it.wikipedia.org/wiki?curid=4105797", "title": "Giuliano Cesarini (1572-1613)", "text": "Biografia.\nGiuliano Cesarini nacque in una ricca famiglia aristocratica romana, essendo figlio di Giovan Giorgio Cesarini, II marchese di Civitanova (1549-1585) e di sua moglie Clelia Farnese, a sua volta figlia naturale del Cardinale Alessandro Farnese. Suo padre Giovan Giorgio istitu\u00ec la primogenitura in suo favore e, poco prima di morire, raccomand\u00f2 il figlio, appena nato, al papa Sisto V. Lo stesso anno, poco dopo la morte di Giovan Giorgio, Sisto V eresse in ducato il feudo marchionale di Civitanova Marche e in marchesato il feudo di Civita Lavinia.\nIl 21 novembre 1589 spos\u00f2 Livia Orsini dalla quale ebbe cinque figli maschi, uno solo dei quali, Giangiorgio II Cesarini si spos\u00f2 ed ebbe come discendenti gli ultimi due duchi Cesarini: Giuliano III Cesarini (1618\u20131665) e Filippo Cesarini (..- 1671). Degli altri quattro figli: \nGiuliano Cesarini fu un eccentrico: alto e corpulento, si dedicava a burle e bizzarrie, tanto che il Pizzirani lo ritenne uno dei modelli del \"Marchese del Grillo\" e suo cognato Giannantonio Orsini lo defin\u00ec \u00abun savio che voleva sembrare pazzo\u00bb. Per esempio, nel carnevale del 1612 organizz\u00f2 la recita di una commedia in una sala del suo palazzo il cui pavimento era stato puntellato. Giuliano voleva togliere i puntelli, quando fosse stata piena di persone, \"per vedere qualche sfracello\"; fortunatamente fu fermato in tempo dalle autorit\u00e0.\nGiuliano inizi\u00f2 la costruzione del palazzo Cesarini, residenza estiva della famiglia a Genzano, ampliando un primitivo castello del XII secolo, posto a guardia del Lago di Nemi, dopo l'acquisto di case e terreni circostanti."}
{"id": "4105800", "revid": "767487", "url": "https://it.wikipedia.org/wiki?curid=4105800", "title": "Le strelle nel fosso", "text": "Le strelle nel fosso \u00e8 un film del 1978 diretto da Pupi Avati.\nLa trama.\nMalalbergo (Bassa Bolognese), autunno del 1801. Un ammazzatopi si ferma presso una masseria, dove, in cambio di pane e vino, si appresta a piazzare le sue trappole.\nTrascorre quindi la notte all'aperto, presso un fuoco, e viene raggiunto da una strana figura femminile a lui conosciuta, che si avvicina per sentirsi raccontare, come di consueto, la solita storia.\nL'ammazzatopi racconta quindi una storia ambientata nelle paludi di Minerbio, alla fine del 1700.\nL\u00ec, in un casolare isolato, viveva l'anziano Giove, vedovo e padre di quattro figli: Marione, un giovane schivo, energico e impulsivo; Marzio, che sapeva fare tutto (dipingere, suonare il violino, cucinare); il malinconico Silvano, l'unico della famiglia a saper leggere; e infine Bracco, un giovane candido e fanciullesco che dice di ricordare la voce della madre, morta dopo averlo dato alla luce.\nLa vita dei cinque uomini trascorre quieta e abitudinaria, animata da passatempi semplici e infantili, accompagnata dalla serena e familiare presenza del soprannaturale e del fiabesco (il fantasma di un arciprete che fa loro visita ad ogni cambio di luna per dare e ricevere notizie; lo spirito della vecchia Francesca, che reclama la sua gamba d'oro, portatale via dalle tre figlie), e scandita dalle storie raccontate da Giove.\nIl vecchio non dormiva mai, perch\u00e9 aveva paura di addormentarsi per sempre. Pregava quindi ogni sera Santa Rosalia, perch\u00e9 lo tenesse desto sino al mattino e ritardasse la venuta del Santo cieco Bartolomeo, messaggero di morte.\nUn giorno, una fanciulla viene abbandonata da un vettore a poca distanza dal casolare, sul carro impantanato che avrebbe dovuto condurla presso la Villa dei Pepoli, i padroni della valle.\nDopo un iniziale sgomento, dovuto alla loro assoluta mancanza di familiarit\u00e0 con le donne, gli uomini offrono una goffa ma affettuosa ospitalit\u00e0 alla ragazza, che dice di chiamarsi Olimpia e di essere diretta a Villa Pepoli, dove era stata assunta come musicista.\nFra gli uomini e Olimpia nasce presto un legame tenero, puro e gioioso, e la fanciulla, impossibilitata ad andarsene, sembra destinata a restare per sempre presso il casolare.\nIl legame culmina, con il festoso consenso della giovane, in un matrimonio collettivo, celebrato da Silvano con un rito surreale e fiabesco.\nAl termine dei festeggiamenti, per\u00f2, i dolci gesti di Olimpia rivelano a Giove e ai suoi quattro figli la natura soprannaturale della fanciulla (gi\u00e0 facilmente intuibile allo spettatore in diversi momenti della storia), la cui venuta ha, in realt\u00e0, preannunciato proprio quella del Santo cieco Bartolomeo: ella porta e accompagna la morte consolatoria dei giusti. Si avvicina dunque ad ognuno di loro, li guarda con tenerezza, ricambiata, e si allontana piano, lasciando gli uomini, assorti ma sereni, avvolti da un silenzio irreale.\nLa mattina dopo, si vede Olimpia correre verso una carrozza, che si era fermata ad aspettarla, e allontanarsi a bordo di essa.\nLe inquadrature finali mostrano i cinque uomini che giacciono immobili sotto una pioggia scrosciante, accasciati sul tavolo del banchetto nuziale, solo in apparenza addormentati.\nFinita la sua storia, l'ammazzatopi, alle prime luci del mattino, raccoglie le sue trappole e riparte.\nProduzione.\nIl film \u00e8 stato girato nel luglio 1978. La storia \u00e8 stata sviluppata durante le riprese con un budget molto basso, come confermato dall'attore Giulio Pizzirani, che afferma di non sapere nulla della sceneggiatura poich\u00e9 il regista Pupi Avati si limitava a dare agli attori fogli di carta con parti da ricordare che avrebbero ripetuto e di tanto in tanto improvvisato.\nDistribuzione.\nIl film \u00e8 stato distribuito nei cinema italiani il 24 marzo 1979. Ha incassato un totale di 24 milioni di lire a livello nazionale che, secondo lo storico di cinema Roberto Curti, ne fecero un flop finanziario."}
{"id": "4105806", "revid": "23", "url": "https://it.wikipedia.org/wiki?curid=4105806", "title": "Gruppo della lapieite", "text": "Il gruppo della lapieite \u00e8 un gruppo di minerali."}
{"id": "4105810", "revid": "767487", "url": "https://it.wikipedia.org/wiki?curid=4105810", "title": "ITF NH NongHyup Goyang Women's Challenger Tennis 2012", "text": "L'ITF NH NongHyup Goyang Women's Challenger Tennis 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Goyang in Corea del Sud dal 18 al 24 giugno 2012 su campi in cemento e aveva un montepremi di $25,000.\nVincitori.\nSingolare.\n Duan Ying-Ying ha battuto in finale Zhang Ling 6\u20133, 6\u20133\nDoppio.\n Liu Wanting / Sun Shengnan hanno battuto in finale Nicha Lertpitaksinchai / Peangtarn Plipuech 6\u20137(1\u20137), 6\u20133, [10\u20137]"}
{"id": "4105812", "revid": "23", "url": "https://it.wikipedia.org/wiki?curid=4105812", "title": "Gruppo della lawsonite", "text": "Il gruppo della lawsonite \u00e8 un gruppo di minerali."}
{"id": "4105814", "revid": "767487", "url": "https://it.wikipedia.org/wiki?curid=4105814", "title": "Open GDF SUEZ Montpellier 2012", "text": "L'Open GDF SUEZ Montpellier 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Montpellier in Francia dal 18 al 24 giugno 2012 su campi in terra battuta e aveva un montepremi di $25,000.\nVincitori.\nSingolare.\n S\u00e9verine Beltrame ha battuto in finale Catalina Casta\u00f1o 6\u20132, 7\u20136(7\u20134)\nDoppio.\n S\u00e9verine Beltrame / Laura Thorpe hanno battuto in finale Mailen Auroux / Mar\u00eda Irigoyen 4\u20136, 6\u20134, [10\u20136]"}
{"id": "4105816", "revid": "92723", "url": "https://it.wikipedia.org/wiki?curid=4105816", "title": "Lenzerheide Open 2012", "text": "Il Lenzerheide Open 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Lenzerheide in Svizzera dal 18 al 24 giugno 2012 su campi in terra battuta e aveva un montepremi di $25,000.\nVincitori.\nSingolare.\n Aleksandra Kruni\u0107 ha battuto in finale Chichi Scholl 6\u20133, 6\u20133\nDoppio.\n Aleksandra Kruni\u0107 / Ana Vrlji\u0107 hanno battuto in finale Ksenija Lykina / Isabella \u0160inikova 6\u20132, 6\u20134"}
{"id": "4105818", "revid": "23", "url": "https://it.wikipedia.org/wiki?curid=4105818", "title": "Gruppo della lazulite", "text": "Il gruppo della lazulite \u00e8 un gruppo di minerali."}
{"id": "4105827", "revid": "110157", "url": "https://it.wikipedia.org/wiki?curid=4105827", "title": "Cfdisk", "text": "cfdisk \u00e8 un software libero per il partizionamento dei dischi utilizzabile tramite interfaccia a riga di comando che fa parte del pacchetto util-linux-ng.\nDescrizione.\ncfdisk \u00e8 un software simile a fdisk ma presenta un'interfaccia differente. Originariamente scritto nel 1992, fa parte del pacchetto util-linux. I vantaggi, rispetto ad altri software di partizionamento che offrono delle funzionalit\u00e0 simili, risiedono nel fatto di poterlo utilizzare in maniera diretta per allargare una partizione estesa purch\u00e9 questa, dopo il suo ultimo settore, presenti dello spazio libero.\nSintassi.\nLa sintassi tipica di cfdisk \u00e8:\n cfdisk [-agvz] [-c cylinders] [-h heads] [-s sectors-per-track] [-P opt] [device]\nSe invocato senza parametri, tenta di leggere l'attuale partizione del disco e di mostrarne immediatamente i risultati.\nSchermata.\nUna schermata dalla versione 2.12r del programma:"}
{"id": "4105830", "revid": "729019", "url": "https://it.wikipedia.org/wiki?curid=4105830", "title": "Tranvia Medole-Casaloldo", "text": "La tranvia Medole-Casaloldo era una linea tranviaria extraurbana che tra il 1930 e il 1933 colleg\u00f2 i comuni di Medole e di Casaloldo, consentendo altres\u00ec il collegamento tra le linee Brescia-Mantova-Ostiglia e Mantova-Asola.\nStoria.\nDopo la realizzazione della Tranvia Mantova-Asola, aperta nel 1886, venne progettata la costruzione di una linea che potesse collegare direttamente Desenzano e quindi il lago di Garda con Brescia, Mantova, Cremona e Piacenza.\nNell'aprile 1910 il Consiglio Provinciale di Mantova inform\u00f2 il Comune di Castel Goffredo di aver raggiunto un accordo con la societ\u00e0 belga Soci\u00e9t\u00e9 Anonyme d'Entreprise Generale de Travaux per la realizzazione della linea Medole-Casaloldo che avrebbe permesso al paese di uscire dall'isolamento. La costruzione fu subordinata alla congiunzione di Asola con Cremona.\nNel frattempo (1911) venne inaugurato il tratto Castiglione delle Stiviere-Desenzano.\nIl progetto definitivo fu steso dalla SNFT e la costruzione fu affidata alla Tranvie Provinciali Mantovane (TPM), che aveva in mano le altre due tranvie del mantovano: la Mantova-Asola e la Mantova-Viadana. Nel marzo 1926 iniziarono i lavori di realizzazione della linea che, vista la distanza di soli 11\u00a0km tra i due capolinea, prevedeva l'impiego di un'automotrice elettrica, alimentata da accumulatori. A Medole venne edificato un fabbricato, ancora esistente, per la ricarica e il rimessaggio dell'automotrice, costruita nel 1927 dalla bergamasca Rognini &amp; Balbo, in collaborazione con la Tecnomasio Italiano Brown Boveri.\nIl collegamento celere tra la rete tranviaria piacentina, gestita dalla SIFT, la rete cremonese, quella mantovana e Desenzano del Garda (situata su una diramazione della Brescia-Mantova-Ostiglia) fu infine concretizzato nel 1930: il 15 ottobre di tale anno venne eseguita la visita di ricognizione da parte del direttore del Circolo ferroviario di Brescia, al fine di ottenere la necessaria autorizzazione all'esercizio e il successivo 18 ottobre ebbe inizio il regolare servizio.\nNel 1932 venne rilevato dalle competenti autorit\u00e0 che il servizio non veniva adeguatamente utilizzato. Tra le principali ragioni della scarsit\u00e0 di passeggeri \u00e8 facile ipotizzare l'elevato costo del biglietto, reso ancor pi\u00f9 gravoso dalla crisi economica di quegli anni, che rendeva il servizio proibitivo per l'utenza popolare.\nIl 1\u00ba ottobre 1933, dopo soli tre anni di esercizio, la linea venne soppressa e sostituita da un servizio di autocorriere della ditta Lazzi e Govigli di Pistoia. L'armamento fu riutilizzato l'anno dopo per il rinnovo del binario per Casalmaggiore e Ostiano delle Tramvie Provinciali Cremonesi.\nCaratteristiche.\nLa linea era lunga 10,130\u00a0km dei quali 3,76\u00a0km in sede propria. La pendenza massima era di 6\u00a0mm/m e il raggio minimo delle curve era di 60\u00a0m. La velocit\u00e0 massima consentita era di 30\u00a0km/h per i tram a vapore e di 40\u00a0km/h per le automotrici elettriche.\nPercorso.\nLunga complessivamente 11 chilometri, la linea si diramava dalla Mantova-Asola in corrispondenza della stazione di Casaloldo, per poi dirigersi verso nord-est, lungo la direttrice poi denominata strada provinciale 8, passando per Castel Goffredo e raggiungendo la stazione di Medole, posta sulla Brescia-Mantova.\nIl deposito della TPM era situato a Medole, nei pressi della stazione tranviaria principale di piazza della Vittoria; tale edificio risulta ancora in opera.\nMateriale rotabile.\nFin dall'inizio il servizio fu svolto con una delle quattro automotrici a carrelli ad accumulatori, costruite dalla milanese Rognini &amp; Balbo con parte elettrica del Tecnomasio Italiano Brown Boveri ed entrate in servizio fra il 1927 e il 1928. Tali unit\u00e0 potevano trasportare 70 persone e raggiungere una velocit\u00e0 massima di 40\u00a0km/h. Le prime due unit\u00e0 erano di nuova costruzione, mentre le seconde risultavano dalla ricostruzione di altrettante rimorchiate a carrelli. Chiuse le tranvie mantovane, furono cedute nel 1935 alla tranvia Monza-Trezzo-Bergamo, dove restarono in servizio sino al 1958."}
{"id": "4105843", "revid": "71155", "url": "https://it.wikipedia.org/wiki?curid=4105843", "title": "Festival teatro canzone Giorgio Gaber", "text": "Il Festival teatro canzone Giorgio Gaber \u00e8 un festival che nasce nel 2004 in onore a Giorgio Gaber.\nIl festival promuove il teatro canzone come genere autonomo e ricerca nuovi artisti per continuare il percorso avviato da Gaber. Il teatro canzone \u00e8 la forma d'arte musicale e teatrale lanciata da Gaber assieme a Sandro Luporini ad inizio degli anni settanta, oggi Luporini \u00e8 il presidente onorario della manifestazione.\nPepi Morgia ricopre il ruolo di consulente artistico, mentre un Comitato di Garanzia esprime la valutazione sui testi, il comitato \u00e8 formato da Sandro Luporini, Francesco Alberoni, Massimo Bernardini, Luca Doninelli, Curzio Maltese, Sergio Escobar, Giampiero Solari, Ferruccio de Bortoli, Claudio Ferrante, Andrea Tagliasacchi e Franco Migliacci.\nDurante il festival viene allestita anche la mostra \"Qualcuno era... Giorgio Gaber\".\nNel 2012 \u00e8 stato pubblicato il triplo cd in omaggio a Giorgio Gaber, \"Per Gaber... io ci sono\".\nEdizioni.\nI edizione.\nSi \u00e8 svolta nel 2004 nella citt\u00e0 di Viareggio dal 21 al 25 luglio. Le serate sono state presentate da Enzo Iacchetti.\nII edizione.\nLa seconda edizione si \u00e8 svolta nel 2005 tra Viareggio e Milano tra il 21 e il 25 luglio. Le serate sono state presentate da Enzo Iacchetti.\nIII edizione.\nLa terza edizione si \u00e8 svolta nel 2007 a Viareggio il 15, 20 e 21 luglio. Le serate sono state presentate da Enzo Iacchetti\nIV edizione.\nLa quarta edizione si \u00e8 svolta nel 2008 a Viareggio il 25 e il 26 luglio. Le serate sono state presentate da Enzo Iacchetti.\nV edizione.\nLa quinta edizione si \u00e8 svolta nel 2009 a Viareggio il 24 e il 25 luglio. Le serate sono state presentate da Enzo Iacchetti.\nVI edizione.\nLa sesta edizione si \u00e8 svolta nel 2010 a Viareggio il 23 e il 24 luglio. Le serate sono state presentate da Enzo Iacchetti.\nVII edizione.\nLa settima edizione si \u00e8 svolta nel 2011 a Viareggio il 23 e il 24 luglio. Le serate sono state presentate da Enzo Iacchetti.\nVIII edizione.\nL'ottava edizione si \u00e8 svolta nel 2012 a Viareggio il 21 e 22 luglio. Le serate sono state condotte da Rocco Papaleo.\nIX edizione.\nLa nona edizione si \u00e8 svolta nel 2013 a Cittadella di Viareggio il 19 e 20 luglio. Le serate sono state condotte da Enzo Iacchetti.\nEdizioni speciali.\n2006.\nLa prima edizione speciale si \u00e8 svolta a Viareggio il 28 e 29 luglio 2006 con la conduzione di Enzo Iacchetti. Si tratta di un'edizione speciale dedicata alla fondazione"}
{"id": "4105845", "revid": "50835186", "url": "https://it.wikipedia.org/wiki?curid=4105845", "title": "Bartolomeo Arena", "text": ""}
{"id": "4105846", "revid": "684805", "url": "https://it.wikipedia.org/wiki?curid=4105846", "title": "Insulin-like growth factor", "text": ""}
{"id": "4105849", "revid": "767487", "url": "https://it.wikipedia.org/wiki?curid=4105849", "title": "Rolls Royce Women's Cup Kristinehamn 2012", "text": "Il Rolls Royce Women's Cup Kristinehamn 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Kristinehamn in Svezia dal 18 al 24 giugno 2012 su campi in terra battuta e aveva un montepremi di $25,000.\nVincitori.\nSingolare.\n Sacha Jones ha battuto in finale Magda Linette 6\u20134, 6\u20134\nDoppio.\n Elena Bovina / Valerija Solov'\u00ebva hanno battuto in finale Viktoryia Kisialeva / Ilona Kramen' 6\u20132, 6\u20132"}
{"id": "4105851", "revid": "105338705", "url": "https://it.wikipedia.org/wiki?curid=4105851", "title": "Hasegawa", "text": ""}
{"id": "4105856", "revid": "767487", "url": "https://it.wikipedia.org/wiki?curid=4105856", "title": "Museo della gola di Olduvai", "text": "Il museo della gola di Olduvai \u00e8 un museo situato all'interno dell'area protetta di Ngorongoro in Tanzania settentrionale, sulla riva della gola di Olduvai. Il museo fu fondato da Mary Leakey, ed appartiene oggi al dipartimento di antichit\u00e0 culturali del governo tanzaniano. Si tratta di un museo dedicato alla gola di Olduvai ed ai siti di fossili di Laetoli. \nStoria.\nIl museo della gola di Olduvai fu fondato da Mary Leakey alla fine degli anni settanta. In origine avrebbe dovuto ospitare manufatti di interesse paleoantropologico provenienti dall'area circostante. Dopo la morte di Mary Leakey, il museo pass\u00f2 sotto il controllo del Dipartimento di antichit\u00e0 culturali del governo tanzaniano. A met\u00e0 degli anni novanta il Dipartimento di conservazione del Getty Museum restaur\u00f2 il museo ed aggiunse nuovi oggetti alla collezione. Tra le aggiunte vi fu una nuova ala contenente un'esposizione del Getty Museum.\nPosizione geografica.\nIl museo della gola di Olduvai si trova nell'area protetta di Ngorongoro, in Tanzania settentrionale, sulla riva della gola di Olduvai, proprio dove la gola si biforca. Si trova a circa 5 km dalla strada principale che porta alle pianure Serengeti, situate a nordovest di Ngorongoro.\nMostra.\nLe esposizioni del museo cono centrate sulla ricerca paleoantropologica e sui manufatti rinvenuti nell'area circostante. Una piccola sala \u00e8 dedicata alla famiglia Leakey, con una foto di quando lavoravano nella gola. Questa sala contiene oggetti recuperati nella gola di Olduvai, oltre a carte e mappe che spiegano il processo di scavo dei fossili. Molti manufatti sono originali, mentre altri sono calchi (in particolare i teschi di ominidi). La sala adiacente \u00e8 dedicata esclusivamente alle impronte fossili di Laetoli. \u00c8 esposto anche il calco di un'impronta effettuato nel 1996 dal museo dedicato a Jean Paul Getty. Vi sono anche numerose carte e fotografie che illustrano il processo di creazione delle impronte fossili di Laetoli. Una grande immagine raffigura tre australopithecus afarensis che passeggiavano nella zona 3,6 milioni di anni fa. Oltre alle zone chiuse esistono anche due aree conferenze all'aperto, utilizzate pr le presentazioni tenute dallo staff del museo.\nStaff.\nIl personale del museo conta circa 120 persone. Il museo ha due curatori: Godfrey Olle Moita Maasai (in loco) e Donatius Kamamba (presso il Dipartimento di antichit\u00e0 culturali del governo tanzaniano). Lo staff \u00e8 composto soprattutto da componenti della locale trib\u00f9 Masai. Il personale abita in quello che un tempo era il campo di Leakey.\nVisitatori.\nIl museo viene visitato da circa 150 turisti al giorno durante l'alta stagione dell'ara di Ngorongoro, mentre durante la stagione delle piogge (marzo-agosto) vi sono giorni senza nessun visitatore. I turisti giungono spesso dalla vicina citt\u00e0 di Arusha su veicoli da safari."}
{"id": "4105858", "revid": "1305772", "url": "https://it.wikipedia.org/wiki?curid=4105858", "title": "Madonna Speyer", "text": "La Madonna Speyer \u00e8 un dipinto a tempera e oro su tavola (28x18 cm) attribuito a Carlo Crivelli, databile al 1455 circa e conservato nella Fondazione Giorgio Cini a Venezia.\nStoria.\nL'opera \u00e8 nota almeno dal 1927, quando si trovava nella collezione Speyer di New York e Drey l'assegn\u00f2 a un seguace del Crivelli, come conferm\u00f2 poi van Maerle (1936). Fu Roberto Longhi, nel 1946, ad attribuirla al maestro, indicandola come una delle pi\u00f9 antiche opere riferibili al pittore, nella sua fase veneziana prima di concludere il suo apprendistato a Padova a bottega dallo Squarcione. \nLa proposta di Longhi venne accettata da Pallucchini (1950), Zampetti (1952) e Berenson (1958), ma fu respinta da Bovero (1961), che continu\u00f2 a ritenerla opera debole di un seguace. Ribadirono l'autografia invece Zampetti e Bottari (1961).\nDescrizione e stile.\nLa piccola tavola centinata, nata probabilmente per la devozione privata, contiene Maria che, affacciandosi da un parapetto, mostra il Bambino seduto su di esso, con un cuscinetto. Dietro di essa sta un drappo verde teso, che continua idealmente in quello rosso steso sul parapetto, e che permette di vedere, ai lati, due brani di paesaggio agreste. La Madonna al parapetto, schema di derivazione fiamminga ormai popolarissimo in Italia e a Venezia in particolare, venne di fatto replicato dall'artista lungo tutta la sua carriera, aggiungendo nuove varianti. \nSe le sottili mani della Vergine, la forma della testa sua e di quella del Bambino ricordano da vicino l'arte del Crivelli, l'uso circoscritto dell'oro alle sole aureole e corone, nonch\u00e9 il tono semplice, a tratti secco, della scena rimandano ai maestri veneziani all'inizio della seconda met\u00e0 del secolo, quali Jacopo Bellini, Antonio Vivarini e il giovanissimo Giovanni Bellini. \nLe delicatissime mani di Maria sfiorano il Bambino e gli afferrano la veste. Alcuni scorci mostrano particolare maestria (la mano destra di Maria, la testa e il piedino destro del Bambino), ma non presuppongono un modello rinascimentale, essendo gi\u00e0 presenti nell'arte lagunare tardogotica, in particolare con Gentile da Fabriano.\nLo stato conservativo non \u00e8 ottimale."}
{"id": "4105859", "revid": "110157", "url": "https://it.wikipedia.org/wiki?curid=4105859", "title": "Chage", "text": "chage \u00e8 un comando Unix per gestire la scadenza della password."}
{"id": "4105868", "revid": "23", "url": "https://it.wikipedia.org/wiki?curid=4105868", "title": "Gruppo del piombo", "text": "Il gruppo del piombo \u00e8 un gruppo di minerali."}
{"id": "4105869", "revid": "767487", "url": "https://it.wikipedia.org/wiki?curid=4105869", "title": "Frank Sargeson", "text": "Acquist\u00f2 celebrit\u00e0 come novelliere con \"That summer and other stories\" (1946), ma si conferm\u00f2 ottimo romanziere con \"Memories of a peon\" (1965). Fece molto discutere il suo dramma \"Wrestling with the angel\" (1964)."}
{"id": "4105870", "revid": "1632387", "url": "https://it.wikipedia.org/wiki?curid=4105870", "title": "Social payment", "text": "Il termine Social Payment indica una piccola tassa volontaria che pu\u00f2 essere utilizzata per la maggior parte delle attivit\u00e0 immateriali su Internet. Il \"Social Payment\" \u00e8 pertanto una strategia incentrata sul contenuto a pagamento dal quale si distingue sia per la volontariet\u00e0 che per il rispetto delle abitudini di Internet incentrate sulla gratuit\u00e0.\nPrecisazioni.\nGli importi utilizzati nel \"Social Payment\" sono generalmente molto bassi e spesso si tratta soltanto di centesimi di euro. Il \"Social Payment\" \u00e8 talvolta menzionato come sistema di micropagamento sociale (\"Social micropayment\") o come microdonazione. Il termine micropagamento (\"micropayment\") tuttavia, si riferisce solo alla quantit\u00e0 dell'importo ed al tipo di pagamento. Il \"Social Payment\" implica un contributo cosciente e volontario per un prodotto oppure per il suo creatore. In quanto tale, pu\u00f2 essere considerato anche come una forma di finanziamento collettivo.\nFunzionamento.\nEssendo la maggior parte degli importi piuttosto bassi anche la soglia da versare sar\u00e0 minima. Tuttavia, grazie al numero di potenziali donatori, \u00e8 possibile raccogliere somme considerevoli. La maggior parte dei responsabili dei servizi dei media considerano solo come integrativi i proventi derivanti dai \"Social Payment\" e temono che un'offerta completa di servizi in tal senso possa non garantire gli introiti adeguati. Come fonte supplementare o diversificata di reddito potrebbe invece svolgere un suo ruolo.\nEsempi.\nPrincipali esempi di fornitori di servizi di \"Social Payment\" sono Flattr e Kachingle. Spesso, con il termine \"Social Payment\" sono anche comprese donazioni volontarie effettuate via bonifico bancario o Paypal. I \"Social Payments\" non sono tuttavia da considerarsi donazioni tradizionali, ma offerte consapevoli e assistite ed il supporto sar\u00e0 integrato al sostegno finanziario corrisposto. Il servizio Flattr \u00e8 per esempio di pubblica consultazione per tutti gli utenti che hanno sostenuto l'offerta corrispondente. Inoltre si accompagnano anche a funzioni tipiche del settore dei social media, come ad esempio \"Like- o +1-Buttons\" di Facebook o Google o \"Retweet-counter\" per quanto riguarda Twitter."}
{"id": "4105871", "revid": "118760878", "url": "https://it.wikipedia.org/wiki?curid=4105871", "title": "Ritorno a Eden", "text": "Ritorno a Eden (\"Return to Eden\") \u00e8 un serial televisivo australiano prodotto da Michael Laurence tra il 1983 e il 1986 e con protagonisti Rebecca Gilling e James Smillie. Tra gli altri interpreti figurano Wendy Hughes (prima stagione), Peta Toppano (seconda stagione), James Reyne (prima stagione) e Daniel Albinieri (seconda stagione).\nIl serial si compone di una miniserie televisiva in 3 puntate, prodotta nel 1983 e che pu\u00f2 essere considerata come la prima stagione, e del serial vero e proprio, prodotto nel 1986, con un cast in gran parte rivoluzionato, e che si compone di 22 episodi.\nTrama.\nPrima stagione.\nSydney, Australia: Stephanie Harper, una donna di mezza et\u00e0 erede di un immenso patrimonio, sposa in terze nozze il giovane tennista di fama internazionale Greg Marsden, pluricampione a Wimbledon. Il matrimonio viene celebrato nonostante il parere contrario dei figli di Stephanie, Dennis e Sarah: i due infatti dubitano sulle reali intenzioni di Greg, e non a torto, visto che quest'ultimo progetta di uccidere Stephanie per impossessarsi del suo patrimonio.\nDurante la luna di miele a Eden, la tenuta di propriet\u00e0 di Stephanie, i neo-sposi partono per una gita in barca sul fiume: nel corso dell'escursione, Marsden getta la moglie in acqua, dove finisce inevitabilmente tra le fauci di alcuni coccodrilli. Convinto che la moglie sia morta e dopo aver fatto passare l'accaduto per un incidente, Marsden entra in possesso delle propriet\u00e0 della moglie defunta, godendosi la sua relazione con Jilly Stewart, amica di Stephanie.\nStephanie per\u00f2 \u00e8 sopravvissuta e si ristabilisce grazie alle cure del dott. Marshall, poi suo amante, che in seguito le ricostruisce il volto sfigurato, facendola diventare una bellissima donna. Dopo qualche tempo, Stephanie decide di fare ritorno nell'alta societ\u00e0 di Sydney sotto le mentite spoglie della modella Tara Welles per vendicarsi di Greg, che ovviamente non la pu\u00f2 riconoscere.\nSeconda stagione.\nSono passati sette anni e Stephanie si \u00e8 risposata con Dan ed \u00e8 proprietaria del pi\u00f9 grande impero economico di tutta l'Australia. Nel frattempo, Jilly Stewart, ex-amica di Stephanie, esce di prigione con l'intento di uccidere quest'ultima, alleandosi con Jake Sanders.\nProduzione.\nLa prima stagione \u00e8 stata girata tra Sydney, Arnhem Land e il Queensland, mentre la seconda stagione \u00e8 stata girata prevalentemente a Sydney, con gli interni girati nei McElroy &amp; McElroy Studios.\nDistribuzione.\nIn Australia la fiction \u00e8 stata trasmessa dalla rete Network Ten dal 27 al 29 settembre 1983, e poi dall'11 febbraio al 6 giugno 1986. In Italia \u00e8 andata in onda su Canale 5 dal 22 al 25 aprile 1984, e poi dal 3 luglio all'11 settembre 1987, con il titolo \"Ritorno a Eden\".\nAlcune delle uscite internazionali sono state:"}
{"id": "4105874", "revid": "1305772", "url": "https://it.wikipedia.org/wiki?curid=4105874", "title": "Return to Eden", "text": " "}
{"id": "4105876", "revid": "1372005", "url": "https://it.wikipedia.org/wiki?curid=4105876", "title": "Alfons Anker", "text": "Lavor\u00f2 con i razionalisti Wassili Luckhardt e Hans Luckhardt, firmando con loro varie opere a Dahlem (Berlino) e Potsdam."}
{"id": "4105878", "revid": "297745", "url": "https://it.wikipedia.org/wiki?curid=4105878", "title": "Lotto Gambacorta", "text": ""}
{"id": "4105880", "revid": "23", "url": "https://it.wikipedia.org/wiki?curid=4105880", "title": "Leucophosphite", "text": ""}
{"id": "4105881", "revid": "1842072", "url": "https://it.wikipedia.org/wiki?curid=4105881", "title": "Risoluzione congiunta", "text": "La risoluzione congiunta (joint resolution in inglese) \u00e8 una misura legislativa utilizzata dal Congresso degli Stati Uniti d'America. Richiede il voto favorevole sia della Camera che del Senato ed \u00e8 legata alla successiva approvazione del Presidente che, come nel caso di un normale disegno di legge (\"Bill\"), pu\u00f2 esercitare il potere di veto.\nUtilizzo.\nGeneralmente non c'\u00e8 differenza tra una legge (\"Act\") emanata attraverso un disegno di legge o una risoluzione congiunta. Esiste per\u00f2 un diverso utilizzo dei due procedimenti legislativi.\nI disegni di legge sono normalmente utilizzati per creare, abrogare o emendare leggi esistenti nel Codice statunitense, nonch\u00e9 per le dodici leggi di accantonamento annuali. \nLe risoluzioni congiunte sono invece utilizzate soprattutto per:"}
{"id": "4105883", "revid": "23", "url": "https://it.wikipedia.org/wiki?curid=4105883", "title": "Gruppo della leucofosfite", "text": "Il gruppo della leucofosfite \u00e8 un gruppo di minerali."}
{"id": "4105884", "revid": "1978982", "url": "https://it.wikipedia.org/wiki?curid=4105884", "title": "Nini Roll Anker", "text": "Fu autrice di vari romanzi che analizzarono a fondo la figura della donna nella borghesia. Esord\u00ec nel 1915 con \"Il sesso debole\", ma il manifesto della sua opera fu \"In casa del prefetto\" (1925)."}
{"id": "4105887", "revid": "767487", "url": "https://it.wikipedia.org/wiki?curid=4105887", "title": "Bernhard Ankermann", "text": "Elabor\u00f2 durante la sua permanenza in Africa un metodo di classificazione basato sulla teoria dei cicli naturali, riprendendo un'idea di Leo Frobenius. \nMembro della scuola di Vienna di Etnologia, cui facevano parte Fritz Graebner e Wilhelm Schidt, Bernhard Ankermann, nel 1915-1916 ha sostenuto l'opinione che tutti totemismi, indipendentemente da dove si trovano, contenessero strutture comuni attorno alle quali si sviluppavano nuove forme. Durante i suoi studi in Africa avanz\u00f2 l'ipotesi che queste strutture comuni si manifestassero nelle credenze come legame tra i gruppi sociali e la natura. L'antropologo vedeva in questo collegamento un sentimento di unit\u00e0, anticipando la tesi diffusionista. Ankermann arriva alla conclusione che idee, riti magici e riti collegati ai simboli degli animali sono un'unica cosa con il totemismo in una forte unit\u00e0 inscindibile. \nLa struttura ipotizzata da Ankermann, che basa sul concetto di \"sentimento\", come annullamento della paura del vivere lo spazio naturale, crea un rapporto di intima unione tra l'animale e l'uomo. Questo sentimento, scevro dalle implicazioni magiche, proietta l'uomo nella condizione totemica, ovvero di fratellanza tra l'animale e l'essere umano.\nQuesta tesi sar\u00e0 poi approfondita da Claude Levi-Strauss."}
{"id": "4105889", "revid": "244558", "url": "https://it.wikipedia.org/wiki?curid=4105889", "title": "Jojolion", "text": ""}
{"id": "4105890", "revid": "486946", "url": "https://it.wikipedia.org/wiki?curid=4105890", "title": "Alessandro D'Aste", "text": ""}
{"id": "4105892", "revid": "1494169", "url": "https://it.wikipedia.org/wiki?curid=4105892", "title": "Char", "text": ""}
{"id": "4105894", "revid": "767487", "url": "https://it.wikipedia.org/wiki?curid=4105894", "title": "Lion in the Morning", "text": "Lion in the Morning \u00e8 il primo album di Julian Marley, edito nel 1996 dall'etichetta Lightyeared."}
{"id": "4105898", "revid": "827882", "url": "https://it.wikipedia.org/wiki?curid=4105898", "title": "Giovanni Castellano", "text": "Biografia.\nRecatosi a Napoli in giovane et\u00e0, frequentando una scuola di cuochi pasticcieri, a 20 anni divenne cuoco degli ufficiali del 69\u00ba reggimento fanteria a Roma ed, in seguito, capo della cucina del generale Giacomo Bogliolo, vicesegretario del Ministero della Guerra, sotto il governo di Francesco Crispi. Nel 1899, prepar\u00f2 e serv\u00ec un banchetto a Napoli in onore dell'ammiraglio americano George Dewey, per festeggiare una vittoria della sua flotta durante la guerra ispano-americana.\nNello stesso anno, Castellano lasci\u00f2 l'Italia per trasferirsi a Montr\u00e9al, in Canada, per lavorare come cuoco pasticciere di Robert Hall, provveditore della citt\u00e0. Durante la sua permanenza canadese, Castellano ricevette le mansioni di cuoco per alcune personalit\u00e0 illustri. Prepar\u00f2 e serv\u00ec al \"Victoria College\" un banchetto per il re Edoardo VII, in quel momento in visita nel Canada. Predispose anche un pasto regale per il cardinale Diomede Falconio, delegato apostolico del papa Leone XIII negli Stati Uniti e nel Canada; e per l'inventore Guglielmo Marconi, servito a Sidney (Nuova Scozia).\nSuccessivamente, Castellano emigr\u00f2 a New York, lavorando come capo pasticciere per la \"Maresi e C.\", passando poi alla \"Grand Union Hotels\", al \"Club Repubblicano\" e al \"Crescent Atlantic Club\". Oltre all'attivit\u00e0 culinaria, ebbe un ruolo in associazioni di mutuo soccorso e massoniche come la \"Italian Lodge of Free and Accepted Masons\" e fu inoltre presidente dell'Associazione di Cittadini Italo-Americani e dell'\"Unione dei Lavoratori della Mensa\" di New York. Per i suoi meriti in campo gastronomico, venne insignito con una medaglia d'oro dall'ambasciatore francese a Washington e una rivista anglo-americana, \"The Caffere\", gli dedic\u00f2 un profilo, inserendolo tra i pi\u00f9 grandi cuochi."}
{"id": "4105903", "revid": "297745", "url": "https://it.wikipedia.org/wiki?curid=4105903", "title": "Giampaolo Gamba", "text": ""}
{"id": "4105907", "revid": "247222", "url": "https://it.wikipedia.org/wiki?curid=4105907", "title": "Everything Ecstatic", "text": "Everything Ecstatic \u00e8 il quarto album da studio del musicista britannico Four Tet, pubblicato nel 2005 con l'etichetta discografica Domino Records.\nSono stati estratti tre singoli dall'album: \"Smile Around the Face\", \"Sun Drums and Soil\" e \"A Joy\". Dal primo di questi \u00e8 stato tratto anche un video trasmesso nelle maggiori reti musicali. Il 7 novembre del 2005 \u00e8 invece stata pubblicata una versione DVD con 4 video rispettivamente per \"Turtle Turtle Up\", \"Sun Drums and Soil\", \"Watching Wavelength\" e \"This Is Six Minutes\"."}
{"id": "4105909", "revid": "110157", "url": "https://it.wikipedia.org/wiki?curid=4105909", "title": "Notte di piaceri", "text": "Notte di piaceri (\"Night Pleasures\") \u00e8 il secondo capitolo della saga \"Dark-Hunter\" della scrittrice statunitense Sherrilyn Kenyon. Il libro segue le vicende di un Cacciatore Oscuro, Kyrian di Tracia, comparso anche nel primo volume ma solo come ricordo del personaggio Julian, compagno di battaglia di Kyrian nell'Antica Grecia. In questo volume appare anche il Cacciatore Oscuro Talon, sulla cui storia \u00e8 incentrato il volume successivo, \"L'abbraccio della notte\". \"Notte di piaceri\" \u00e8 divenuto un best seller del New York Times e del USA Today.\nIl libro fu originariamente proposto per la pubblicazione nel 1991 ma rifiutato da numerosi editori di New York, venne successivamente pubblicato come e-book nel 1999 dalla casa editrice St. Martin e poi pubblicato in formato cartaceo nell'ottobre del 2002.\nTrama.\nKyrian di Tracia \u00e8 un ex valoroso condottiero dell'esercito trace, consegnato ai nemici romani dalla moglie Theone, che tradendolo scaten\u00f2 in lui il dolore necessario per attirare la dea Artemide in cerca di Cacciatori Oscuri. A differenza degli altri Cacciatori, divenuto un essere sovrannaturale, un vampiro, non consum\u00f2 la sua vendetta contro la moglie, lasciando che il destino si occupasse di lei. Kyrian, dando la caccia ai demoni\\vampiri, un giorno, si imbatte in Desiderius, un demone molto antico dotato di particolari poteri di cui dispone dalla nascita, poich\u00e9 \u00e8 figlio del dio Dioniso e di una donna apollinea.\nUna mattina, Kyrian, si risveglia in una stanza buia legato ad una donna sconosciuta. La donna \u00e8 Amanda Devereaux, appartenente ad una strana famiglia i cui componenti hanno poteri sovrannaturali. Subito dopo il loro risveglio i due ricevono la visita di Desiderius che confessa di essere l'artefice del rapimento, ma il suo obiettivo sembra non essere Amanda, ma Tabitha, sua sorella gemella e cacciatrice di vampiri.\nDesiderius li lascia andare pregustando l'idea di dar loro la caccia e farli soffrire. Questo evento lega profondamente Kyrian e Amanda. La donna, grazie al vampiro, riuscir\u00e0 a scoprire ed a governare i propri poteri assopiti; Kyrian, grazie ad Amanda, incontrer\u00e0 dopo secoli il suo vecchio amico Julian il Macedone e trover\u00e0 un modo per riavere indietro la sua anima.\nCollegamenti esterni.\nScheda del libro sul sito ufficiale di Sherriyln Kenyon"}
{"id": "4105911", "revid": "100250709", "url": "https://it.wikipedia.org/wiki?curid=4105911", "title": "Henrik Anker Bjerregaard", "text": "Divenne celeberrimo per la canzone \"Figli di Norvegia, l'antichissimo regno\", che fu inno nazionale fino al 1864. Nel 1824 fu inoltre autore di \"L'avventura in montagna\", versatile commedia."}
{"id": "4105913", "revid": "1525897", "url": "https://it.wikipedia.org/wiki?curid=4105913", "title": "Madonna Huldschinsky (Carlo Crivelli)", "text": "La Madonna Huldschinsky \u00e8 un dipinto a tempera e oro su tavola (62x40 cm) di Carlo Crivelli, databile al 1460 circa e conservato nel San Diego Museum of Art. \u00c8 firmato \"\".\nStoria.\nL'opera \u00e8 nota da quando si trovava nelle collezioni reali di Atene, prima di passare alla raccolta Dohna-Mallmitz e poi a quella Huldschinsky di Berlino. Fu esposta nel 1906 al Kaiser Friedrich Museum. Nel 1926 pass\u00f2 da Colnaghi (Londra) e poi Harding (New York), prima di approdare al museo di San Diego nel 1947.\nLa firma \u00e8 ritenuta autografa, con datazione ai primi anni dell'attivit\u00e0 del pittore, durante o subito dopo il soggiorno a Padova alla bottega di Francesco Squarcione. Non \u00e8 infatti da escludere che la presenza di quel \"veneti\" nella firma sottintenda che la tavola venne dipinta fuori dal Veneto, magari nella tappa in Dalmazia, dove l'artista si rec\u00f2 qualche tempo prima del 1461.\nDell'opera esiste una replica con qualche variante firmata \"Opus P. Petri\" che il Longhi sciolse nel nome di Pietro Calzetta, altro pittore di cultura padovana.\nDescrizione e stile.\nLa tavola rettangolare, nata probabilmente per la devozione privata, mostra Maria che, affacciandosi da un parapetto, tiene fermo il Bambino, in piedi su di esso. Dietro di essa sta un ricco drappo doppio damascato, rosso al centro (appeso tramite un'asticella) e dorato sullo sfondo. La Madonna al parapetto, schema di derivazione fiamminga ormai popolarissimo in Italia e a Venezia in particolare, venne di fatto replicato dall'artista lungo tutta la sua carriera, aggiungendo creando nuove varianti.\nEvidente \u00e8 il retaggio padovano dell'opera, a partire dalle due succose mele che pendono in alto, ricordo del peccato originale, fino all'esuberanza decorativa dell'oro e alla composizione stessa, usata spesso dagli squarcioneschi. Un acutissimo realismo permea la tavola, con la piccola natura morta della lettera chiusa in primo piano, appesa al parapetto ligneo che mostra venature e nodi.\nIl tipo fisico della Madonna assorta mostra invece i contatti con gli artisti fiorentini presenti a Padova, quali Donatello e Filippo Lippi: al secondo in particolare rimandano la figura cos\u00ec viva del Bambino, che protetto dal volto della madre sbircia attentamente verso il lato dello spettatore, e l'incarnato tenero e chiaro della Vergine, assorta nei pensieri legati alla premonizione del destino tragico del figlio.\nProtagoniste, come in molte opere di Crivelli, sono le mani di Maria, che tengono con delicatezza il figlio. Quella destra in particolare \u00e8 distesa in primo piano con le dita serrate e presenta un rilievo tutto scultoreo, di ispirazione donatelliana. Forse per accentuarne il risalto, la Madonna \u00e8 in evidente sproporzione rispetto al minuto Bambino.\nL'influenza dei fiorentini si legge anche nella rappresentazione in prospettiva delle aureole, come dischi luminosi e lucidi sospesi sopra la nuca."}
{"id": "4105914", "revid": "729019", "url": "https://it.wikipedia.org/wiki?curid=4105914", "title": "Francesco Anzani", "text": "Biografia.\nDi simpatie liberali, fugg\u00ec, non si sa bene l'anno, per andare a combattere nella guerra d'indipendenza greca. Tornato in patria, studi\u00f2 matematica all'Universit\u00e0 degli Studi di Pavia prima di andare esule a Parigi, ove prese parte ai moti del 1830-31. L\u00ec conobbe Giuseppe Mazzini e prese parte al moto repubblicano del 5-6 giugno 1832. Poi pass\u00f2 in Portogallo per combattere tra i Cacciatori di Oporto del ligure Gaetano Borso di Carminati, difendendo la causa liberale di Isabella Maria contro don Miguel. Quindi si rec\u00f2 in Spagna per arruolarsi, col grado di capitano, nella \"Legione straniera dei cristiani\" contro il pretendente don Carlos, venendo ferito per la seconda volta.\nRimpatriato nel 1838, fu arrestato al momento del suo sbarco a Genova e consegnato alla polizia austriaca, che lo recluse a Milano.\nLiberato, espatri\u00f2, emigrando in Sud America, nella provincia del Rio Grande do Sul. L\u00ec conobbe Giuseppe Garibaldi, con il quale strinse una robusta amicizia e, quando si costitu\u00ec la Legione italiana in Uruguay, questi ne affid\u00f2 il comando ad Anzani. Contribu\u00ec alla vittoria nella battaglia di San Antonio costruendo il fortino al Salto e difendendolo dai \"Blancos\" fino all'arrivo di Garibaldi.\nL'esperienza comune fu rievocata in una lettera, a doppia firma di Garibaldi ed Anzani, rivolta al nunzio apostolico in America del sud, monsignor Bedini:\nAmmalatosi gravemente, salp\u00f2 per l'Italia insieme a Garibaldi e ai fedeli della Legione il 15 aprile 1848, in occasione della amnistia concessa da Pio IX. A Nizza fu inizialmente assistito dalla madre dell'Eroe dei Due Mondi; trasportato a Genova, fu assistito dal fratello Giuseppe, dall'amico Garibaldi e da Giacomo Medici. Infine, il 5 luglio, mor\u00ec."}
{"id": "4105917", "revid": "584553", "url": "https://it.wikipedia.org/wiki?curid=4105917", "title": "Velibor Djuric", "text": ""}
{"id": "4105920", "revid": "287204", "url": "https://it.wikipedia.org/wiki?curid=4105920", "title": "Velibor Duric", "text": ""}
{"id": "4105924", "revid": "277947", "url": "https://it.wikipedia.org/wiki?curid=4105924", "title": "Ludwig Anzengruber", "text": "Biografia.\nNato in una famiglia di impiegati, ebbe spesso vita difficile, ma segu\u00ec gli insegnamenti del padre, che scriveva di teatro e aveva realizzato una buona biblioteca.\nFu commesso, scrivano poliziario, direttore della rivista \"Figaro\" dal 1884 al 1888. Divenne noto con le opere \"Der Pfarrer von Kirchfeld\" (1871), un'opera incentrata sulla figura di un sacerdote, e caratterizzata da una buona struttura; \"Der Meineidbauer\" (1872) e \"Die Kreuzelschreiber\" (1872), nelle quali emerse un gusto anticlericale e di ambienti e personaggi popolareschi; ma trov\u00f2 la perfezione stilistica solo con \"Das vierte Gebot\" (1878), un'anticipazione del naturalismo tedesco, nella quale critic\u00f2 la borghesia viennese e l'educazione genitoriale.\nMolte delle sue opere vennero adattate per il cinema e la televisione.\nSi mise in evidenza anche con i racconti e i romanzi."}
{"id": "4105929", "revid": "110157", "url": "https://it.wikipedia.org/wiki?curid=4105929", "title": "Euroleague Basketball 2012-2013", "text": "LEurolega di pallacanestro 2012-2013 (chiamata \"Turkish Airlines Euroleague\" per motivi di sponsorizzazione) \u00e8 stata la tredicesima edizione del massimo campionato tra club europei organizzato dall'ULEB. L'Olympiakos, squadra detentrice del trofeo, si \u00e8 riconfermata campione battendo in finale il Real Madrid nel remake della finale del 1995.\nAssegnazione delle licenze.\nLicenza C e wild card.\nLa licenza C del Khimki che ha ottenuto quella B \u00e8 stata convertita in una wild card.\nWild card per il turno di qualificazione\nSquadre partecipanti.\nLe 24 squadre partecipanti sono state divise in 4 gironi da 6 squadre ciascuno. Le squadre qualificate direttamente sono state 23; l'ultima, la Pallacanestro Cant\u00f9, si \u00e8 qualificata alla \"regular season\" attraverso il turno preliminare.\nSorteggio.\nIl sorteggio per la definizione della fase a gironi si \u00e8 svolto il 6 luglio 2012; sono state create 6 urne, e le squadre sono state suddivise in ordine di ranking. Le teste di serie sono state inserite nell'urna numero 1; la squadra proveniente dal turno preliminare, nell'urna 6.\nIl sorteggio ha determinato i quattro gruppi riportati di seguito.\nTurno preliminare.\nIl turno preliminare si \u00e8 svolto tra il 25 e il 28 settembre 2012 a Desio. La squadra vincente si \u00e8 qualificata per la \"regular season\"; tutte le altre disputano l'ULEB Eurocup 2012-2013.\nRegular season.\nLa \"regular season\" si gioca dal 10 ottobre al 14 dicembre 2012. Le prime quattro classificate di ciascun gruppo si qualificano per la \"Top 16\".\nTop 16.\nLa \"Top 16\" si \u00e8 giocata dal 27 dicembre 2012 al 5 aprile 2013. Le 16 squadre qualificate sono state divise in due gironi di 8. Le prime quattro classificate di ogni girone si qualificheranno per i quarti di finale.\nPlay-off.\nI play-off si sono giocati dal 9 al 26 aprile 2013. La serie era al meglio delle 5 partite, secondo il formato 2-2-1: le gare 1, 2 e 5 si sono giocate in casa delle teste di serie (prime e seconde classificate della Top 16).\nFinal Four.\nLa \"Final Four\" si \u00e8 giocata alla O2 Arena di Londra dal 10 al 12 maggio 2013."}
{"id": "4105931", "revid": "1543377", "url": "https://it.wikipedia.org/wiki?curid=4105931", "title": "Olorgesailie", "text": "Olorgesailie \u00e8 una formazione geologica situata in Africa orientale, contenente un gruppo di siti archeologici del Paleolitico inferiore. Si trova sul fondo della Rift Valley orientale, in Kenya meridionale, 60 km a sudovest di Nairobi lungo la strada che conduce al lago Magadi. Olorgesailie \u00e8 famoso per il ritrovamento di numerose amigdale acheuleane e di resti di macellazione di animali. Secondo il National Museums of Kenya, i ritrovamenti sono molto importanti per l'archeologia, la paleontologia e la geologia.\nStoria.\nI manufatti furono scoperti la prima volta dal geologo britannico John Walter Gregory nel 1919, ma fu solo nel 1943 che iniziarono gli scavi sotto la direzione di Mary e Louis Leakey, con l'assistenza dei prigionieri di guerra italiani in libert\u00e0 condizionata. Il lavoro prosegu\u00ec fino al 1947. Glynn Isaac riprese gli scavi negli anni sessanta per la sua tesi. Negli anni ottanta le ricerche furono portate avanti da Richard Potts della Smithsonian Institution e dal National Museums of Kenya. \nRitrovamenti.\nGli arnesi umani sono i pi\u00f9 importanti oggetti ritrovati in questa zona. L'abbondanza di asce (amigdale) \u00e8 tipica del periodo acheuleano, nel quale furono costruite da ominidi tra i 600000 ed i 900000 anni fa, lungo quella che allora era la costa di un lago ora prosciugatosi. Sono stati trovati anche fossili di vari animali, tra cui specie estinte di ippopotami, elefanti, zebre, giraffe e babbuini, probabilmente macellati con le asce.\nNel giugno 2003 una squadra guidata da Potts scopr\u00ec \"in situ\" un osso frontale. Altre parti del piccolo cranio (chiamato KNM-OL 45500) furono trovate nei mesi successivi. Il reperto ha una datazione di 900000-970000 anni e probabilmente apparteneva ad \"Homo erectus\", il che lo rende il primo fossile umano trovato in zona. I fossili si trovavano nello stesso livello stratigrafico di due asce e numerose lame, vicino a grandi depositi di asce.\nGeologia.\nLa conservazione di asce del periodo acheuleano \u00e8 stata possibile grazie alla caduta di molta cenere alcalina dai vulcani che circondano il sito, attivi in quel tempo. I monti Suswa e Longonot non sono di origine vulcanica, e le loro crepe possono aver contribuito all'accumulo di cenere nel bacino di Olorgesailie. Successivi movimenti della terra hanno permesso la stratigrafia e, conseguentemente, la conservazione degli oggetti. L'esistenza di laghi e paludi temporanee dimostrano un clima umido a met\u00e0 del Pleistocene. I sedimenti lasciati dal lago coprono un'area di circa 130 km2. Di tutti i manufatti, il 99% sono stati costruiti con lava locale, in particolare trachite, anche se sono stati trovati anche piccoli quantitativi di quarzite ed ossidiana che richiedevano un trasporto di 16-40 km."}
{"id": "4105932", "revid": "74801", "url": "https://it.wikipedia.org/wiki?curid=4105932", "title": "Richard Anuszkiewicz", "text": "Studente alla Yale University, nel 1957 si trasfer\u00ec a New York. Fu tra gli iniziatori della cosiddetta op art, indirizzando la sua opera verso un astrattismo incentrato sulla luce e sui colori."}
{"id": "4105933", "revid": "76963", "url": "https://it.wikipedia.org/wiki?curid=4105933", "title": "Andreas Hofer (attore)", "text": "Ha fatto alcune apparizioni anche nella serie \"Squadra Speciale Cobra 11\". Presente anche nel cast di Kebab for breakfast (T\u00fcrkisch f\u00fcr Anf\u00e4nger) nel ruolo di Markus, padre di Lena Schneider."}
{"id": "4105934", "revid": "463686", "url": "https://it.wikipedia.org/wiki?curid=4105934", "title": "Airworthiness Directive", "text": ""}
{"id": "4105936", "revid": "124967673", "url": "https://it.wikipedia.org/wiki?curid=4105936", "title": "Anwari", "text": "Aw\u1e25ad al-D\u012bn Mu\u1e25ammad ibn Mu\u1e25ammad Kh\u0101war\u0101n\u012b, pi\u00f9 noto come Anvari (all'araba Anwar\u012b), fu cortigiano di Ahmed Sanjar ed \u00e8 considerato tra i caposcuola della poesia persiana classica e del genere \"Qa\u1e63\u012bda\" in particolare.\nIl suo stile poetico si caratterizz\u00f2 per un uso disinvolto di metafore, di iperboli e di allusioni erudite.\nStudi\u00f2 nella \"madrasa\" al-Man\u1e63\u016briyya di \u1e6c\u016bs (odierna Mashhad) e si dedic\u00f2 anche all'astrologia, secondo il \"cursus\" degli studi che, all'epoca, doveva compiere ogni studente di un certo livello."}
{"id": "4105938", "revid": "124123", "url": "https://it.wikipedia.org/wiki?curid=4105938", "title": "Anushtigin", "text": "Governatore dell'impero selgiuchide, tenne il regno dal 1077 al 1097, anno della sua morte."}
{"id": "4105939", "revid": "767487", "url": "https://it.wikipedia.org/wiki?curid=4105939", "title": "Ernst Nagelschmitz", "text": ""}
{"id": "4105940", "revid": "205197", "url": "https://it.wikipedia.org/wiki?curid=4105940", "title": "Campionato albanese di calcio 2010-2011", "text": ""}
{"id": "4105942", "revid": "228587", "url": "https://it.wikipedia.org/wiki?curid=4105942", "title": "Volodymyr Antonovy\u010d", "text": "Dal 1878 fu docente all'universit\u00e0 di Kiev. Propugn\u00f2 lo studio della formazione delle citt\u00e0 attraverso l'utilizzo degli \"Annali della Russia sudoccidentale\"."}
{"id": "4105944", "revid": "697352", "url": "https://it.wikipedia.org/wiki?curid=4105944", "title": "Luigi Anzampamber", "text": "Biografia.\nFu attore e agente teatrale a Lucca dal 1832. Il suo nome divent\u00f2 sinonimo di guitto. Recit\u00f2 nelle parti di Stenterello e di contraddistinse per il suo abbigliamento: pelliccia, stivaloni \"alla Suvorov\", cappello \"alla Bolivar\".\nInterpret\u00f2 un repertorio di drammi, farse, pantomime, balletti.\nSecondo una leggenda, spar\u00ec in una bufera di neve mentre si recava da Castel San Giovanni a Stradella, dove era prevista una sua recita di \"Agamennone\"."}
{"id": "4105947", "revid": "767487", "url": "https://it.wikipedia.org/wiki?curid=4105947", "title": "Erwin Deyhle", "text": ""}
{"id": "4105954", "revid": "50836918", "url": "https://it.wikipedia.org/wiki?curid=4105954", "title": "Ambrogino da Soncino", "text": ""}
{"id": "4105961", "revid": "599013", "url": "https://it.wikipedia.org/wiki?curid=4105961", "title": "Kurt Ehrmann", "text": ""}
{"id": "4105963", "revid": "252909", "url": "https://it.wikipedia.org/wiki?curid=4105963", "title": "Antonio Mura (disambigua)", "text": ""}
{"id": "4105964", "revid": "287204", "url": "https://it.wikipedia.org/wiki?curid=4105964", "title": "HD 184835", "text": "HD 184835 (SAO 162816) \u00e8 una stella gigante arancione, di classe spettrale K0III, situata a circa 442 anni luce dalla Terra nella costellazione del Sagittario, di magnitudine apparente 5,66 e assoluta 0.\nLa sua velocit\u00e0 radiale negativa indica che la stella si sta avvicinando al sistema solare.\nClassificazione stellare.\nDi classe spettrale K0III, \u00e8 simile a 57 Sagittarii e, per le sue caratteristiche, potrebbe ospitare un sistema di pianeti extrasolari, probabilmente di tipo gioviano.\nOccultazioni.\nPer la sua posizione prossima all'eclittica \u00e8 talvolta soggetta ad occultazioni da parte della Luna e, pi\u00f9 raramente, dei pianeti, generalmente quelli interni. La prossima occultazione planetaria (da parte di Mercurio) sar\u00e0 visibile il 29 gennaio 2055, mentre la prossima occultazione da parte della Luna avverr\u00e0 il 1\u00ba agosto 2012."}
{"id": "4105977", "revid": "767487", "url": "https://it.wikipedia.org/wiki?curid=4105977", "title": "Giacomo da Ulma", "text": "Biografia.\nGiacomo nacque a Ulma, secondogenito di una famiglia agiata: il padre Teodorico, persona devota, gli consent\u00ec una buona formazione: oltre al latino il giovane impar\u00f2 l'arte, molto diffusa nella Germania del XV secolo, della composizione di vetrate istoriate.\nA 25 anni Giacomo si rec\u00f2 in pellegrinaggio a Roma, trascorrendovi la quaresima del 1432. Mancandogli poi il denaro per il viaggio di ritorno in Germania, and\u00f2 a Napoli e si arruol\u00f2 mercenario nelle truppe di Alfonso, duca di Calabria. Dopo quattro anni abbandon\u00f2 l'esercito e and\u00f2 a Capua al servizio di un ricco signore, dove stette altri cinque anni: finalmente nel 1441 si mise in viaggio per tornare a casa. Arrivato a Bologna, si ritrov\u00f2 ancora una volta privo di mezzi di sostentamento e si arruol\u00f2 nella milizia del duca di Milano. Ma, recatosi a visitare la tomba di san Domenico nella basilica bolognese, rest\u00f2 affascinato dalla vita e dal fervore dei domenicani, decidendo cos\u00ec di entrare nell'Ordine dei Frati Predicatori.\nRicevette l'abito come converso e si dedic\u00f2 ai lavori manuali, con umilt\u00e0 e pazienza. Ebbe poi modo di mettere al servizio della comunit\u00e0 la sua abilit\u00e0 nella realizzazione di vetrate colorate per le chiese che in quel periodo venivano rinnovate a Bologna.\nDopo una vit\u00e0 integerrima e austera, l'11 ottobre del 1491 mor\u00ec a 84 anni nel convento bolognese dei domenicani dove fu sepolto.\nCulto.\nLe spoglie si conservano dal 1965 in un'urna nel transetto sinistro della basilica di San Domenico a Bologna. \nLa fama della sua santit\u00e0 si diffuse rapidamente e si accrebbe fino al riconoscimento ufficiale da parte del papa Leone XII che nel 1825 lo proclam\u00f2 beato. Viene commemorato il giorno 11 ottobre.\nDal Martirologio Romano: \"A Bologna, beato Giacomo da Ulm Griesinger, religioso dell'Ordine dei Predicatori, che, sebbene analfabeta, fu un valente decoratore di vetrate e offr\u00ec a tutti per cinquant'anni un esempio di dedizione al lavoro e alla preghiera\".\nLe opere.\nFu attivo probabilmente solo in et\u00e0 avanzata, poich\u00e9 le vetrate che la tradizione gli attribuisce sono le seguenti:\nEbbe numerosi discepoli (Ippolito da Cremona, Ambrogino da Soncino, Giacomo Cabrini) che diffusero nel Cinquecento l'arte delle vetrate nelle chiese di Bologna e dell'Italia settentrionale."}
{"id": "4105986", "revid": "155634", "url": "https://it.wikipedia.org/wiki?curid=4105986", "title": "Tennis ai Giochi della XXX Olimpiade - Doppio femminile", "text": "Il torneo di doppio femminile ai Giochi olimpici di Londra del 2012 si \u00e8 svolto dal 28 luglio al 5 agosto all'All England Lawn Tennis and Croquet Club su campi di erba outdoor. I match si sono svolti al meglio dei due set su tre, compresa la finale. Non \u00e8 previsto il tiebreak nei set finali.\nQualificati.\nIl 26 giugno 2012 l'ITF ha diramato la lista delle coppie iscritte al torneo. Di seguito \u00e8 riportato l'elenco completo ordinato in base al ranking WTA dell'11 giugno 2012. Sono qualificate 32 coppie, di cui 24 qualificate direttamente in base ai ranking combinati (fra singolare e doppio), e 8 invitate dalla federazione internazionale. Le giocatrici inserite nella top 10 del ranking di doppio hanno diritto a una partner a scelta della propria federazione, indipendentemente dal ranking. Segnate con un asterisco le coppie invitate.\nAustralia, Repubblica Ceca, Cina, Germania, Italia, Polonia, Romania, Russia, Spagna e Stati Uniti schierano due coppie ciascuna.\nTeste di serie.\nLa prima coppia delle teste di serie ha usufruito di un Bye per il primo turno"}
{"id": "4105990", "revid": "1869172", "url": "https://it.wikipedia.org/wiki?curid=4105990", "title": "Lan Kham Deng", "text": "Sal\u00ec al trono all'et\u00e0 di 30 anni dopo la morte del padre e predecessore Samsenthai nel 1417.\nLe cronache che lo menzionano provengono dagli antichi annali di Lan Xang, di Lanna, di Ayutthaya e di Birmania, che differiscono tra loro. Gli annali di Lan Xang furono tradotti in altre lingue ed interpretati in diversi modi, dando luogo a controversie sull'attendibilit\u00e0 dei riferimenti storici. La principale tra le critiche che determinarono il cambiamento del testo originale, fu dettata dalla convinzione che molti degli avvenimenti storici fossero stati omessi o distorti nell'edizione originale a maggior gloria del regno. Gli avvenimenti e le date relative alla vita di Lan Kham Deng non sono quindi pienamente attendibili.\nBiografia.\nNacque nel 1387, secondo figlio di Samsenthai e Bua Then Fa, figlia dell'ex re di Mueang Sua Khamhiao. Venne nominato erede al trono con il titolo di \"Sen Mueang\" dal padre e fu preferito al fratellastro maggiore Lue Sai, di cui non si conosce la madre, che sarebbe a sua volta diventato re di Lan Xang nel 1432. Sal\u00ec al trono nel 1417, ereditando dal padre un regno fiorente e ben organizzato. Fece costruire i templi Wat Both e Wat Suan Tien, che si ipotizza sia stato eretto sopra al luogo dove erano custodite le ceneri del padre.\nGli 11 anni del suo regno furono all'insegna della pace e del benessere; nei due decenni successivi Lan Xang avrebbe attraversato un periodo oscuro in cui si susseguirono nefasti eventi. Protagonista di tali eventi fu la cortigiana Maha Devi, un membro della famiglia reale che acquis\u00ec crescente importanza durante il regno di Lan Kham Deng. I suoi intrighi e le lotte che nacquero fra diverse fazioni dell'aristocrazia avrebbero portato all'assassinio di almeno sei sovrani nel giro di 12 anni.\nUn altro evento negativo, che 50 anni dopo avrebbe probabilmente contribuito a scatenare una sanguinosa guerra, si verific\u00f2 nel quarto anno di regno di Lan Kham Deng. Nel 1421, il capo della guerriglia vietnamita L\u00ea L\u1ee3i, che nei territori dell'odierno Vietnam settentrionale stava lottando per cacciare gli invasori cinesi della dinastia Ming, chiese rinforzi ai laotiani. Lan Kham Deng assecond\u00f2 la richiesta, ma le truppe inviate furono per\u00f2 convinte da un altro capo-ribelle, rivale di Le Loi, a schierarsi a fianco dei cinesi. Dopo un lungo periodo di scontri con cinesi e laotiani, alla fine del 1422 Le Loi fu costretto a negoziare la pace e a ritirarsi pacificamente nelle montagne dopo aver pagato pesanti tributi, con la promesa di non riprendere le armi. Nel 1428, Le Loi avrebbe invece portato le proprie truppe a sconfiggere i cinesi diventando il nuovo imperatore del Dai Viet. In quegli anni non vi furono conseguenze ed i rapporti tra le due corti di Mueang Sua e \u0110\u00f4ng Kinh (l'odierna Hanoi) tornarono normali, ma l'affronto non fu dimenticato e nel 1478 Dai Viet avrebbe invaso Lan Xang.\nLan Kham Deng mor\u00ec nel 1428 all'et\u00e0 di 41 anni e lasci\u00f2 il regno al primogenito Phommathat, che fece custodire le ceneri del padre nel Wat Manorom, tuttora esistente a Luang Prabang.\nGenealogia.\nLan Kham Deng spos\u00f2 la regina Keo Pum Fa, che gli diede 3 figli:"}
{"id": "4105991", "revid": "94551990", "url": "https://it.wikipedia.org/wiki?curid=4105991", "title": "Guyana Mayor's Cup", "text": "La Mayor's Cup \u00e8 la coppa nazionale di calcio della Guyana. \u00c8 un torneo ad eliminazione diretta ed \u00e8 stata creata nel 1999. Dal 2012 partecipano 25 squadre."}
{"id": "4105994", "revid": "767487", "url": "https://it.wikipedia.org/wiki?curid=4105994", "title": "Le origini (Fiorella Mannoia)", "text": "Le origini \u00e8 una raccolta di Fiorella Mannoia del 1996 pubblicata per la Dischi Ricordi (Catalogo: 74321 32750 2).\nTracce.\nCD 2.\nDurata totale: 1 h : 59 min : 53 s"}
{"id": "4105995", "revid": "36426", "url": "https://it.wikipedia.org/wiki?curid=4105995", "title": "Madonna della Passione", "text": "La Madonna della Passione \u00e8 un dipinto a tempera e oro su tavola (71x48 cm) di Carlo Crivelli, databile al 1460 circa e conservato nel Museo di Castelvecchio a Verona. \u00c8 firmato \"\".\nStoria.\nL'opera \u00e8 ricordata da Amico Ricci (1834) a Venezia, presso il capitano Craglietto, con un'accurata descrizione: \u00abla Vergine a mezza figura con manto di broccato, ed il bambino in piedi tra le braccia. In pi\u00f9 piccole proporzioni gli angioletti portanti i misteri della passione. In alto due putti che toccano strumenti musicali. In lontananza la citt\u00e0 di Gerusalemme. Sopra la Madonna un festone di frutta con due cardellini che vi stanno a diporto. Sotto al quadro si legge \"Opus Caroli Crivelli Veneti\"\u00bb. Se la descrizione lascia pochi dubbi, le misure riportate (5x12 palmi), non corrispondono. \nSempre secondo il Ricci l'opera proveniva dal monastero di San Lorenzo a Venezia. Pi\u00f9 tardi il dipinto pass\u00f2 nella raccolta Barbini Braganze a Padova e infine in quella Pompei a Verona, dalla quale conflu\u00ec nel museo.\nLa tavola \u00e8 datata all'inizio degli anni sessanta o a un periodo leggermente anteriore. Non \u00e8 neanche da escludere che la presenza di quel \"veneti\" nella firma sottintenda che la tavola venne dipinta fuori dal Veneto, magari nella tappa in Dalmazia, dove l'artista si rec\u00f2 qualche tempo prima del 1461. Coincidenza di misure e di soggetto con la \"Madonna dello Schiavone\" di Giorgio Schiavone nella Galleria Sabauda avalla uno stretto contatto tra i due artisti, che forse si recarono a Zara insieme.\nDescrizione e stile.\nLa tavola rettangolare, nata probabilmente per la devozione privata, mostra Maria che, affacciandosi da un parapetto, tiene con l'abbraccio delle mani giunte il Bambino fermo, in piedi su di esso, sopra un cuscino scuro e un drappo rosso appena spiegato. Dietro di essa pende un drappo scuso, davanti al quale \u00e8 appesa un rigoglioso festone di frutta, su cui stanno appollaiati i due cardellini, simboleggianti il sacrificio di Cristo: una leggenda medievale ricordava infatti come un cardellino, che si credeva vivesse tra cardi e rovi, allevi\u00f2 momentaneamente la sofferenza di Cristo sulla croce staccando le spina dalla corona e macchiandosi col sangue divino che gli lasci\u00f2 la macchietta rossa sulla testa. \nIl tema della Passione \u00e8 poi esplicato ancora pi\u00f9 chiaramente dai putti che affollano il parapetto reggendo i simboli della Passione (da sinistra la scala con cui Cristo venne deposto, la lancia di Longino, la colonna della flagellazione col gallo che ricord\u00f2 a Pietro il suo tradimento, le fruste, la corona di spine e la croce); lo stesso parapetto ha sul fronte una lastra di marmo screziato, nella tipologia che ricorda la pietra dell'unzione. A destra si vede una fiabesca veduta di Gerusalemme e del Golgota, condotta con particolare profondit\u00e0. In essa lo stagliarsi delle croci contro il cielo aperto ricorda opere fiamminghe.\nIn alto, sotto un arco decorato da specchiature e affiancato da colonne binate, stanno due angeli musicanti (col liuto e con l'arpa).\nIl dipinto rivela un complesso di influssi, riferibili tanto direttamente allo Squarcione degli \"Angeli con simboli della Passione\" dell'Accademia Carrara di Bergamo, quanto a Marco Zoppo e soprattutto a Giorgio Schiavone. Evidenti sono infatti gli elementi squarcioneschi a partire dal tipico festone di frutta, la ricchezza decorativa e l'acerbato accento drammatico, derivato indirettamente da Donatello. Altri echi padovani si leggono nel classicismo dell'architettura, come negli affreschi della Cappella Ovetari, oppure nei complessi scorci delle teste degli angeli in alto, derivati da Niccol\u00f2 Pizolo e il suo pionieristico uso della prospettiva da sott'in su."}
{"id": "4106002", "revid": "287204", "url": "https://it.wikipedia.org/wiki?curid=4106002", "title": "H\u00e1je nad Jizerou", "text": "H\u00e1je nad Jizerou \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4106003", "revid": "287204", "url": "https://it.wikipedia.org/wiki?curid=4106003", "title": "Haje nad Jizerou", "text": ""}
{"id": "4106007", "revid": "156618", "url": "https://it.wikipedia.org/wiki?curid=4106007", "title": "Lossoth", "text": ""}
{"id": "4106010", "revid": "767487", "url": "https://it.wikipedia.org/wiki?curid=4106010", "title": "Holenice", "text": "Holenice \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4106013", "revid": "110157", "url": "https://it.wikipedia.org/wiki?curid=4106013", "title": "Horka u Star\u00e9 Paky", "text": "Horka u Star\u00e9 Paky \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4106014", "revid": "287204", "url": "https://it.wikipedia.org/wiki?curid=4106014", "title": "Horka u Stare Paky", "text": ""}
{"id": "4106017", "revid": "22356", "url": "https://it.wikipedia.org/wiki?curid=4106017", "title": "Heteroprox", "text": "L'eteroproce (gen. Heteroprox) \u00e8 un mammifero artiodattilo estinto, appartenente ai cervidi. Visse nel Miocene medio (circa 16 - 11 milioni di anni fa) e i suoi resti fossili sono stati ritrovati in Europa. \nDescrizione.\nQuesto animale era leggermente pi\u00f9 grande rispetto ad altri cervidi primitivi come \"Stehlinoceros\" e \"Procervulus\", e doveva superare il metro d'altezza al garrese. Il peso doveva aggirarsi intorno ai 35 chilogrammi. Le zampe erano molto allungate e il metatarso presentava un solco chiuso nella parte inferiore da un ponte osseo. Il cranio era dotato di due palchi brevi e biforcuti, in cui lo spuntone posteriore si diramava dal ramo principale; queste \"corna\" erano gi\u00e0 veri e propri palchi, con tanto di rosette che separavano la parte nuda dallo stelo ricoperto di pelle. Le corna erano quindi caduche. Sul bordo dell'orbita era presente un doppio orifizio lacrimale. \nClassificazione.\nI resti fossili di questo animale, descritti per la prima volta nel 1928 da Stehlin, sono stati ritrovati in varie zone d'Europa (Germania, Spagna, Francia, Austria, Serbia e Slovacchia) in terreni del Miocene medio. \"Heteroprox\" \u00e8 considerato uno dei cervidi pi\u00f9 primitivi, affine agli odierni muntiacini ma pi\u00f9 evoluto rispetto alle forme arcaiche come \"Lagomeryx\" e \"Procervulus\", ancora sprovvisti di corna caduche. Le specie pi\u00f9 note sono Heteroprox eggeri della Germania e H. larteti della Francia; in Turchia \u00e8 stata ritrovata un'altra specie, H. anatoliensis, dalla dentatura peculiare che richiamava in parte quella degli arcaici paleomericidi. \nUn genere affine, dalla distribuzione pi\u00f9 ampia, \u00e8 \"Euprox\".\nPaleobiologia.\nLe proporzioni delle ossa delle zampe di questo cervo indicano che \"Heteroprox\" era probabilmente di abitudini semiacquatiche, e viveva in un clima tropicale/temperato in zone umide; la dentatura indica che si nutriva di foglie. "}
{"id": "4106018", "revid": "2093951", "url": "https://it.wikipedia.org/wiki?curid=4106018", "title": "Stephen Cleobury", "text": "Carriera.\nFu \"organ scholar\" al St John's College di Cambridge e \"sub-organist\" dell'abbazia di Westminster, prima di divenire \"Master of Music\" presso la cattedrale di Westminster nel 1979. Fu anche presidente del Royal College of Organists dal 2008.\nNel 1982 assunse la carica di direttore del Coro del King's College di Cambridge, dove insegn\u00f2 anche storia della musica. Dal 1983 fu anche direttore della \"Cambridge University Musical Society\" (CUMS), e direttore capo (\"Chief Conductor\") del BBC Singers dal 1995 al 2007, venendo poi nominato direttore onorario per il biennio 2007 - 2008. Cleobury fu membro onorario della \"Royal School of Church Music\" e venne creato \"Commander of the Order of the British Empire\" (CBE) in occasione del \"Queen's Birthday Honours\" del 2009.\nAnche suo fratello Nicholas Cleobury \u00e8 direttore di coro, mentre suo cugino Stephen Dean \u00e8 compositore.\nRegistrazioni.\nCD\nOrgano\nDirettore\nDVD\nDirettore"}
{"id": "4106020", "revid": "110157", "url": "https://it.wikipedia.org/wiki?curid=4106020", "title": "Horn\u00ed Brann\u00e1", "text": "Horn\u00ed Brann\u00e1 \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4106023", "revid": "287204", "url": "https://it.wikipedia.org/wiki?curid=4106023", "title": "Horni Branna", "text": ""}
{"id": "4106032", "revid": "156341", "url": "https://it.wikipedia.org/wiki?curid=4106032", "title": "Forti e Liberi Monza", "text": ""}
{"id": "4106045", "revid": "113548064", "url": "https://it.wikipedia.org/wiki?curid=4106045", "title": "Bandiera dell'Ulster", "text": "La bandiera dell'Ulster \u00e8 la bandiera storica che rappresenta la provincia irlandese dell'Ulster. Si usa tuttora in eventi sportivi e costitu\u00ec la base della bandiera dell'Irlanda del Nord. La Mano Rossa dell'Ulster \u00e8 un simbolo araldico derivato dalla dinastia U\u00ed N\u00e9ill, che un tempo regnava sulla provincia, mentre lo sfondo dorato e la croce rossa erano presenti sulle cotte di maglia dei Burkes. Secondo la leggenda due gruppi di guerrieri Vichinghi con due navi stavano per raggiungere la terra nordirlandese per fondare una citt\u00e0, ma erano in troppi. A quel punto decisero che il primo uomo che avesse tenuto in mano la terra di quel paese avrebbe avuto il diritto d'insediarvi il proprio gruppo. La prima nave sfidante stava davanti alla seconda e il suo equipaggio pensava di poter vincere la sfida. Ma un guerriero della seconda imbarcazione si tagli\u00f2 una mano e la gett\u00f2 sulla terraferma facendola volare sopra l'equipaggio della prima nave. Le dita insanguinate della mano tagliata si chiusero sulla terra. Cos\u00ec il secondo gruppo usc\u00ec vittorioso dalla sfida.\nStoria.\nLa bandiera \u00e8 frutto della combinazione dei simboli araldici di due delle famiglie pi\u00f9 importanti della provincia: la croce dei Burgh e la mano rossa degli O Neill (\"Ua N\u00e9ill\", poi \u00d3 N\u00e9ill), particolarmente amata dai re di Ailech."}
{"id": "4106047", "revid": "118367277", "url": "https://it.wikipedia.org/wiki?curid=4106047", "title": "Irina Sineckaja", "text": "Carriera pugilistica.\nAllenata da Viktor Lisicyn, \u00e8 tra i pugili pi\u00f9 titolati al mondo, avendo vinto tre ori, un argento e un bronzo ai mondiali, mentre agli europei ha conquistato cinque medaglie d'oro e una d'argento.\nHa combattuto in numerose categorie di peso: ha cominciato con i pesi welter (66\u00a0kg), passando per i medi, mediomassimi ed infine massimi a partire dal 2011."}
{"id": "4106048", "revid": "635893", "url": "https://it.wikipedia.org/wiki?curid=4106048", "title": "Irina Sinetskaya", "text": ""}
{"id": "4106057", "revid": "1463849", "url": "https://it.wikipedia.org/wiki?curid=4106057", "title": "Bicocca degli Arcimboldi", "text": "La Bicocca degli Arcimboldi \u00e8 un villino nobiliare costruito nella seconda met\u00e0 del XV secolo come dimora di campagna della famiglia degli Arcimboldi. Situata un tempo in un'area totalmente rurale non distante da Milano, si trova oggi all'interno dell'omonimo quartiere, in un contesto ormai totalmente urbanizzato.\nStoria.\nSuccessivamente al periodo dell'Aurea Repubblica Ambrosiana, nel corso della seconda met\u00e0 del XV secolo, la nobile famiglia Arcimboldi di Parma fece costruire in quest'area a circa cinque chilometri a nord di Milano il proprio villino di campagna. Esso deve il proprio nome di \"bicocca\" al fatto di essere una sorta di \"roccaforte\" o \"castello di modeste proporzioni\", collocato al tempo in un contesto totalmente rurale. Alcuni studi condotti hanno individuato due date di riferimento all'interno delle quali ascrivere il periodo in cui si sarebbe svolta la sua costruzione: innanzitutto il 1464, anno in cui venne realizzato il Banco Mediceo di Milano, dal quale deriverebbe il fregio marcapiano presente sotto l'altana col motto \"droit semper\"; in secondo luogo il 1488, anno della missione in Ungheria di Guido Antonio Arcimboldi presso la corte di Mattia Corvino, in commemorazione della quale egli commission\u00f2 la decorazione del portico (nascosta oggi da successivi graffiti).\nDopo l'estinzione degli Arcimboldi, avvenuta nel 1732, il villino pass\u00f2 agli Arconati, poi ai Busca ed in seguito ai Sormani. Sub\u00ec nel corso del primo decennio del Novecento un pesante restauro diretto probabilmente da Luca Beltrami ed eseguito da Ambrogio Annoni, architetto della Sovrintendenza. Il restauro, di stampo storicista, vide la ricostruzione in stile di alcune parti dell'edificio, avvenuta a partire da alcune tracce originali o secondo un'analogia con alcuni similari edifici del tempo. Vennero in quest'occasione inseriti diversi camini e, sul fronte orientale, un campanile a vela, provvisto di orologio. Nel corso del 1918 la Bicocca degli Arcimboldi pass\u00f2 definitivamente nelle mani dei Pirelli, che qui alla Bicocca avevano stabilito il nuovo distretto produttivo della Pirelli. Il villino divenne la sede del \"museo della gomma\" e della scuola materna per i figli dei lavoratori impiegati alla Pirelli.\nNel 1933 venne eseguito un secondo restauro sempre per mano di Ambrogio Annoni, che interess\u00f2 principalmente le decorazioni della \"sala delle dame\", scoperta nel corso del precedente restauro. Negli anni cinquanta Piero Portaluppi condusse un terzo restauro che vide la creazione di un grosso scalone d'onore e una pi\u00f9 generale ridistribuzione degli spazi (dettata da necessit\u00e0 di carattere funzionale). La Bicocca degli Arcimboldi da allora divenne infatti la sede di rappresentanza della Pirelli, con sale riunioni e sale di rappresentanza, oltre che con la mensa per i dirigenti.\nNel corso degli anni novanta il villino sub\u00ec un ultimo restauro che interess\u00f2 il giardino e gli arredi, condotto sotto la direzione di Piero Castellini. Da allora la Bicocca degli Arcimboldi non ha subito ulteriori interventi, e si presenta al giorno d'oggi - per quanto ormai inserita in un contesto totalmente urbanizzato - come uno dei rari esempi di architettura civile quattrocentesca di campagna.\nLa battaglia della Bicocca.\nNei pressi della Bicocca degli Arcimboldi ebbe luogo il 27 aprile 1522 la celebre \"Battaglia della Bicocca\", che vide contrapposti l'esercito spagnolo di Carlo V d'Asburgo e l'armata francese di Francesco I di Valois, durante la Quarta guerra d'Italia (1521\u20131526). La battaglia vide la sconfitta dei francesi, con un bilancio di oltre tremila caduti: da qui il celebre detto: \"C'est une bicoque\" per simboleggiare una disfatta. Una raffigurazione della battaglia \u00e8 presente nella cappella di Sant'Antonino in Segnano.\nCon la scomparsa degli Arcimboldi nel 1727, la villa era poi passata ad altre famiglie e col tempo aveva conosciuto un certo degrado. Restaurata a inizio Novecento, a partire dal 1913 ospit\u00f2 i primi esperimenti di \"\"scuola all'aperto\" per bambini di salute cagionevole, promossa dall'associazione privata \"Per la scuola\"\" costituita da medici, insegnanti, privati cittadini ed enti, con un comitato di patronesse guidato dalla contessa Carla Visconti di Modrone e da Maria Giovanna Pirelli. Nel 1918 fu poi acquisita dalla Pirelli che gi\u00e0 possedeva, nei pressi, i propri stabilimenti.\nDescrizione.\nL'edificio si articola su tre livelli, sviluppandosi su una pianta di forma rettangolare lunga 40 m e larga 13. Sul fronte di levante presenta un porticato a colonne sviluppato su cinque arcate a tutto sesto, collocate asimmetricamente, con soffitto in legno a capriate. L'ultimo piano \u00e8 costituito da un loggiato che si estende per tutta la superficie della villa, ricoperto da capriate lignee a sostegno delle falde del tetto. Una cantina con volta a crociera si estende solo parzialmente su una porzione quadrata del tetto. L'unico collegamento verticale precedente il restauro novecentesco (che ha visto l'introduzione di uno scalone interno a tre rampe) era la scala esterna presente nell'avancorpo all'estremit\u00e0 della facciata meridionale.\nAlcuni affreschi conservati all'interno della \"sala delle dame\" costituiscono un rarissimo esempio di rappresentazione degli svaghi e delle occupazioni delle dame di corte: vi sono raffigurate alcuni momenti della giornata della padrona, dalla sveglia accompagnata dalla musica, al gioco degli scacchi, fino alla preparazione del letto nuziale. Essi sono considerati uno dei migliori cicli di affreschi lombardi di tutto il XV secolo.\nDecorazione pittorica.\nL'edificio ospita numerose testimonianze dell'originale decorazione pittorica, in diversi stati di conservazione. In particolare i restauri completati negli anni novanta del Novecento hanno contribuito a consolidare e a far conoscere i resti delle pitture che decoravano l'altana e il portico. \nTra le finestre dell'altana sono state restaurate in particolare due figure: un disegno preparatorio di un cavaliere stante con armatura, riferibile agli stilemi del gotico internazionale, e una figura cinquecentesca, di tre quarti. \nAl primo piano la cosiddetta \"sala delle dame\", che prende il nome dal soggetto del ciclo di affreschi quattrocenteschi che ne decora le pareti, presenta diverse scene in cui sono raffigurate, inquadrate all'interno di padiglioni, le diverse occupazioni femminili. Le scene ancora leggibili, grazie in particolare ai restauri realizzati nel 1933 da Mauro Pelliccioli, sono solo 5, e raffigurano alcune donne mentre preparano o sistemano il letto, fanno musica con alcuni strumenti musicali dell'epoca, pettinano quella che probabilmente era la padrona di casa, giocano a scacchi, tagliano e cuciono alcune stoffe (e in quest'ultima scena \u00e8 raffigurata anche una nana). Le scene possono essere lette come la semplice rappresentazione dei diversi momenti della giornata della padrona di casa, ma rimandano anche alla tradizione dei Tacuina sanitatis, proprio per la scelta di illustrare realisticamente momenti di vita. Questi affreschi, di incerta datazione (seppur ascrivibili con sicurezza alla seconda met\u00e0 del XV secolo), presentano per\u00f2 caratteristiche acconciature femminili, che li mettono in dialogo con altri cicli decorativi lombardi, e in particolare quelli di Palazzo Borromeo a Milano. \nAgli interventi operati da Piero Portaluppi nel 1953, con l'inserimento di uno scalone e la conseguente eliminazione della soffittatura del locale prescelto per questa modifica, si deve il fatto che le pitture dell'ambiente corrispondente al primo piano risultino come sospese. Diverse figure appaiono intente agli svaghi campestri delle classi agiate: una donna appare intenta alla pesca, altre due raccolgono fiori di campo e un fascio di fieno o paglia, mentre due suonatori di strumenti a fiato (bombarda e cornamusa) accompagnano le danze di dame e cavalieri (il ciclo si presenta per\u00f2 lacunoso, e diverse figure risultano ormai perdute). \nGli affreschi del portico sono invece quasi completamente scomparsi, anche se rimane un frammento, ridotto allo stato di sinopia, di una delle scene che dovevano comporre un vero e proprio ciclo sulle sue pareti. Il soggetto delle pitture \u00e8 per\u00f2 noto grazie ad un'orazione composta nel 1550, in occasione della nomina ad arcivescovo di Milano di Giovannangelo Arcimboldi. Composto dall'umanista Marcantonio Maioragio, il testo indica chiaramente come le diverse scene del ciclo rappresentassero le diverse tappe e i diversi momenti in cui si era articolata la missione diplomatica condotta in Ungheria dal predecessore dell'arcivescovo, Guidantonio Arcimboldi, per conto degli Sforza. Le fonti collocano la missione nel 1488, pochi mesi dopo la celebrazione per procura del matrimonio tra Giovanni Corvino, figlio illegittimo del re d'Ungheria Mattia Corvino, e Bianca Maria Sforza (poi invece andata in sposa all'imperatore Massimiliano d'Asburgo, in seguito all'annullamento di questa unione): l'obiettivo, oltre che definire delicate questioni politiche, era accordarsi circa i dettagli del viaggio che la sposa avrebbe intrapreso nei mesi successivi (o almeno cos\u00ec si pensava) per raggiungere lo sposo. Le pitture del portico furono poi commissionate dallo stesso Guidantonio per celebrare e ricordare ai posteri la missione diplomatica da lui condotta."}
{"id": "4106061", "revid": "123652846", "url": "https://it.wikipedia.org/wiki?curid=4106061", "title": "Polittico di Massa Fermana", "text": "Il Polittico di Massa Fermana \u00e8 un dipinto a tempera e oro su tavola (circa 110x190 cm) di Carlo Crivelli, datato 1468 e conservato nella Pinacoteca Civica di Massa Fermana. \u00c8 firmato \"\". Si tratta della prima opera nota del pittore nelle Marche, importante anche per stabilire la data del suo rientro in Italia.\nStoria.\nLa tradizione locale, ripresa da Amico Ricci (1834), ricorda il polittico commissionato da un conte Azzolini di Fermo, signore anche di Massa. Durante la ricognizione delle opere d'arte voluta dal neonato governo italiano dopo l'Unit\u00e0, nel 1861, Cavalcaselle e Crowe videro il polittico nella casa parrocchiale. In seguito fu esposto nella residenza municipale e poi nella Galleria nazionale delle Marche a Urbino, dove rest\u00f2 fino alla fine della seconda guerra mondiale, dopodich\u00e9 torn\u00f2 nella chiesa dei Santi Lorenzo e Silvestro, fino a quando, nel 2018, fu trasferito presso la Pinacoteca Civica.\nDescrizione e stile.\nIl polittico \u00e8 composto di cinque pannelli principali con al centro la \"Madonna col Bambino\" (105x44 cm) e ai lati i santi \"Giovanni Battista\", \"Lorenzo\", \"Silvestro\" e \"Francesco\" (105x44 cm ciascuno). Tre sono le cuspidi con l'\"Annunciata\" (37x19), la \"Piet\u00e0\" (51x28) e l'\"Angelo annunciante\" (37x19) e quattro gli scomparti della predella, con l'\"Orazione nell'Orto\", la \"Crocifissione\", la \"Flagellazione\" e la \"Resurrezione\": curiosamente, la \"Crocifissione\" precede nell'ordine la \"Flagellazione\".\nLa Madonna.\nLa Madonna \u00e8 assisa in trono al centro e regge tra le braccia il Bambino che benedice e regge una sfera dorata, simbolo del globo terrestre. Il trono marmoreo poggia su un piedistallo, in cui \u00e8 incastrata una candeletta spenta, vicina alla firma dell'artista. In alto \u00e8 ingentilito dal drappo rosso che copre lo schienale e da due grossi grutti poggiati ai lati, una pesca e una mela cotogna, derivanti dalla tradizione squarcionesca e alludenti al Peccato originale. Le aureole, di Maria come dei santi, sono di tipo arcaico, come dischi dorati appuntati dietro la testa e non scorciati, sui quali l'artista applic\u00f2 decorazioni a rilievo.\nLa Madonna ricorda gli schemi di Filippo Lippi. Rispetto alle Madonne del periodo padovano o zaratino (\"Madonna Huldschinsky\", \"Madonna della Passione\"), la figura della Vergine \u00e8 qui addolcita da una nuova tenerezza, che si ritrover\u00e0 poi nelle opere mature dell'artista.\nI santi laterali.\nIl gradino inferiore unifica gli scomparti dei santi, ma \u00e8 differenziato a seconda dell'ambientazione. Giovanni Battista ad esempio \u00e8 immaginato nel deserto, poggiante su una roccia frastagliata alla Mantegna, che si ritrova anche simmetricamente nel pannello pi\u00f9 a destra, di san Francesco che riceve le stimmate, mentre gli altri due santi poggiano su un gradino di marmo screziato.\nVariati per posa e atteggiamento, i santi sono riconoscibili da attributi tipici (il cartiglio con l'Ecce Agnus Dei di Giovanni, la graticola di Lorenzo e il crocifisso coi raggi dorati - a rilievo - che toccano le ferite di Francesco), con l'esclusione di Silvestro, che non ha attributi specifici a parte la sontuosa veste papale, ma che \u00e8 comunque riconoscibile poich\u00e9 santo titolare, con Lorenzo, della chiesa.\nDiversi dalla Madonna per una consistenza pi\u00f9 secca e scultorea, i santi mostrano una maggiore persistenza dei modi padovani.\nCuspidi.\nPerduta \u00e8 la cornice lignea originale che doveva inglobare in maniera pi\u00f9 elegante le cuspidi.\nAnche queste tre scene sono unite spazialmente, ma solo i pannelli laterali dell'Annunciazione, che presentano un medesimo sfondo con una parete merlata. A destra l'angelo plana delicatamente con le ali e le corde svolazzanti della veste e pastiglia in rilievo; a sinistra Maria, seduta davanti al leggio, riceve la visita della colomba dello Spirito Santo ed accetta il suo destino congiungendo umilmente le mani, mentre a sinistra si ha un delicato scorcio della sua camera da letto, intonsa come si conf\u00e0 a un vergine. Queste due piccole scene rappresentano un vero e proprio esercizio di prospettiva, con la griglia rappresentata nei blocchi del pavimento e nell'andamento dei giunti tra le pareti ammattonate. Lo stesso leggio della Vergine \u00e8 violentemente scorciarto. Il tipo della Madonna risente dell'influenza di Bartolomeo Vivarini, gi\u00e0 conosciuto dall'artista a Venezia e in quegli anni pure attivo nelle Marche.\nLa \"Piet\u00e0\" ha come sfondo uno scarno paesaggio roccioso. Il corpo di Cristo vi si leva al tempo stesso eroico, nella sua forte fisicit\u00e0 plastica, e dolente per le sofferenze del martirio, ricordato, oltre che dalla smorfia, anche dalla croce che compare alle sue spalle con i tre chiodi conficcati nel legno. Belli sono lo scorcio del sarcofago in prospettiva e l'attenzione alla resa luminosa, come dimostra l'ombra che Ges\u00f9 proietta sul bordo sinistro, oppure quella dei chiodi.\nLa predella.\nIn basso la predella mostra delle scene narrative, rare nella produzione dell'artista. Evidente \u00e8 l'ispirazione dalla \"Pala di San Zeno\" di Mantegna per le scene (esclusa la \"Flagellazione\"), tentando di rendere ancora maggiormente la drammaticit\u00e0 degli eventi, come si vede bene nella \"Crocifissione\" dove l'anziana Maria \u00e8 trasfigurata da una smorfia di dolore. Il soldato disteso in scorcio nella \"Resurrezione\" \u00e8 un'eplicita citazione del \"Trasporto di san Cristoforo\" affrescato nella Cappella Ovetari a Padova. La \"Flagellazione\" invece si richiamerebbe alle soluzioni prospettiche di Paolo Uccello che in quell'anno lavorava a Urbino, in particolare alle scene della \"Predella dell'ostia profanata\".\nDall'esame dei due sarcofagi rappresentati nel polittico, quello della \"Piet\u00e0\" \u00e8 grigio, senza tracce di sangue che sono presenti in quello della \"Resurrezione\": si \u00e8 voluto spiegare tale trattamento come un appoggio, dato dai francescani del locale convento di Massa Fermana e dal committente, alle tesi teologiche, disputate in quegli stessi anni contro l'opinione domenicana, dal francescano Giacomo della Marca, poi santificato, secondo le quali il sangue di Cristo avrebbe perduto la propria divinit\u00e0 durante la Passione per riacquisirla nella Resurrezione."}
{"id": "4106063", "revid": "290948", "url": "https://it.wikipedia.org/wiki?curid=4106063", "title": "Catenano", "text": ""}
{"id": "4106071", "revid": "684805", "url": "https://it.wikipedia.org/wiki?curid=4106071", "title": "Cellule satellite", "text": ""}
{"id": "4106073", "revid": "287204", "url": "https://it.wikipedia.org/wiki?curid=4106073", "title": "Steel tongue drum", "text": "Lo steel tongue drum \u00e8 uno strumento musicale idiofono in metallo prodotto dal 2007.\nStoria.\nIl primo modello di steel tongue drum nacque nel 2007 dalla mente di Dennis Havlena, che lo ottenne sezionando un serbatoio da 20\u00a0lb di gas propano e ne un\u00ec il nome (in inglese, \"serbatoio\" si dice \"tank\") con quello dell'hang drum, ottenendo \"hank drum\". Successivamente nacquero altri modelli di steel tongue, come il modello \"Eclipse\" dell'azienda israeliana 1Tone, l\"'hapi drum\" della Hapi Tones, il tedesco \"gombadrum\" o l'italiano \"Zefiro drum\", \"Tamburo Armonico 432\" e l'Italiano Sebadrum. \nDescrizione.\nCome si pu\u00f2 intuire dal nome, lo steel tongue drum \u00e8 uno strumento metallico possedente delle vere e proprie \"lingue d'acciaio\", ognuna calibrata in modo da produrre una nota diversa.\nA seconda del produttore, lo steel tongue viene fabbricato con forme differenti. Ad esempio, l\"Eclipse\" si ispira alla forma \"ad UFO\" dell'hang, anche se pi\u00f9 piccolo. L\"'hank drum\", invece, assume la tipica forma di un serbatoio, ovvero un cilindro con gli spigoli arrotondati ed un rigonfiamento delle superfici inferiore e superiore. Altri modelli, come il \"gombadrum\" o l\"hapi drum\", sono simili all'hank, ma pi\u00f9 corti (alti circa la met\u00e0 del diametro).\nIl classico suono metallico dell'hang in questo strumento diviene meno pacato e rilassante, anche se sempre piacevole all'orecchio. Generalmente viene suonato tenendolo appoggiato sulle ginocchia, talvolta pu\u00f2 anche essere utilizzato un supporto."}
{"id": "4106074", "revid": "834", "url": "https://it.wikipedia.org/wiki?curid=4106074", "title": "Seven Troop", "text": ""}
{"id": "4106080", "revid": "775372", "url": "https://it.wikipedia.org/wiki?curid=4106080", "title": "Sunburst flag", "text": "La Sunburst flag (cio\u00e8 \"bandiera del sole che esplode\") \u00e8 una bandiera associata al primo nazionalismo irlandese e pi\u00f9 di recente alle giovani file dei gruppi repubblicani irlandesi, come il Na fianna Eireann. La prima volta fu utilizzata dall'Irish Republican Brotherhood. Viene ancora utilizzata dai gruppi repubblicani e dal Conradh na Gaeilge.\nStoria della bandiera.\nIl motivo del sole era gi\u00e0 presente nella mitologia irlandese relativamente ai gruppi Fianna. Descritti come valorosi combattenti, che riuscivano a portare a termine molte e clamorose imprese, i Fianna si autodefinivano \"Gal Gr\u00e9ine\" o \n\"Scal Ghr\u00e9ine\", che significa \"scoppio di sole\".\nLa bandiera fu utilizzata anche dai numerosi reparti Yankee di origini irlandesi, durante la guerra civile americana."}
{"id": "4106083", "revid": "767487", "url": "https://it.wikipedia.org/wiki?curid=4106083", "title": "L'ombra dell'uomo ombra", "text": "L'ombra dell'uomo ombra (\"Shadow of the Thin Man\") \u00e8 un film del 1941 diretto da W. S. Van Dyke.\nTrama.\nNick e Nora Charles stanno trascorrendo una giornata rilassante all'ippodromo quando un fantino viene trovato ucciso. Il tenente di polizia Abrams richiede l'aiuto di Nick.\nProduzione.\nIl film, diretto da W.S. Van Dyke su una sceneggiatura di Irving Brecher, Harry Kurnitz e Dashiell Hammett con il soggetto di Harry Kurnitz, fu prodotto da Metro-Goldwyn-Mayer e girato a San Francisco nell'agosto del 1941.\nDistribuzione.\nIl film fu distribuito negli Stati Uniti nel 1941 dalla Metro-Goldwyn-Mayer.\nAlcune delle uscite internazionali sono state:\nCritica.\nSecondo il Morandini il film \u00e8 \"non \u00e8 dei migliori\" a causa dell'interpretazione di Powell che fa diventare il film una commedia, \"ma la qualit\u00e0 della stoffa \u00e8 indiscutibile\".\nSerie.\n\"L'ombra dell'uomo ombra\" fa parte della serie dei film di Thin Man che comprende:"}
{"id": "4106085", "revid": "46931", "url": "https://it.wikipedia.org/wiki?curid=4106085", "title": "Shadow of the Thin Man", "text": ""}
{"id": "4106089", "revid": "684805", "url": "https://it.wikipedia.org/wiki?curid=4106089", "title": "Fibre muscolari", "text": ""}
{"id": "4106091", "revid": "205197", "url": "https://it.wikipedia.org/wiki?curid=4106091", "title": "Regione Continentale", "text": ""}
{"id": "4106095", "revid": "554633", "url": "https://it.wikipedia.org/wiki?curid=4106095", "title": "Ca.6", "text": ""}
{"id": "4106098", "revid": "684805", "url": "https://it.wikipedia.org/wiki?curid=4106098", "title": "Glicogeno muscolare", "text": ""}
{"id": "4106100", "revid": "287204", "url": "https://it.wikipedia.org/wiki?curid=4106100", "title": "Justin Gimelstob", "text": "Carriera.\nTennista con una buona carriera nel doppio, in questa specialit\u00e0 ha conquistato tredici titoli oltre a due titoli dello Slam nel doppio misto, assieme a Venus Williams.\nIn singolare non \u00e8 mai riuscito a superare il terzo turno negli Slam, ha raggiunto invece una finale al Hall of Fame Tennis Championships 2006 venendo per\u00f2 sconfitto da Mark Philippoussis in due set.\nDopo il suo ritiro ha intrapreso la carriera di commentatore per Tennis Channel oltre ad occuparsi delle interviste a bordo campo durante gli US Open. Inoltre \u00e8 titolare di un blog, che gestisce per le sue collaborazioni a Sports Illustrated.\nDel suo nome il mondo del tennis si ricorda in particolare per il fatto che al 1\u00ba round del torneo di Miami nel 2000, fu la prima \"vittima\" della prima vittoria nel circuito ATP dell'allora sconosciuto grande Roger Federer. \nAttualmente \u00e8 uno dei membri dello staff dello statunitense John Isner."}
{"id": "4106101", "revid": "767487", "url": "https://it.wikipedia.org/wiki?curid=4106101", "title": "Fritz Eiberle", "text": ""}
{"id": "4106117", "revid": "599013", "url": "https://it.wikipedia.org/wiki?curid=4106117", "title": "Georg Euler", "text": ""}
{"id": "4106121", "revid": "599013", "url": "https://it.wikipedia.org/wiki?curid=4106121", "title": "Wilhelm Falk", "text": ""}
{"id": "4106130", "revid": "1305772", "url": "https://it.wikipedia.org/wiki?curid=4106130", "title": "Frammenti dell'abbazia di Leno", "text": "I frammenti dell'abbazia di Leno, principalmente lapidei, rappresentano le poche testimonianze superstiti del monastero lenese fondato nell'VIII secolo da re Desiderio e infine demolito, dopo un lungo periodo di decadenza, nel 1783.\nI frammenti, recuperati direttamente dalle strutture dell'abbazia in via di demolizione o riconosciuti come provenienti da Leno solo successivamente, oppure ancora recuperati durante gli scavi del XX secolo, sono per la maggior parte conservati nel museo di Santa Giulia a Brescia e in luoghi pubblici o collezioni private di Leno.\nPer la maggior parte di essi \u00e8 praticamente impossibile risalire all'originaria collocazione, trattandosi soprattutto di piccoli frammenti ormai del tutto estraniati dal contesto per il quale erano stati predisposti.\nI frammenti principali.\nL'elenco seguente \u00e8 diviso in tre paragrafi a seconda della collocazione dei frammenti: il museo di Santa Giulia a Brescia, dove si trova il gruppo pi\u00f9 consistente e alcuni tra i pezzi pi\u00f9 importanti, altri luoghi pubblici (municipio di Leno, parco di Villa Badia, ecc.) e collezioni private, soprattutto lenesi.\nL'elenco qui presentato non esaurisce il \"corpus\" di frammenti provenienti dall'abbazia, che ammonta a diverse decine di pezzi, soprattutto di piccole dimensioni quali capitelli, basi di colonnine e cornici. I frammenti qui segnalati, pertanto, sono da considerarsi solamente come i pi\u00f9 rilevanti e/o rappresentativi dal punto di vista storico e artistico, con l'esclusione cio\u00e8 di tutti i pezzi tipologicamente generici o, per lo meno, dotati di nulla pi\u00f9 che del loro intrinseco valore documentaristico. Per una visione completa ed esauriente del gruppo di testimonianze si vedano gli studi citati in bibliografia, qui e nella voce principale."}
{"id": "4106132", "revid": "767487", "url": "https://it.wikipedia.org/wiki?curid=4106132", "title": "Hermann Flick", "text": ""}
{"id": "4106137", "revid": "339392", "url": "https://it.wikipedia.org/wiki?curid=4106137", "title": "Predella dell'ostia profanata", "text": ""}
{"id": "4106140", "revid": "767487", "url": "https://it.wikipedia.org/wiki?curid=4106140", "title": "Lothar Richter", "text": ""}
{"id": "4106142", "revid": "287204", "url": "https://it.wikipedia.org/wiki?curid=4106142", "title": "Filip Peliwo", "text": "Carriera.\nJunior.\nPeliwo \u00e8 stato il protagonista della stagione Juniores 2012. Riesce infatti a ripetere l'impresa compiuta da Stefan Edberg nel 1983, cio\u00e8 nel raggiungere la finale in tutti e quattro i tornei dello Slam in un anno. A differenza del campione svedese non riesce a vincerli tutti ma esce sconfitto nei primi due. Agli Australian Open \u00e8 stato sconfitto in tre set da Luke Saville, al Roland Garros \u00e8 il belga Kimmer Coppejans ad impedirgli di conquistare il trofeo mentre a Wimbledon si trova nuovamente di fronte l'australiano e numero uno al mondo Luke Saville. Riesce finalmente a conquistare il suo primo titolo dello Slam Juniores superando Saville per 7-5, 6-4.\nSuccessivamente a questa vittoria ha guadagnato tre posizioni in classifica scavalcando in testa proprio Luke Saville.\nAnche agli US Open si ripresenta in finale dove supera in tre set combattuti l'inglese Liam Broady e conquistando il secondo Slam nel 2012."}
{"id": "4106143", "revid": "690118", "url": "https://it.wikipedia.org/wiki?curid=4106143", "title": "Cannone 76/40 R.M.", "text": ""}
{"id": "4106145", "revid": "599013", "url": "https://it.wikipedia.org/wiki?curid=4106145", "title": "Max Niederbacher", "text": ""}
{"id": "4106150", "revid": "599013", "url": "https://it.wikipedia.org/wiki?curid=4106150", "title": "Hans Neusch\u00e4fer", "text": ""}
{"id": "4106152", "revid": "318922", "url": "https://it.wikipedia.org/wiki?curid=4106152", "title": "Hans Neuschaefer", "text": ""}
{"id": "4106154", "revid": "36426", "url": "https://it.wikipedia.org/wiki?curid=4106154", "title": "Ordine di san Michele e san Giorgio", "text": ""}
{"id": "4106155", "revid": "287204", "url": "https://it.wikipedia.org/wiki?curid=4106155", "title": "Hans Neuschafer", "text": ""}
{"id": "4106158", "revid": "1305772", "url": "https://it.wikipedia.org/wiki?curid=4106158", "title": "Vrba", "text": ""}
{"id": "4106159", "revid": "690118", "url": "https://it.wikipedia.org/wiki?curid=4106159", "title": "76/40", "text": ""}
{"id": "4106165", "revid": "124542815", "url": "https://it.wikipedia.org/wiki?curid=4106165", "title": "Unione Social-Liberale", "text": "L'Unione Social-Liberale (in rumeno: \"Uniunea Social-Liberal\u0103 - USL\") \u00e8 stata un'alleanza politica rumena siglata nel febbraio 2012 da tre distinti soggetti politici:\nRaggruppava partiti di centro-sinistra e di centro.\nL'Idea.\nL'idea di un'alleanza tra socialisti, liberali e conservatori \u00e8 venuta in seguito alla caduta del governo tecnico guidato da Mihai R\u0103zvan Ungureanu.\nStoria.\nL'USL \u00e8 stata fondata da Victor Ponta (PSD), Crin Antonescu (PNL) e Daniel Constantin (PC) nel febbraio 2012.\nLe prime elezioni a cui ha partecipato ufficialmente sono state le elezioni amministrativa (locale), nelle quali ha totalizzato un ottimo risultato.\nDestituzione di Traian B\u0103sescu.\n\u00c8 stato il partito che pi\u00f9 degli altri ha desiderato la destituzione del presidente della Romania, Traian B\u0103sescu. \u00c8 stato lo stesso partito ad organizzare, la sospensione al Parlamento. Il Governo Ponta ha organizzato in prima persona il referendum popolare per la destituzione. Il referendum ha avuto un esito positivo, poich\u00e9 il popolo rumeno, si \u00e8 espresso a favore della dimissione di Traian B\u0103sescu (circa l'85%), ma in contemporanea un esito negativo. Infatti, solo il 46,13% dei rumeni \u00e8 andato alle urne, mentre il referendum chiedeva un quorum di presenza del 50%+1. Quindi, il referendum \u00e8 stato invalidato dalla Corte Costituzionale rumena. Il premier Ponta, ha denunciato il fatto dicendo che le liste degli aventi diritto al voto non erano state aggiornate prima della consultazione e che, visto l'alto numero dei deceduti, il quorum \u00e8 stato raggiunto. Tuttavia, B\u0103sescu \u00e8 tornato ad essere presidente. \u00c8 in corso una discussione sulla validazione o meno del referendum.\nElezioni parlamentari del 2012.\nIl 9 dicembre si tengono le elezioni parlamentari, che segnano il trionfo social-liberale col 58,61% alla Camera e il 60,07% al Senato, ottenendo i 2/3 dei seggi e confermando il socialdemocratico Ponta premier."}
{"id": "4106172", "revid": "486946", "url": "https://it.wikipedia.org/wiki?curid=4106172", "title": "381/40", "text": ""}
{"id": "4106177", "revid": "767487", "url": "https://it.wikipedia.org/wiki?curid=4106177", "title": "Un salto verso la libert\u00e0", "text": "Un salto verso la libert\u00e0 \u00e8 un film del 2007 diretto da Petter N\u00e6ss.\nTrama.\nAzad \u00e8 un ragazzo del Kurdistan a cui piace il salto in alto,\nCon il fratello Tigris, che ha perso l'uso della parola in seguito a un raid aereo, fuggono dal Kurdistan per andare a vivere a Francoforte, ma per errore vanno in Svezia dove sono costretti a vivere con una famiglia di conoscenti diretti in Svezia. Intanto in Germania viene indetta una competizione di salto in alto a cui Azad vorrebbe partecipare, ma non pu\u00f2 perch\u00e9 \u00e8 senza passaporto. Cos\u00ec ne utilizza uno di un suo amico svedese e per non farsi riconoscere, si traveste come il soggetto nella foto, eludendo i controlli all'aeroporto e raggiungendo la Germania. L\u00ec partecipa alla competizione e la vince, intanto Tigris riacquista la voce e, insieme rincontrano anche la famiglia."}
{"id": "4106178", "revid": "1305772", "url": "https://it.wikipedia.org/wiki?curid=4106178", "title": "Steve Keen", "text": "Biografia.\nKeen \u00e8 professore di economia presso l'Universit\u00e0 Occidentale di Sydney. Strenuo critico sia dell'economia neoclassica sia dell'economia marxiana (seppur conscio del debito nei confronti dell'analisi marxiana per la successiva \"ipotesi d'instabilit\u00e0 finanziaria\" formulata dall'economista post-keynesiano Hyman Minsky), egli definisce ambedue come modelli inconsistenti, non scientifici ed empiricamente insostenibili. John Maynard Keynes, Hyman Minsky, Irving Fisher, Karl Marx, Basil Moore, Piero Sraffa, Augusto Graziani, Thorstein Veblen, Joseph Alois Schumpeter e Fran\u00e7ois Quesnay sono tra i principali autori che hanno influenzato il suo pensiero economico. Tra le sue opere, numerosi sono i lavori incentrati sulla modellazione matematica dei sistemi economici (incluso il circuito monetario) e sulla simulazione dei casi di instabilit\u00e0 finanziaria.\nProgetto \"Minsky\".\nAl fine di garantire a ricercatori, studenti, accademici, economisti l'adozione di un efficiente strumento applicativo che permetta la simulazione econometrica del circuito monetario, Steve Keen decide di intraprendere lo sviluppo di un programma software con cui sia possibile ottenere una descrizione visuale, dei modelli atti a rappresentare le economie nazionali, che sia pi\u00f9 accurata rispetto a quelli normalmente utilizzati nell'ambito macroeconomico mainstream (tra i quali, ad esempio, vi \u00e8 il modello DSGE).\nInizialmente finanziato per mezzo di una sovvenzione accademica garantita dall'INET (Institute for New Economic Thinking), il programma \u00e8 quindi completato grazie a una campagna pubblica di raccolta fondi lanciata nel febbraio 2013 da Steve Keen e promossa attraverso il sito web di crowdfunding Kickstarter. La campagna su Kickstarter, che si prefiggeva di raccogliere almeno 50000 dollari statunitensi, si conclude con successo nel marzo 2013 raggiungendo la cifra di $78025. Il nome scelto da Steve Keen per tale programma software, cio\u00e8 \"Minsky\", \u00e8 un omaggio all'economista Hyman Minsky."}
{"id": "4106180", "revid": "767487", "url": "https://it.wikipedia.org/wiki?curid=4106180", "title": "Jimmy Allen", "text": ""}
{"id": "4106184", "revid": "1782831", "url": "https://it.wikipedia.org/wiki?curid=4106184", "title": "Code Geass - Hangyaku no Lelouch - Nunnally in Wonderland", "text": " \u00e8 un OAV spin-off della serie televisiva anime \", pubblicato in Giappone il 27 luglio 2012.\nIl DVD e Blu-ray pubblicato in Giappone ha anche i sottotitoli in inglese, in modo da essere immediatamente spendibile sul mercato internazionale.\nTrama.\nNunnally chiede a Lelouch di raccontarle una storia, e sembra che grazie al potere del Geass i due vengano trasportati in un mondo alternativo, in cui i personaggi di \" interpretano quelli di \"Alice nel Paese delle Meraviglie\"."}
{"id": "4106187", "revid": "767487", "url": "https://it.wikipedia.org/wiki?curid=4106187", "title": "Walter Alsford", "text": ""}
{"id": "4106193", "revid": "729019", "url": "https://it.wikipedia.org/wiki?curid=4106193", "title": "Nazionale allievi di curling dell'Italia", "text": "La squadra nazionale italiana allievi di curling \u00e8 composta da una selezione tra gli atleti di curling di categoria allievi (\"Youth\" a livello internazionale), cio\u00e8 di et\u00e0 compresa tra 14 e 18 anni. La squadra viene scelta da un tecnico federale o si decide tramite un challenge di pi\u00f9 squadre.\nLa nazionale \u00e8 coordinata dalla Federazione Italiana Sport del Ghiaccio (FISG) e partecipa annualmente a tutti gli appuntamenti che la World Curling Federation organizza e a cui l'Italia \u00e8 qualificata. Fino al 2012 partecipava al Festival olimpico invernale della giovent\u00f9 (\"Youth Winter Olympic Festival Europe\"), che si teneva ogni due anni in europa, dal 2012 \u00e8 stato sostituito dai Giochi olimpici giovanili invernali (Winter Youth Olympic Games) con cadenza quadriennale.\nIl miglior risultato ottenuto dalla squadra italiana allievi mista di curling \u00e8 la medaglia d'argento vinta ai I Giochi olimpici giovanili invernali disputati a Innsbruck nel 2012. La squadra capitanata da Amos Mosaner come skip comprendeva anche Denise Pimpini come viceskip, Alessandro Zoppi nel ruolo di second a Arianna Losano nel ruolo di lead.\nSquadre e Risultati.\nNAZIONALE ALLIEVI MISTI\nNAZIONALE ALLIEVI DOPPIO MISTO\nNAZIONALE ALLIEVI MASCHILE\nNAZIONALE ALLIEVI FEMMINILE"}
{"id": "4106197", "revid": "15756", "url": "https://it.wikipedia.org/wiki?curid=4106197", "title": "Eroi dell'Olimpo", "text": "Eroi dell'Olimpo (\"The Heroes of Olympus\") \u00e8 una saga letteraria di genere mistery/fantasy scritta dallo statunitense Rick Riordan; \u00e8 composta da 5 libri, pubblicati tra il 2010 e il 2014, basati prevalentemente sulla mitologia greca e romana, pur essendo ambientati negli Stati Uniti d'America contemporanei.\nTrama.\nLa saga \u00e8 il seguito della precedente saga di \"Percy Jackson e gli dei dell'Olimpo\" e narra le vicende di sette semidei, Annabeth (figlia di Atena), Percy (figlio di Poseidone), Jason (figlio di Giove), Piper (figlia di Afrodite), Leo (figlio di Efesto), Frank (figlio di Marte e discendente di Poseidone) e Hazel (figlia di Plutone) che cercano di fermare il risveglio di Gea, divinit\u00e0 Personificazione della Terra.\nLa saga si basa su una profezia, conosciuta come la \"Seconda Grande Profezia\" dai Greci e come \"Profezia dei Sette\" dai Romani, rivelata dal personaggio di Rachel Elizabeth Dare, l'oracolo del Campo Mezzosangue, secondo cui sette semidei dovranno battersi contro la madre terra Gea:\nSequel.\nLa saga \u00e8 stata seguita da un'altra, \"Le sfide di Apollo\" (\"The trials of Apollo\"), saga conclusiva delle avventure del personaggio di Percy Jackson. Il primo libro, L'oracolo nascosto (\"The Hidden Oracle\"), \u00e8 stato pubblicato negli Stati Uniti il 3 maggio 2016, mentre in Italia \u00e8 stato pubblicato il 28 giugno. In questa nuova serie il protagonista non \u00e8 pi\u00f9 un semidio, bens\u00ec un dio: il dio del sole, Apollo, viene punito da suo padre Zeus e per questo sar\u00e0 costretto a vagare sulla terra senza pi\u00f9 i suoi poteri divini, ma sotto forma di un sedicenne, Lester Papadopoulos, dai doni simili, quando non inferiori, a quelli dei semidei suoi figli."}
{"id": "4106203", "revid": "767487", "url": "https://it.wikipedia.org/wiki?curid=4106203", "title": "Constantin Dinulescu", "text": ""}
{"id": "4106207", "revid": "767487", "url": "https://it.wikipedia.org/wiki?curid=4106207", "title": "Battle Arena Toshinden 3", "text": " \u00e8 un videogioco picchiaduro a incontri in grafica 3D per PlayStation, sequel di \"Battle Arena Toshinden 2\".\n\"Toshinden 3\" \u00e8 il primo titolo della serie a non essere stato convertito per altre piattaforme. \u00c8 inoltre l'unico gioco della serie che ha alcune differenze di gameplay fra la versione giapponese e quella europea/americana. Infatti, nonostante \"Toshinden 2\" sia stato ampiamente sviluppato sul primo gioco, \"Toshinden 3\" cambia radicalmente il gameplay della serie. Fra i cambiamenti principali: le arena sono chiuse, permettendo al giocatore di lanciare il proprio opponente contro le pareti aumentando il danno inflitto. Anche il sistema di combo \u00e8 stato rielaborato, creando una nuova serie di combo per ogni personaggio.\nOltre ai quattordici personaggi iniziali, il gioco permette al giocatore di utilizzare anche altri diciotto combattenti sbloccabili, bench\u00e9 la maggior parte di essi siano in realt\u00e0 versioni speculari dei quattordici iniziali.\nLa modalit\u00e0 arcade di \"Toshinden 3\" \u00e8 molto differente rispetto ai primi due giochi. I combattenti che il giocatore affronta nel corso del gioco variano a seconda del personaggio che si \u00e8 scelto di utilizzare. Se il giocatore sceglie uno dei quattordici combattenti iniziali, i cosiddetti \"eroi\", gli opponenti che schierer\u00e0 il computer saranno i vari membri dell'Organizzazione. Diversamente se il giocatore sceglie un membro dell'Organizzazione dovr\u00e0 affrontare uno alla volta tutti gli eroi."}
{"id": "4106208", "revid": "637388", "url": "https://it.wikipedia.org/wiki?curid=4106208", "title": "Sistema economico contemporaneo", "text": ""}
{"id": "4106213", "revid": "124123", "url": "https://it.wikipedia.org/wiki?curid=4106213", "title": "Ray Winklaar", "text": ""}
{"id": "4106216", "revid": "671029", "url": "https://it.wikipedia.org/wiki?curid=4106216", "title": "EuroChallenge 2012-2013", "text": "L'EuroChallenge 2012-2013 \u00e8 stata la decima edizione del torneo europeo di terzo livello per squadre di club di basket. Il Krasnye Kryl'ja Samara ha vinto il titolo per la prima volta, battendo in finale il P\u0131nar Kar\u015f\u0131yaka.\nRegolamento.\nAlla \"regular season\" partecipano 32 squadre: 28 si sono qualificate direttamente, mentre gli altri 4 posti sono riservati alle vincenti del turno di qualificazione.\nTurno di qualificazione.\nLe partite di andata si sono giocate il 25 settembre 2012, quelle di ritorno il 2 ottobre.\nRegular season.\nLa \"regular season\" si \u00e8 giocata dal 6 novembre all'11 dicembre 2012.\nQuarti di finale.\nLe partite si sono giocate il 12, il 14 e il 19 marzo 2013."}
{"id": "4106223", "revid": "713168", "url": "https://it.wikipedia.org/wiki?curid=4106223", "title": "Laura del Bosco Ventimiglia", "text": "Biografia.\nLaura fu figlia di Tiberio Vincenzo Del Bosco, principe di Cattolica e duca di Misilmeri, e di Giovannella Isfar y Corillas, baronessa di Siculiana.\nA Roma conobbe Luigi Gonzaga, principe di Castiglione, che spos\u00f2 a Palermo nel gennaio 1630, portando una ricca dote.\nNel luglio 1630 si diffuse nel Mantovano la peste che colp\u00ec anche Castiglione.\nLaura commission\u00f2 al pittore Pietro Novelli nel 1632 circa il quadro \"Santa Rosalia scende dal cielo tra gli appestati\" e lo don\u00f2 al marito, ritornando entrambi a Castiglione. La pala \u00e8 ancora conservata in una cappella del duomo di Castiglione delle Stiviere.\nNel 1635, Laura e Luigi partirono per Palermo, dopo aver posto la reggenza del principato nelle mani del cardinale Teodoro Trivulzio. Luigi, durante il viaggio, fu colpito da malattia e mor\u00ec il 22 febbraio 1636. Il primo agosto dello stesso anno mor\u00ec l'erede primogenito Francesco. Laura, incinta, secondo le disposizioni testamentarie del marito, mantenne la reggenza dello stato per alcuni mesi (22 febbraio - 6 agosto 1636), disponendo del patrimonio del marchesato, prima per conto di Francesco, poi sino alla nascita del nuovo erede. Trattandosi della nascita di una femmina, l'erede fu esclusa dalla successione, e il governo del marchesato fu consegnato al cognato di Laura, Ferdinando I Gonzaga (1614-1675).\nMor\u00ec nel 1664, ospite della figlia Giovanna nel palazzo Doria di Genova.\nDiscendenza.\nLuigi e Laura ebbero quattro figli:"}
{"id": "4106224", "revid": "729019", "url": "https://it.wikipedia.org/wiki?curid=4106224", "title": "Vario Helicopter", "text": "La VARIO Helicopter \u00e8 un'azienda di modellismo dinamico tedesca con sede a Gr\u00e4fendorf, nel land della Baviera.\nStoria.\nFondata da Uli Streich nel 1974 nell'allora Repubblica Federale Tedesca la produzione \u00e8 principalmente dedicata agli elicotteri in particolare di riproduzioni ad alta fedelt\u00e0 in scale molto grandi. Dal 2010 l'azienda produce anche modelli di mezzi da lavoro.\nProdotti.\nVario \u00e8 specializzata nella produzione di modelli in grande scala. \u00c8 il pi\u00f9 grande fornitore in questo settore attraverso una continua evoluzione e sempre pi\u00f9 concentrandosi su prototipi nuovi. Vi sono modelli che arrivano a scala 1:3,5.\nData la elevata quota di esportazione, l'azienda ha rappresentanti in vari paesi, diciotto in tutto il mondo. Per questo nel 2009 gli \u00e8 stato assegnato il \"Exportpreis Bayern\"."}
{"id": "4106227", "revid": "104458", "url": "https://it.wikipedia.org/wiki?curid=4106227", "title": "Ivan Zajcev", "text": ""}
{"id": "4106236", "revid": "125017203", "url": "https://it.wikipedia.org/wiki?curid=4106236", "title": "Petroglifi di Quiaca", "text": "I Petroglifi di Quiaca sono costituiti da un insieme di segni scolpiti in una grande roccia nella valle di Quiaca, nella regione di Puno in Per\u00fa. Vi sono rappresentati dei volti e alcuni simbuli spiraloidi di tipo amazzonico.\nLocalizzazione.\nIl paese di Quiaca \u00e8 ubicato a circa 3.000 metri s.l.d.m. in selva alta, nella regione di Puno, in Per\u00f9. I petroglifi sono ubicati nel margine destro del torrente omonimo.\nInterpretazioni.\nQuesti petroglifi (due volti e altri segni di origine amazzonico), possibilmente furono scolpiti da alcuni popoli amazzonici in camino verso l'altopiano sia per intercambiare prodotti della selva coca, ayahuasca, oro, con i prodotti dell'altopiano (cereali, camelidi andini)."}
{"id": "4106238", "revid": "1869172", "url": "https://it.wikipedia.org/wiki?curid=4106238", "title": "Phommathat", "text": "Sal\u00ec al trono dopo la morte del padre Lan Kham Deng nel 1428. Il suo regno dur\u00f2 solo 10 mesi, fino a quando fu assassinato da un complotto di corte.\nLe cronache che lo menzionano provengono dagli antichi annali di Lan Xang, di Lanna, di Ayutthaya e di Birmania, che differiscono tra loro. Gli annali di Lan Xang furono tradotti in altre lingue ed interpretati in diversi modi, dando luogo a controversie sull'attendibilit\u00e0 dei riferimenti storici. La principale tra le critiche che determinarono il cambiamento del testo originale, fu dettata dalla convinzione che molti degli avvenimenti storici fossero stati omessi o distorti nell'edizione originale a maggior gloria del regno. Gli avvenimenti e le date relative alla vita di Phommathat non sono quindi pienamente attendibili.\nBiografia.\nEra il primo figlio di Lan Kham Deng e Keo Pum Fa. Sal\u00ec al trono nel 1428, ereditando dal padre uno Stato fiorente e ben organizzato, al cui interno per\u00f2 si erano create fazioni che si disputavano il potere. Fece custodire le ceneri del padre nel Wat Manorom, che secondo alcuni fu fatto costruire dallo stesso Phommathat. Il suo regno fu dominato dalla cortigiana Maha Devi (letteralmente: \"Grande dea\"), un membro della famiglia reale che aveva acquisito crescente importanza durante il regno di Lan Kham Deng.\nLe lotte interne fra diverse fazioni dell'aristocrazia e gli intrighi di Maha Devi portarono all'assassinio di Phommathat, che cadde vittima di un'imboscata da lei organizzata. Il sovrano fu attirato in una localit\u00e0 chiamata Pha Phan, dove fu ucciso dopo soli 10 mesi sul trono. Durante il suo regno non furono registrati altri eventi rilevanti. Maha Devi fu strumentale nella scelta del successore di Phommathat, che fu un fratello minore del sovrano, il principe Yukhon.\nCrisi del regno.\nL'assassinio di Phommathat fu il primo dei gravi episodi che avrebbero insanguinato le corte negli anni che seguirono. La brama di potere di Maha Devi provoc\u00f2 in seguito la morte di altri sovrani di Lan Xang nel giro di pochi anni. Sarebbe riuscita a diventare la prima regina di Lan Xang quando ormai aveva pi\u00f9 di 90 anni, attorno al 1440. Ma il suo regno dur\u00f2 poco, decisi a porre fine ai suoi soprusi, membri della nobilt\u00e0 fecero uccidere lei ed il giovane marito, per poi mettere a capo dello Stato un consiglio formato da membri del clero.\nUn altro elemento che contribu\u00ec ai luttuosi eventi, fu la frattura che avvenne a corte fra la fazione alleata ai siamesi del Regno di Ayutthaya e quella alleata all'Impero Khmer. La prima si era creata quando il re di Ayutthaya Ramathibodi I aveva fatto sposare negli anni sessanta del secolo precedente la figlia Nang Keo Lot Fa a Fa Ngum, il fondatore di Lan Xang. Tale fazione trov\u00f2 alleati tra gli aristocratici fedeli alla tradizione di corte di Mueang Sua, che erano stati messi in secondo piano da Fa Ngum.\nLa seconda fazione era legata alla corte khmer, che era stata fondamentale nell'unificazione del paese con l'adozione del futuro sovrano e l'appoggio militare ed economico fornito per la campagna militare che port\u00f2 alla fondazione di Lan Xang. Alcuni storiografi ipotizzano che l'appoggio di Fa Ngum alla causa khmer ed il conflitto tra le due fazioni avesse influito sulla destituzione e l'esilio dello stesso sovrano, incapace di gestire la situazione nei suoi ultimi anni di vita.\nGenealogia.\nPhommathath ebbe un solo figlio, il principe Kaya Bunabarna."}
{"id": "4106241", "revid": "303585", "url": "https://it.wikipedia.org/wiki?curid=4106241", "title": "Paleocastro (Nisiro)", "text": ""}
{"id": "4106244", "revid": "767487", "url": "https://it.wikipedia.org/wiki?curid=4106244", "title": "Bonnie Zacherle", "text": "My Little Pony.\nNell'agosto 1981, Bonnie Zacherle, insieme con lo scultore di Providence, Charles Muenchinger di ed all'imprenditore Steve D'Aguanno di Smithfield, Rhode Island, mentre lavorava per la Hasbro, present\u00f2 un brevetto di progettazione per \"un disegno ornamentale per un animale giocattolo\". Il brevetto, US #D269986, \u00e8 stato concesso nel mese di agosto 1983.\nNerful.\nA met\u00e0 degli anni ottanta, Zacherle present\u00f2 una serie di brevetti che sarebbero diventati in seguito conosciuti come Nerful. LA linea di giocattoli Nerfuls fu prodotta dalla Parker Brothers negli Stati Uniti, dalla Kenner nel Regno Unito e dalla Cromy in Argentina.\nQuesti giocattoli consistevano di tre pezzi (cappello/capelli, palla/faccia e corpo di plastica). Tutte queste parti erano intercambiabili dando la possibilit\u00e0 di modificare l'aspetto dei personaggi, e la testa poteva essere utilizzata davvero come palla."}
{"id": "4106250", "revid": "827882", "url": "https://it.wikipedia.org/wiki?curid=4106250", "title": "Payola", "text": "Con il termine payola si indica, nel mondo del business musicale, una pratica illecita che consiste nel pagamento di un DJ o di un direttore radiofonico da parte di una societ\u00e0 di edizioni (ASCAP, BMI, SIAE eccetera) o di etichette discografiche in cambio della messa in onda dei brani da loro prodotti.\nIl nome deriva dall'unione delle parole inglesi \"pay\" (pagare) e, alternativamente, \"pianola\" (nome desueto per indicare un pianoforte elettrico) o \"victrola\" (una famosa marca di riproduttori sonori, RCA Victor).\nQuesta pratica, da sempre in uso fin dalla nascita della radio commerciale, non \u00e8 stata ritenuta illegale fino al 1960, quando il DJ statunitense Alan Freed venne incriminato, a partire da un'operazione legale dell'ASCAP, per aver accettato $2.500 dalla BMI, somma che, stando alle dichiarazioni del disc jockey, voleva rappresentare una gratifica e che non lo avrebbe minimamente influenzato nella programmazione. Freed pag\u00f2 la cauzione, ma lo scandalo distrusse tanto la sua carriera quanto quella di molti altri DJ di rock &amp; roll."}
{"id": "4106256", "revid": "303585", "url": "https://it.wikipedia.org/wiki?curid=4106256", "title": "Paleocastro (Cepo)", "text": ""}
{"id": "4106258", "revid": "76963", "url": "https://it.wikipedia.org/wiki?curid=4106258", "title": "Renate Hoy", "text": "Biografia.\nDopo aver vinto il titolo di Miss Norimberga, \u00e8 stata incoronata Miss Germania 1952. Ha in seguito rappresentato la Germania in occasione della prima edizione di Miss Universo, tenuta presso Long Beach, in California. Poco tempo dopo, Renate Hoy inizi\u00f2 a lavorare come attrice per la Universal Studios, comparendo in numerose pellicole durante gli anni cinquanta, fra cui \"Viaggio al pianeta Venere\", \"Missile to the Moon\", \"La spada di Damasco\", \"The Birds and the Bees\", \"Gli amanti dei 5 mari\", \"A Certain Smile\", recitando come protagonista in \"Schlo\u00df Hubertus\".\nVita privata.\nNel 1954, spos\u00f2 l'attore Brett Halsey, dal quale ebbe due figli: Charles Oliver Hand e Tracy Leigh. Tuttavia la coppia divorzi\u00f2 nel 1959. In seguito ad uno sciopero degli attori, Renate Hoy si ritir\u00f2 dalle scene e successivamente si rispos\u00f2 con l'avvocato Raymond C. Simpson, dal quale ebbe un altro figlio, Richard James."}
{"id": "4106263", "revid": "585241", "url": "https://it.wikipedia.org/wiki?curid=4106263", "title": "Grotte vaticane", "text": ""}
{"id": "4106272", "revid": "481349", "url": "https://it.wikipedia.org/wiki?curid=4106272", "title": "Coppa dello scudetto", "text": ""}
{"id": "4106277", "revid": "1305772", "url": "https://it.wikipedia.org/wiki?curid=4106277", "title": "Paleocastro", "text": "Paleocastro, (in greco \"\u03a0\u03b1\u03bb\u03b1\u03b9\u03bf\u03ba\u03b1\u03c3\u03c4\u03c1\u03bf\") traducibile in \"Vecchio castello\", pu\u00f2 riferirsi a diversi siti sparsi principalmente sulle isole greche ma anche in altri paesi del Mediterraneo."}
{"id": "4106296", "revid": "298229", "url": "https://it.wikipedia.org/wiki?curid=4106296", "title": "100 km", "text": ""}
{"id": "4106298", "revid": "298229", "url": "https://it.wikipedia.org/wiki?curid=4106298", "title": "50 km marcia", "text": ""}
{"id": "4106302", "revid": "298229", "url": "https://it.wikipedia.org/wiki?curid=4106302", "title": "20 km marcia", "text": ""}
{"id": "4106303", "revid": "62748", "url": "https://it.wikipedia.org/wiki?curid=4106303", "title": "Edward Stafford, terzo duca di Buckingham", "text": ""}
{"id": "4106304", "revid": "767487", "url": "https://it.wikipedia.org/wiki?curid=4106304", "title": "Peggy Leads the Way", "text": "Peggy Leads the Way \u00e8 un film muto del 1917 diretto da Lloyd Ingraham.\nTrama.\nA Felton, in California, H. E. Manners, il proprietario di un piccolo negozio, anche se \u00e8 una frana con gli affari, \u00e8 amato da tutti in citt\u00e0. Quando sua figlia Peggy, finiti gli studi, torna a casa, trova la situazione finanziaria del padre al collasso. La ragazza, allora, decide di prendere in mano le redini del negozio. Conosce Clyde, il figlio di Roland Gardiner, un milionario che ha comperato una tenuta l\u00ec vicino. I due giovani si innamorano, ma il loro legame incontra l'opposizione di Gardiner,\nUna tempesta spazza via tutte le provviste nella tenuta e Gardiner \u00e8 costretto a ricorrere al negozio di Peggy che, per vendicarsi del disprezzo che l'uomo le ha fino a quel momento dimostrato, gli vende la merce a prezzi scandalosi. Il suo atteggiamento riscuote la simpatia di Gardiner, che ammira il coraggio della ragazza, e le vale il consenso alle nozze con Clyde.\nProduzione.\nIl film fu prodotto dall'American Film Company.\nDistribuzione.\nDistribuito dalla Mutual Film, il film usc\u00ec nelle sale cinematografiche USA il 29 ottobre 1917. Copia della pellicola \u00e8 conservata negli archivi dell'UCLA Film and Television Archive."}
{"id": "4106305", "revid": "599013", "url": "https://it.wikipedia.org/wiki?curid=4106305", "title": "Francisc Va\u0219tag", "text": ""}
{"id": "4106309", "revid": "121603157", "url": "https://it.wikipedia.org/wiki?curid=4106309", "title": "Micro-Cap", "text": "Micro-Cap \u00e8 un editor di circuiti elettronici e un simulatore analogico/digitale, che permette agli ingegneri elettronici il disegno interattivo e la simulazione. \u00c8 sviluppato da Spectrum Software, e la prima versione \u00e8 stata distribuita nel 1982, costantemente ampliato e migliorato attualmente \u00e8 alla versione 12.\nIl nome Micro-Cap deriva da \"Microcomputer Circuit Analysis Program\", il suo predecessore \u00e8 stato il \"Logic Designer and Simulator\", distribuito nel giugno del 1980. Questo programma \u00e8 stato il primo editor di circuiti integrati con la funzione di simulazione logica disponibile per personal computer. \u00c8 stato il primo a permettere la creazione di circuiti e la loro simulazione.\nNel Luglio del 2019 la societ\u00e0 Spectrum Software \u00e8 stata chiusa e il suo software Micro-Cap \u00e8 diventato Freeware, in precedenza era sotto licenza a pagamento. Spectrum Software non fornisce pi\u00f9 supporto tecnico sul software o aggrionamenti."}
{"id": "4106320", "revid": "984922", "url": "https://it.wikipedia.org/wiki?curid=4106320", "title": "Antti Kuisma", "text": "Biografia.\nIn Coppa del Mondo esord\u00ec il 3 gennaio 2000 a Oberwiesenthal (48\u00b0) e ottenne l'unica vittoria, nonch\u00e9 unico podio, l'11 febbraio 2005 a Pragelato.\nIn carriera prese parte a un'edizione dei Giochi olimpici invernali, (17\u00b0 nell'individuale, 3\u00b0 nella gara a squadre), e a due dei Campionati mondiali (4\u00b0 nella gara a squadre a Oberstdorf 2005 il miglior risultato).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nT = gara a squadre\nLH = trampolino lungo"}
{"id": "4106321", "revid": "1993636", "url": "https://it.wikipedia.org/wiki?curid=4106321", "title": "Metaxismo", "text": "Il metaxismo o fascismo greco \u00e8 una ideologia nazionalista ed autoritaria solitamente associata al dittatore greco Ioannis Metaxas e trov\u00f2 applicazione nel Regime del 4 agosto. Si pone come obiettivo la rigenerazione della nazione greca e la creazione di una Grecia moderna, culturalmente omogenea.\nCaratteristiche.\nIl metaxismo considera il liberalismo e l'individualismo come la causa della degenerazione culturale e ritiene che gli interessi individuali dei cittadini debbano essere subordinati a quelli dello stato cercando in questo di mobilitare il popolo greco al fine di creare una \"nuova Grecia\". Secondo Metaxas il proprio regime detto \"Regime del 4 agosto\" (1936\u20131941) rappresenterebbe la \"Terza civilt\u00e0 greca\" che basandosi su una societ\u00e0 culturalmente purificata trarrebbe spunto dal militarismo dell'antico Regno di Macedonia e della citt\u00e0-stato di Sparta, la \"prima civilt\u00e0 greca\"; e l'etica cristiana ortodossa dell'Impero bizantino, la \"seconda civilt\u00e0 greca\".\nIl regime di Metaxas considerava veri greci solo quelli che erano etnicamente greci e cristiani, intendendo escludere deliberatamente albanesi, slavi e turchi che residenti in Grecia avevano la cittadinanza greca.\nAnche se il governo di Metaxas e la sua dottrina politica sono spesso descritti come fascisti, da alcuni \u00e8 invece considerata una dittatura autoritario-conservatrice simile alla Spagna di Francisco Franco o al Portogallo di Ant\u00f3nio de Oliveira Salazar.\nIl governo Metaxista faceva derivare la sua autorit\u00e0 dell'establishment conservatore e le sue dottrine sono principalmente sostenute dalle istituzioni tradizionali come la Chiesa greco-ortodossa e la reazionaria monarchia greca, cose che mancavano invece nel radicamento che avevano altre ideologie come il fascismo italiano e tedesco. La dottrina Metaxista \u00e8 caratteristica del partito politico di Metaxas, del Partito della Libera Opinione e del \"Regime del 4 agosto\".\nPartiti metaxisti oggi.\nAlba Dorata, partito dell'estrema destra greca. Si distingue dal metaxismo classico poich\u00e9 apprezza anche le idee di Benito Mussolini, e non sostiene pi\u00f9 la monarchia."}
{"id": "4106333", "revid": "339392", "url": "https://it.wikipedia.org/wiki?curid=4106333", "title": "Partito Agrario (Finlandia)", "text": ""}
{"id": "4106336", "revid": "439868", "url": "https://it.wikipedia.org/wiki?curid=4106336", "title": "D'Entrecasteaux (avviso)", "text": "Il D'Entrecasteaux \u00e8 stato un avviso della Marine nationale francese appartenente alla classe Bougainville.\nStoria.\nTrascorse i suoi anni di servizio in acque coloniali, compresa la Cina e la Cocincina all'epoca francese. Fu affondato dalla nave da battaglia britannica Ramillies durante l'invasione del Madagascar, detta \"operazione Ironclad\", che serviva a negare ai giapponesi i porti dell'isola allora colonia francese. la nave sfugg\u00ec a vari siluri e colpi di cannone navale, ma venne infine colpita da una salva da 381mm della \"Ramillies\" e si adagi\u00f2 sul basso fondale con 15 morti tra l'equipaggio."}
{"id": "4106352", "revid": "287204", "url": "https://it.wikipedia.org/wiki?curid=4106352", "title": "Lukasz Grzeszczyk", "text": ""}
{"id": "4106356", "revid": "588403", "url": "https://it.wikipedia.org/wiki?curid=4106356", "title": "Prem&quot;jer-liha 2012-2013", "text": "La Prem\"jer-liha 2012-2013 \u00e8 stata la 22\u00aa edizione del massimo campionato di calcio ucraino. La stagione \u00e8 iniziata il 13 luglio 2012 ed \u00e8 terminata il 26 maggio 2013. Lo \u0160achtar ha vinto il titolo per l'ottava volta, la quarta consecutiva.\nNovit\u00e0.\nL'Obolon' e l'Oleksandrija sono retrocessi al termine della stagione 2011-2012. Al loro posto sono state promosse le prime due classificate della Per\u0161a Liha, l'Hoverla-Zakarpattja e il Metalurh Zapori\u017e\u017eja.\nPrima dell'inizio della stagione l\"'Hoverla-Zakarpattja\" ha cambiato il suo nome in Hoverla.\nRegolamento.\nLe 16 squadre partecipanti si sono affrontate in un girone di andata e ritorno, per un totale di 30 giornate.\nLa squadra campione di Ucraina e la seconda classificata si sono qualificate rispettivamente per la fase a gironi e per il terzo turno di qualificazione della UEFA Champions League 2013-2014.\nLa terza, la quarta e la quinta classificata si sono qualificate rispettivamente per i play-off, per il terzo e per il secondo turno di qualificazione della UEFA Europa League 2013-2014.\nLe ultime due classificate sono retrocesse direttamente in Per\u0161a Liha."}
{"id": "4106361", "revid": "767487", "url": "https://it.wikipedia.org/wiki?curid=4106361", "title": "Dr\u00f4me (Calvados)", "text": "Il Dr\u00f4me \u00e8 un fiume francese che scorre nella regione del Calvados e della Manche. \u00c8 un affluente della riva sinistra dell'Aure, quindi un sotto-affluente del Vire. Si getta nell'Aure all'altezza di Maisons, a valle di Bayeux"}
{"id": "4106363", "revid": "599013", "url": "https://it.wikipedia.org/wiki?curid=4106363", "title": "Didier Christophe", "text": "Caratteristiche tecniche.\nGiocatore fisico e potente, era dotato di un buon possesso di palla.\nCarriera.\nGiocatore.\nClub.\nDidier Christophe inizia a giocare a calcio all'et\u00e0 di diciassette anni. Proviene da una famiglia di cestisti: suo fratello \u00e8 campione di ASVEL, le sue due sorelle giocano in Nationale 1; lui gioca a pallacanestro fino all'et\u00e0 di 16 anni. La sua prima squadra di calcio \u00e8 l'INF Vichy. Superato il provino, inizia la sua formazione sotto G\u00e9rard Banide. Dopo tre anni di giovanili e di campionato di Division 3 con l'INF, passa al Monaco e disputa otto partite con la prima squadra. Alla fine della stagione, i monegaschi vincono il girone A della Division 2 ma perdono nella finale dei gruppi contro lo Strasburgo, con un punteggio di 3-1 nelle due partite.\nNel 1979 diviene titolare, e viene impiegato come centrocampista difensivo. Il suo buon inizio di stagione lo porta ad essere eletto \"Rivelazione dell'anno 1979\" in prima divisione. A fine stagione i monegaschi terminano quarti in campionato e vincono la Coupe de France contro l'US Orl\u00e9ans; nel 1981-1982 il club vince il Campionato di Francia. Didier Christophe lascia poi il Monaco e firma per il LOSC Lille. L'annata si conclude con il Lille tredicesimo in campionato ed eliminato alle semifinali in Coupe de France; il club perde per 2-1 entrambe le partite contro il Nantes. La stagione successiva il Lille termina nono in campionato.\nPi\u00f9 avanti, Christophe si trasferisce al Tolosa e raggiunge di nuovo le semifinali di coppa. Il Tolosa perde ai tiri di rigore nella gara di ritorno contro il PSG. Dopo un anno firma per il Rennes. Il club, venuto da una promozione in prima divisione, finisce tredicesimo nel campionato 1986 e raggiunge le semifinali della coppa di Francia, dove viene battuto 2-1 dall'Olympique Marsiglia. La seconda stagione termina con la retrocessione del club, (ultimo posto con 17 punti).\nChristophe Didier si trasferisce quindi allo Stade de Reims in Division 2: raggiunge per la quinta volta con cinque squadre diverse la semifinale di Coupe de France nel 1988. Dopo un anno con il Reims firma con il Grenoble, dove termina la sua carriera professionistica nel 1990.\nNazionale.\nLe sue prestazioni sono notate da Michel Hidalgo che lo convoca nella Nazionale francese il 17 novembre 1979, quando ha solo 12 partite fra i professionisti. Christophe non gioca nella partita contro la Cecoslovacchia, e fa il suo debutto con i \u2018'blues'\u2019 la partita seguente, contro la Grecia, il 17 febbraio 1980. L'incontro che termina con una vittoria di 5-1: Didier Christophe segna un gol di testa al 63' su calcio di punizione di Michel Platini. Gioca l'ultima partita in Nazionale il 14 ottobre 1981 nella sconfitta fuori casa per 3-2 contro gli irlandesi. ma poi non \u00e8 pi\u00f9 chiamato: Michel Hidalgo preferisce convocare Jean Tigana come centrocampista difensivo.\nAllenatore.\nNel 2002 diventa tecnico della formazione dell'Al-Ain, club degli Emirati Arabi Uniti.\nNel febbraio 2004 prende in mano il Bourg-P\u00e9ronnas, ma non riesce a salvare la squadra, che retrocede in CFA alla fine della stagione. \u00c8 stato poi assunto dal Pau, squadra di CFA, il 30 dicembre 2010: dopo una vittoria e un pareggio in campionato si \u00e8 dimesso, per ragioni personali, il 2 febbraio 2011."}
{"id": "4106364", "revid": "1718925", "url": "https://it.wikipedia.org/wiki?curid=4106364", "title": "Hyundai Engineering &amp; Construction Hillstate Volleyball Club", "text": "Lo Hyundai Engineering &amp; Construction Hillstate Volleyball Club (in coreano \ud604\ub300\uac74\uc124 \ud790\uc2a4\ud14c\uc774\ud2b8 \ubc30\uad6c\ub2e8) \u00e8 una societ\u00e0 pallavolistica femminile sudcoreana, avente sede a Suwon e militante nel massimo campionato sudcoreano, la V-League; il club appartiene all'azienda Hyundai Engineering &amp; Construction"}
{"id": "4106366", "revid": "767487", "url": "https://it.wikipedia.org/wiki?curid=4106366", "title": "Anderson Soares da Silva", "text": "Caratteristiche tecniche.\nCentrocampista e trequartista veloce e abile nel dribbling. Calcia preferibilmente con il piede sinistro.\nCarriera.\nClub.\nComincia la sua carriera con il F\u00eanix Esporte Clube, squadra di F\u00eanix, citt\u00e0 in cui \u00e8 cresciuto. Gioca per alcune delle principali squadre dello Stato del Paran\u00e0: ADAP, AEREB e Portuguesa Londrinense. A seguito di un provino, nel 2005 viene acquistato dall'Oeste. Dopo una serie di prestiti verso club delle divisioni interne, tra cui una parentesi all'America, e dopo la vittoria del Campeonato Paulista do Interior del 2011 proprio con l'Oeste, Mazinho viene acquistato in prestito dal Palmeiras nell'aprile del 2012. Durante la sua prima conferenza stampa, Mazinho attira l'attenzione dei media con il suo carattere, affermando di essere stato soprannominato \"Messi black\" dalla torcida dell'Oeste, in riferimento al famoso calciatore argentino Lionel Messi.\nDurante la seconda partita con il Palmeiras, Mazinho segna una doppietta nella vittoria per 4-0 contro il Paran\u00e1 durante una partita di Coppa del Brasile 2012. Nei quarti di finale, Mazinho torna al gol nella storica vittoria in trasferta contro il Gr\u00eamio all'Olimpico. Il 17 giugno 2012, Mazinho realizza il suo primo goal nel Brasileir\u00e3o, durante il match contro il Vasco da Gama. Gioca da titolare le due partite finali di Coppa del Brasile, contro il Coritiba, contribuendo alla vittoria del Palmeiras nella competizione."}
{"id": "4106368", "revid": "1305772", "url": "https://it.wikipedia.org/wiki?curid=4106368", "title": "Andreas Hurschler", "text": "\u00c8 fratello di Seppi, a sua volta combinatista nordico di alto livello.\nBiografia.\nIn Coppa del Mondo esord\u00ec il 5 febbraio Hakuba a Hakuba (30\u00b0) e ottenne l'unico podio il 11 febbraio 2005 a Pragelato (3\u00b0).\nIn carriera prese parte a due edizioni dei Giochi olimpici invernali, (25\u00b0 nell'individuale, 21\u00b0 nella sprint, 7\u00b0 nella gara a squadre) e (23\u00b0 nell'individuale, 21\u00b0 nella sprint, 4\u00b0 nella gara a squadre), e a sette dei Campionati mondiali (5\u00b0 nella gara a squadre a Sapporo 2007 il miglior risultato)."}
{"id": "4106376", "revid": "124808", "url": "https://it.wikipedia.org/wiki?curid=4106376", "title": "Kickin' It", "text": ""}
{"id": "4106380", "revid": "106648683", "url": "https://it.wikipedia.org/wiki?curid=4106380", "title": "Ronny Heer", "text": "Biografia.\nIn Coppa del Mondo esord\u00ec il 5 febbraio 2000 a Hakuba (42\u00b0) e ottenne l'unico podio il 11 febbraio 2005 a Pragelato (3\u00b0).\nIn carriera prese parte a tre edizioni dei Giochi olimpici invernali, (29\u00b0 nell'individuale, 29\u00b0 nella sprint, 7\u00b0 nella gara a squadre), (24\u00b0 nell'individuale, 20\u00b0 nella sprint, 4\u00b0 nella gara a squadre) e (11\u00b0 nel trampolino normale, 22\u00b0 nel trampolino lungo, 9\u00b0 nella gara a squadre), e a sei dei Campionati mondiali (5\u00b0 nella gara a squadre a Sapporo 2007 il miglior risultato)."}
{"id": "4106390", "revid": "124123", "url": "https://it.wikipedia.org/wiki?curid=4106390", "title": "Jakov Davydov", "text": "Biografia.\nNacque nella regione di Nax\u00e7\u0131van nella famiglia di un piccolo commerciante armeno. Durante gli studi presso il ginnasio di Tbilisi ader\u00ec al movimento bolscevico. Nel 1907 si iscrisse all'Universit\u00e0 di San Pietroburgo e fu eletto nel Comitato cittadino del Partito Operaio Socialdemocratico Russo. Nel 1908, dopo essere stato arrestato e rilasciato su cauzione, emigr\u00f2 in Belgio, dove conobbe Inessa Armand. Arrestato nel 1915 dalle truppe tedesche di occupazione, riusc\u00ec a rientrare in Russia nel 1918. Inizi\u00f2 a lavorare come funzionario del governo sovietico e dal novembre 1920, su richiesta di Feliks Dzer\u017einskij, pass\u00f2 nelle file della \u010ceka, dove inizi\u00f2 ad operare con il cognome di copertura di Davydov. Dal 1922, pur continuando a svolgere funzioni connesse con i servizi segreti, si dedic\u00f2 all'attivit\u00e0 diplomatica dapprima come ambasciatore russo in Lituania, poi come consigliere dell'ambasciatore in Cina (fino al 1925) e in Francia (fino al 1927), quindi come ambasciatore sovietico in Iran (1927-1930).\nSuccessivamente lavor\u00f2 nuovamente come funzionario di partito e fu poi rettore del Politecnico di Leningrado, mentre dal 1932 al 1934 fu ambasciatore in Grecia. Nel 1937, durante le Grandi purghe, fu accusato di far parte del blocco trotskista-zinovievista e l'anno dopo venne giustiziato. Fu riabilitato nel 1956."}
{"id": "4106398", "revid": "180559", "url": "https://it.wikipedia.org/wiki?curid=4106398", "title": "Georgij Nikolaevi\u010d Frederiks", "text": "Specializzato in paleontologia, tettonica e stratigrafia. Descrisse molti fossili taxa prima di diventare una vittima del grande terrore."}
{"id": "4106399", "revid": "729019", "url": "https://it.wikipedia.org/wiki?curid=4106399", "title": "Marcatori del campionato europeo di calcio", "text": "In questa voce, sono riportati i calciatori con almeno un gol segnato nel campionato europeo.\nMarcatori per Nazionale.\nDi seguito, viene indicato l'elenco dei marcatori per ciascuna Nazionale europea che abbia partecipato - in almeno un'occasione - al torneo.\nN.B.:\nMarcatori in pi\u00f9 edizioni.\nQui la lista dei marcatori in almeno 3 europei differenti.\nIn grassetto i giocatori ancora in attivit\u00e0 e gli anni in cui la nazionale vinse l'europeo."}
{"id": "4106400", "revid": "1543377", "url": "https://it.wikipedia.org/wiki?curid=4106400", "title": "Il diario del vampiro - La maschera", "text": "Il diario del vampiro - La maschera \u00e8 l'11\u00ba libro della saga di \"Il diario del vampiro\" di Lisa J. Smith, pubblicato il 27 ottobre 2011 negli Stati Uniti e il 7 giugno 2012 in italiano. \u00c8 la prima parte di \"The Vampire Diaries. The Hunters: Phantom\" e, al contrario degli altri volumi della serie, \u00e8 scritto da una ghostwriter.\nTrama.\nDopo l'intervento delle Guardiane, la vita a Fell's Church \u00e8 tornata a scorrere come prima, seppur con qualche modifica: tutti i cambiamenti apportati dall'arrivo di Katherine e Klaus sono stati annullati, i morti (tra cui il professor Tanner, Vickie Bennet e Sue Carson) sono tornati in vita e la citt\u00e0 non \u00e8 pi\u00f9 distrutta dai kitsune. Elena scopre che anche la sua vita \u00e8 diversa: si \u00e8 diplomata e ha assistito al matrimonio di zia Judith con il fidanzato Robert. Eppure \u00e8 ancora tormentata dal ricordo di Damon e, come Stefan, soffre per la sua morte. Alaric, il fidanzato di Meredith, sta per tornare in citt\u00e0 ed Elena, con i suoi amici, si reca in stazione per accogliere lui e una sua collega, la dottoressa Celia Connor. Mentre esce di casa, Elena incontra Caleb Smallwood, il cugino di Tyler, da alcuni mesi in citt\u00e0, che le consegna una rosa che ha trovato in veranda. Durante il tragitto, Bonnie si punge e il sangue forma, sul suo braccio, il nome di Celia. Alla stazione, la giovane dottoressa rischia la vita: la sua sciarpa resta impigliata nelle porte del treno e, quando il convoglio parte, rischia di morire, ma l'intervento di Stefan, che usa i suoi poteri di vampiro, la salva. I brandelli della sciarpa, per\u00f2, formano questa volta il nome di Meredith. Il gruppo va dalla signora Flowers per cercare di capire cosa stia succedendo. Bonnie riesce a cadere in trance e rivela a tutti che una forza oscura \u00e8 arrivata a Fell's Church, portata da Elena. Mentre la giovane strega riesce a convincere la signora Flowers a darle lezioni di magia, il gruppo organizza i turni di guardia a Meredith. Il giorno dopo, durante un picnic a Hot Springs, la ragazza si tuffa con gli altri da una cascata e rischia di annegare, trattenuta sul fondo della polla d'acqua da un groviglio di alghe. Stefan ed Elena si tuffano in acqua: dopo molti sforzi, il vampiro riesce a liberarla e a portare a riva sia lei che Elena, che ha battuto la resta rischiando di annegare. Il ragazzo rivela ad Elena, Bonnie, Matt, Alaric e Celia che le alghe hanno formato, sulle gambe di Meredith, il nome di Damon. Gli amici, stupiti, si dividono: Elena deve andare al saggio di danza della sorellina Margaret, mentre Stefan va a casa Smallwood per tenere d'occhio Caleb. Poco dopo l'incidente di Meredith, infatti, ha visto una persona che li spiava e che \u00e8 scappata quando Matt ha cercato di andarle incontro. Elena, nel mentre, devia per il cimitero per andare a trovare i suoi genitori e, mentre parla alla loro tomba, qualcuno le chiude la bocca per non farla urlare. Dopo un attimo di paura, la giovane si accorge che si tratta di Caleb, che si scusa per averla spaventata e per essere scappato da Hot Springs, e che le chiede come sta, avendola vista priva di sensi. Mentre parlano, arriva Stefan che, avendo scoperto delle loro foto in un capanno degli Smallwood, picchia Caleb, riducendolo quasi in fin di vita. Elena, sconvolta per quello che ha fatto e per non essere riuscita a fermare il suo ragazzo, chiama il 911; Stefan, invece, se ne va. Al pensionato della signora Flowers, contemporaneamente, Meredith rivela il segreto sulla sua professione e sulla sua natura ad Alaric, rassicurandolo per\u00f2 che, grazie all'intervento delle Guardiane, non \u00e8 pi\u00f9 una mezza vampira. In soggiorno, intanto, Celia fa accidentalmente cadere dei gomitoli di lana, i cui fili compongono il nome di Bonnie. Il gruppo si prepara, cos\u00ec, per proteggere l'amica: Bonnie, per\u00f2, approfitta del calar della notte per prendere un libro di magia nera della signora Flowers ed evocare Damon dal mondo dei morti. La giovane strega non ci riesce, ma richiama, al contrario, una nuvola nera che le entra nei polmoni, fomentando i sentimenti oscuri che gi\u00e0 lei, come gli altri amici, provava: Bonnie, infatti, non sopporta pi\u00f9 di essere ignorata e che tutte le attenzioni siano rivolte ad Elena; Stefan \u00e8 geloso del rapporto tra la sua ragazza e suo fratello, Matt di quello tra Stefan ed Elena, Meredith teme che Celia possa portarle via Alaric, Elena invidia Bonnie perch\u00e9 Damon \u00e8 morto per salvarla. La giovane Gilbert, mentre Bonnie compie i suoi rituali, si risveglia dopo aver sognato Damon e lo trova nella sua stanza: il vampiro si \u00e8 risvegliato nel Mondo Sotterraneo e, aiutato dall'amico Sage, ha recuperato le forze, tornando a Fell's Church."}
{"id": "4106404", "revid": "121222117", "url": "https://it.wikipedia.org/wiki?curid=4106404", "title": "Jurij Josypovy\u010d Tjutjunnyk", "text": "Comandante dell'Esercito popolare ucraino della Repubblica Popolare Ucraina (UNR) durante la guerra ucraino-sovietica.\nPrimi anni.\nNasce il 20 aprile 1891, in una famiglia di contadini, ex servi della gleba Yosyp e Maryna, nel villaggio di Budyshche, vicino a Kiev.\nIl 12 febbraio 1929, viene arrestato a Kharkiv, deportato a Mosca e messo sotto processo. Il 3 dicembre 1929 fu giudicato colpevole di agitazione anti-sovietica e condannato a morte. il 20 ottobre 1930, fu fucilato a Lubyanka, Mosca.\nFamiglia.\nLa sua famiglia fu segretamente trasferita dalla Cheka a Charkiv, quindi, fino al 1932, dopo la morte di Yurii vissero a Kuban'."}
{"id": "4106406", "revid": "287204", "url": "https://it.wikipedia.org/wiki?curid=4106406", "title": "German Pezzella", "text": ""}
{"id": "4106409", "revid": "183114", "url": "https://it.wikipedia.org/wiki?curid=4106409", "title": "Il divino e l'umano", "text": " Il divino e l'umano () \u00e8 un racconto di Lev Nikolaevi\u010d Tolstoj pubblicato per la prima volta nel 1906.\nTrama.\nIl governatore generale di una regione meridionale firma quasi meccanicamente numerose carte fra cui la condanna a morte di uno studente universitario presunto terrorista, Svetlogub. Dopo che le carte firmate sono state gi\u00e0 portate da qualche tempo, il governatore ricorda di aver avuto dei dubbi sulla colpevolezza di Svetlogub e vorrebbe ritirare la firma; ma poi soprassiede ritenendo che sarebbe troppo faticoso richiamare indietro il segretario.\nSvetlogub, il giovane condannato, ripensa alla sua vita: desideroso di aiutare gli altri, ha organizzato in passato delle scuole per adulti analfabeti, ma si \u00e8 scontrato con l'indifferenza, o addirittura l'ostilit\u00e0, degli allievi. Ha poi subito l'influsso di Me\u017eenetskij, un rivoluzionario che sosteneva la necessit\u00e0 di combattere con la violenza l'ordine sociale. Dopo aver devoluto alla causa tutti i suoi beni, ha conservato su richiesta di un membro della sua organizzazione del materiale che, scoperto in seguito dalla polizia, \u00e8 risultato essere dell'esplosivo. In carcere ha rifiutato di tradire la causa rivoluzionaria e non ha parlato; \u00e8 tuttavia pentito di essersi sacrificato e aver dato un dolore alle persone che lo amano, la madre e la fidanzata Nata\u0161a. Svetlogub legge per caso il \"Vangelo\" e resta colpito dalle Beatitudini: si convince della forza rivoluzionaria dell'amore, rinnega la violenza, perdona coloro che gli hanno fatto del male, vive con serenit\u00e0 gli ultimi giorni di vita, converte chi gli sta vicino. Un vecchio contadino scismatico in prigione in attesa della deportazione in Siberia, colpito dalla serenit\u00e0 con cui Svetlogub si reca al patibolo, si convince che il giovane \u00abha conosciuto la verit\u00e0\u00bb e vorrebbe approfondire le idee che ne hanno guidato la condotta.\nMe\u017eenetskij, il rivoluzionario capo del gruppo a cui aveva aderito Svetlogub, viene anch'egli arrestato e condannato ad anni di isolamento nella spaventosa fortezza di Pietro e Paolo. La forza delle sue convinzioni politiche lo spinge a utilizzare la stessa segregazione come esercizio per il rafforzamento delle sue idee. \u00abQuando fin\u00ec il periodo di reclusione e venne deportato, Me\u017eenetskij aveva un aspetto florido, sano ed era nel pieno possesso delle sue facolt\u00e0 mentali\u00bb. Nel carcere di Krasnojarsk, in attesa della deportazione in Siberia, entra in contatto con altri giovani detenuti politici mandati anch'essi ai lavori forzati. Con sgomento di Me\u017eenetskij, i nuovi rivoluzionari, marxisti che citano Kautsky e affermano la necessit\u00e0 che la rivoluzione sia preceduta dall'industrializzazione, lo disprezzano e lo considerano un sovversivo patetico e votato alla sconfitta. Me\u017eenetskij si uccide e il suo corpo viene poi messo accanto al corpo del vecchio contadino scismatico morto anch'esso convinto che il male non avrebbe pi\u00f9 dominato a lungo e che l'Agnello avrebbe vinto con il bene e l'umilt\u00e0.\nGenesi dell'opera.\nSulla base degli appunti registrati nei \"Diari\" alla data del 13 dicembre 1897, Tolstoj si ispir\u00f2 alla vicenda del giovane Dmitrij Lizogub il quale, accusato di aver progettato un attentato allo zar Alessandro II di Russia, fu impiccato a Odessa il 10 agosto 1879 assieme a Sergej \u010cubarov e Iosif Davidenko, militanti anch'essi dell'organizzazione rivoluzionaria populista \"Zemlja i Volja\" (Terra e Libert\u00e0). Secondo un primo progetto, il racconto avrebbe dovuto intitolarsi \"\"Ancora tre morti\", con un chiaro riferimento al racconto giovanile \"Tre morti\". Tolstoj approfond\u00ec in seguito la vicenda dell'attentato di Odessa (una biografia di Lizogub, dattiloscritta, \u00e8 stata rinvenuta nella biblioteca di Tolstoj); accanton\u00f2 il racconto nel maggio del 1904 e lo riprese nel 1905. Nel maggio del 1905 lo invi\u00f2 a Vladimir \u010certkov, all'epoca in Inghilterra; infine corresse e rielabor\u00f2 le bozze restituitegli da \u010certkov."}
{"id": "4106416", "revid": "1869172", "url": "https://it.wikipedia.org/wiki?curid=4106416", "title": "Yukhon", "text": "Sal\u00ec al trono nel 1429 dopo la morte del fratello Phommathat, vittima di un complotto di corte. La sua sorte fu simile a quella del fratello e fu assassinato dopo soli 8 mesi dalla sua ascesa al trono.\nLe cronache che lo menzionano provengono dagli antichi annali di Lan Xang, di Lanna, di Ayutthaya e di Birmania, che differiscono tra loro. Gli annali di Lan Xang furono tradotti in altre lingue ed interpretati in diversi modi, dando luogo a controversie sull'attendibilit\u00e0 dei riferimenti storici. La principale tra le critiche che determinarono il cambiamento del testo originale, fu dettata dalla convinzione che molti degli avvenimenti storici fossero stati omessi o distorti nell'edizione originale a maggior gloria del regno. Gli avvenimenti e le date relative alla vita di Yukhon non sono quindi pienamente attendibili, anche per la difficolt\u00e0 che ebbero gli storiografi a registrare l'incalzante susseguirsi degli avvenimenti di questo periodo oscuro di Lan Xang.\nBiografia.\nEra il secondogenito di re Lan Kham Deng e Keo Pum Fa. Sal\u00ec al trono nel 1429, ereditando dal fratello Phommathat uno Stato in gravi condizioni di instabilit\u00e0, al cui interno fazioni dell'aristocrazia si disputavano il potere. Il suo regno fu dominato dalla cortigiana Maha Devi (letteralmente: \"Grande dea\"), un membro della famiglia reale che aveva acquisito crescente importanza durante il regno di Lan Kham Deng. Era stata la mandante dell'assassinio di Phommathat, che rappresentava un ostacolo alle sue brame di potere.\nYukhon fu scelto come sovrano per volere della stessa Maha Devi, che intendeva farne un fantoccio di cui disporre a piacimento. Quando si rese conto che anche Yukhon ostacolava i suoi piani, tram\u00f2 per eliminarlo. Il sovrano cap\u00ec il pericolo in cui si trovava e fugg\u00ec da Mueang Sua, ma venne raggiunto dagli emissari di Maha Devi che lo uccisero nel 1430 in una localit\u00e0 chiamata Phadao. Mor\u00ec dopo soli 8 mesi di regno, durante i quali non furono registrati altri eventi rilevanti. Maha Devi scelse anche il suo successore, il principe Kon Kham, fratello minore di Lan Kham Deng e zio dello stesso Yukhon.\nCrisi del regno.\nL'assassinio di Phommathat e Yukhon furono solo alcuni dei gravi episodi che insanguinarono la corte in quegli anni. La sfrenata ambizione di Maha Devi aveva destabilizzato l'armonia che aveva contraddistinto la corte di Lan Xang fino al regno di Lan Kham Deng, ed avrebbe in seguito provocato altri eventi luttuosi, tra cui la morte di altri monarchi di Mueang Sua. Sarebbe riuscita a diventare la prima donna sovrano di Lan Xang quando ormai aveva pi\u00f9 di 90 anni, attorno al 1440, ma il suo regno dur\u00f2 poco. Decisi a porre fine ai suoi soprusi, membri della nobilt\u00e0 fecero uccidere lei ed il giovane marito, per poi mettere a capo dello Stato un consiglio formato da alti prelati.\nUn altro elemento che contribu\u00ec ai luttuosi eventi, fu la frattura che avvenne a corte fra la fazione alleata ai siamesi del Regno di Ayutthaya e quella alleata all'Impero Khmer. La prima si era creata quando il re di Ayutthaya Ramathibodi I aveva fatto sposare negli anni 60 del secolo precedente la figlia Nang Keo Lot Fa a Fa Ngum, il fondatore di Lan Xang. Tale fazione era costituita dagli aristocratici fedeli alla tradizione di corte del precedente Regno di Mueang Sua, che erano stati messi in secondo piano da Fa Ngum.\nLa seconda fazione era legata alla corte khmer, che era stata fondamentale nell'unificazione del paese con l'appoggio militare ed economico fornito per la campagna militare che port\u00f2 alla fondazione di Lan Xang. Alcuni storiografi ipotizzano che l'adesione di Fa Ngum alla causa khmer ed il conflitto tra le due fazioni avesse influito sulla destituzione e l'esilio dello stesso sovrano, incapace di gestire la situazione nei suoi ultimi anni di vita. Durante il regno di Yukhon, il gi\u00e0 declinante Impero Khmer sub\u00ec la distruzione della capitale Angkor Thom da parte delle armate di Ayutthaya e la corte si spost\u00f2 a sud-est, nella zona dell'odierna Phnom Penh. Tale evento pose fine all'influenza dei khmer nel sudest asiatico."}
{"id": "4106418", "revid": "838137", "url": "https://it.wikipedia.org/wiki?curid=4106418", "title": "Julie J\u00e1\u0161ov\u00e1", "text": "Gioca nel ruolo di libero nel Volejbalov\u00fd klub Prost\u011bjov.\nCarriera.\nLa carriera di Julie J\u00e1\u0161ov\u00e1 comincia nel 2003 quando entra a far parte della squadra di \u010cesk\u00e9 Bud\u011bjovice, il V\u0160SK Slavia PF; la stagione successiva passa allo Slavia Praga.\nNella stagione 2005-06 viene ingaggiata dal Volejbalov\u00fd klub Kr\u00e1lovo Pole di Brno, dove resta per cinque annate, vincendo due scudetti ed una coppa nazionale; nel 2008 ottiene le prime convocazioni nella nazionale ceca.\nNella stagione 2010-11 si trasferisce in Germania, nel TV Fischbek Amburgo, club militante nella massima divisione; con la nazionale, nel 2012, vince la sua prima medaglia, quella d'oro, all'European League.\nRitorna in patria nella stagione 2013-14 vestendo la maglia del Volejbalov\u00fd klub Prost\u011bjov, con cui si aggiudica la Coppa di Romania e il campionato."}
{"id": "4106425", "revid": "287204", "url": "https://it.wikipedia.org/wiki?curid=4106425", "title": "Aiguille de la Brenva", "text": "L'Aiguille de la Brenva (3.278 ) \u00e8 una guglia rocciosa del Massiccio del Monte Bianco nel versante italiano.\nCaratteristiche.\nSi trova tra il \"Ghiacciaio della Tour Ronde\" ed il \"Ghiacciaio d'Entreves\". Di particolare nota \u00e8 l'obelisco che si trova al suo fianco denominato \"Le P\u00e8re Eternel\"."}
{"id": "4106433", "revid": "599013", "url": "https://it.wikipedia.org/wiki?curid=4106433", "title": "Passavant", "text": ""}
{"id": "4106435", "revid": "6923", "url": "https://it.wikipedia.org/wiki?curid=4106435", "title": "Nikolaj Dolgov", "text": ""}
{"id": "4106436", "revid": "461603", "url": "https://it.wikipedia.org/wiki?curid=4106436", "title": "Nikolai Dolgov", "text": ""}
{"id": "4106437", "revid": "461603", "url": "https://it.wikipedia.org/wiki?curid=4106437", "title": "Nikolay Dolgov", "text": ""}
{"id": "4106440", "revid": "36426", "url": "https://it.wikipedia.org/wiki?curid=4106440", "title": "Monastero di San Salvi", "text": ""}
{"id": "4106443", "revid": "830939", "url": "https://it.wikipedia.org/wiki?curid=4106443", "title": "Stephen Cook", "text": ""}
{"id": "4106444", "revid": "82000", "url": "https://it.wikipedia.org/wiki?curid=4106444", "title": "Stephen Arthur Cook", "text": ""}
{"id": "4106445", "revid": "767487", "url": "https://it.wikipedia.org/wiki?curid=4106445", "title": "Muharem Bajrami", "text": "Caratteristiche tecniche.\nInterno di centrocampo, pu\u00f2 giocare sia come mediano sia come trequartista."}
{"id": "4106446", "revid": "82000", "url": "https://it.wikipedia.org/wiki?curid=4106446", "title": "Stephen A. Cook", "text": ""}
{"id": "4106447", "revid": "521302", "url": "https://it.wikipedia.org/wiki?curid=4106447", "title": "Muarem Bajrami", "text": ""}
{"id": "4106453", "revid": "149485", "url": "https://it.wikipedia.org/wiki?curid=4106453", "title": "Chiesa Evangelica Mennonita Italiana", "text": ""}
{"id": "4106454", "revid": "599013", "url": "https://it.wikipedia.org/wiki?curid=4106454", "title": "Jurij Ad\u017eem", "text": ""}
{"id": "4106455", "revid": "287204", "url": "https://it.wikipedia.org/wiki?curid=4106455", "title": "Jurij Adzem", "text": ""}
{"id": "4106456", "revid": "247222", "url": "https://it.wikipedia.org/wiki?curid=4106456", "title": "There Is Love in You", "text": "There Is Love in You \u00e8 il quinto album in studio del musicista britannico Four Tet, pubblicato nel 2010 dalla Domino Records. L'album venne annunciato gi\u00e0 nel novembre dell'anno precedente con la pubblicazione del primo singolo estratto: \"Love Cry\". Il lavoro un immediato successo di critica e commerciale, raggiungendo la 35\u00aa posizione fra gli album pi\u00f9 venduti nel Regno Unito.\nL'album \u00e8 il primo da solista di Hebden dopo 5 anni di collaborazioni con altri professionisti. Le sonorit\u00e0 sono molto diverse dai precedenti: le tracce sono pi\u00f9 essenziali e minimali e, al contrario dei precedenti album, si ha un predominio dei timbri elettronici su quelli acustici."}
{"id": "4106457", "revid": "461603", "url": "https://it.wikipedia.org/wiki?curid=4106457", "title": "Yuri Adzhem", "text": ""}
{"id": "4106458", "revid": "461603", "url": "https://it.wikipedia.org/wiki?curid=4106458", "title": "Yuriy Adzhem", "text": ""}
{"id": "4106459", "revid": "767487", "url": "https://it.wikipedia.org/wiki?curid=4106459", "title": "John Cocke", "text": ""}
{"id": "4106460", "revid": "461603", "url": "https://it.wikipedia.org/wiki?curid=4106460", "title": "Yury Adzhem", "text": ""}
{"id": "4106462", "revid": "149485", "url": "https://it.wikipedia.org/wiki?curid=4106462", "title": "Opera per le Chiese Evangeliche Metodiste in Italia", "text": ""}
{"id": "4106468", "revid": "767487", "url": "https://it.wikipedia.org/wiki?curid=4106468", "title": "William Kahan", "text": "Ha ricevuto il premio Turing nel 1989 per i suoi contributi in analisi numerica."}
{"id": "4106473", "revid": "30610", "url": "https://it.wikipedia.org/wiki?curid=4106473", "title": "\u0160kumbin Arslani", "text": "Caratteristiche tecniche.\nEra un terzino sinistro."}
{"id": "4106476", "revid": "1458600", "url": "https://it.wikipedia.org/wiki?curid=4106476", "title": "Andrej \u0160kuro", "text": "Biografia.\nPrimi anni.\nNacque nella stanica di Pa\u0161kovskaja (\u041f\u0430\u0448\u043a\u043e\u0432\u0441\u043a\u0430\u044f), vicino alla citt\u00e0 di Ekaterinodar da una famiglia cosacca. Nel 1907 \u0160kuro si laure\u00f2 alla scuola di Cavalleria di Nikolaev e prest\u00f2 servizio nell'armata cosacca di Kuban'. Nella Prima guerra mondiale \u0160kuro divenne il comandante di una speciale unit\u00e0 di guerriglia che effettu\u00f2 diverse incursioni ardite dietro le linee austro-ungariche e tedesche. Durante la Prima guerra mondiale, \u0160kuro fu promosso al grado di colonnello, mentre durante la guerra civile russa fu generale dell'Armata Bianca.\nL'esilio.\nDopo la sconfitta delle Armate Bianche nella Guerra Civile Russa, \u0160kuro lasci\u00f2 la Russia e visse gli anni successivi in esilio principalmente tra la Francia e la Serbia. Durante i primi anni lui e altri suoi compagni cosacchi, servendosi della propria abilit\u00e0 di cavallerizzi, si esibirono un poi in tutta Europa lavorando in alcuni circhi come artisti a cavallo esibendosi nelle tipiche acrobazie dei Cosacchi, senza tuttavia cessare di coordinare e porre in atto attivit\u00e0 anti-sovietiche. Le memorie degli emigrati russi lo descrivono come una persona gioviale, che amava le feste con balli e canti tradizionali, bevendo copiosamente e ricordando le antiche memorie della Russia zarista.\nLa Seconda Guerra Mondiale e la morte.\nNel 1941 \u0160kuro accett\u00f2 l'offerta dell'esercito tedesco di formare un'unit\u00e0 di cavalleria cosacca assieme ad altri esuli Bianchi, prigionieri di guerra russi (principalmente cosacchi) per combattere l'Armata Rossa al fianco della Wehrmacht. Egli, assieme a molti altri esuli e dissidenti, sperava di riuscire ad annientare il sistema sovietico con l'aiuto dei tedeschi e liberare la Russia dal Comunismo. Nel 1944 fu posto al comando della \"Riserva Cosacca\" e dispiegato coi suoi uomini in Jugoslavia contro le truppe del Maresciallo Josip Broz Tito, prendendo parte ai feroci combattimenti della guerra partigiana nei Balcani. Nel 1945 fu catturato dalle forze Anglo-americane in Austria e detenuto per alcuni mesi come prigioniero di guerra per poi, assieme alla maggior parte dei cosacchi che avevano combattuto con i tedeschi, essere consegnato all'Unione Sovietica in quella che viene ricordata come l'Operazione Keelhaul. Processato per tradimento e attivit\u00e0 antisovietiche, la Suprema Corte dell'URSS condann\u00f2 a morte \u0160kuro mediante impiccagione. La sentenza fu eseguita il 1\u00ba maggio 1947, assieme a quella di P\u00ebtr Krasnov, altro comandante cosacco che aveva combattuto contro i sovietici durante la guerra."}
{"id": "4106477", "revid": "1750468", "url": "https://it.wikipedia.org/wiki?curid=4106477", "title": "Fernando J. Corbat\u00f3", "text": ""}
{"id": "4106478", "revid": "767487", "url": "https://it.wikipedia.org/wiki?curid=4106478", "title": "Vladimir Ry\u017ekin", "text": ""}
{"id": "4106479", "revid": "82000", "url": "https://it.wikipedia.org/wiki?curid=4106479", "title": "Fernando Corbat\u00f3", "text": ""}
{"id": "4106480", "revid": "461603", "url": "https://it.wikipedia.org/wiki?curid=4106480", "title": "Vladimir Ryzhkin", "text": ""}
{"id": "4106482", "revid": "232551", "url": "https://it.wikipedia.org/wiki?curid=4106482", "title": "Paul Fr\u00e9art de Chantelou", "text": "Frequent\u00f2 e sostenne alcuni degli artisti maggiori del suo tempo, in particolare Nicolas Poussin e Gian Lorenzo Bernini. Era fratello di Roland Fr\u00e9art de Chambray.\nChantelou e Poussin.\nIl ritorno di Poussin a Parigi nel 1640 sarebbe stato certo fallimentare, se egli non si fosse legato ad una prestigiosa clientela di amatori parigini, tra i quali Chantelou fu uno dei pi\u00f9 influenti.\nI due intrattennero una lunga corrispondenza che costituisce ancor oggi una fonte ricca di dettagli sulla vita dell'artista e sulle sue concezioni di allora.\nTra le commesse che Chantelou fece a Poussin dal suo ritorno a Parigi sono di particolare rilievo la serie dei \"Sette sacramenti\" (1644-1648), appartenente alla collezione del duca di Sutherland e attualmente in deposito alla National Gallery di Edimburgo, e il celebre \"Autoritratto\" del pittore (1650) conservato al museo del Louvre.\nChantelou e Bernini.\nNel 1665 Luigi XIV fece chiamare Bernini a Parigi, tramite il suo ministro Colbert, nel quadro del progetto di ristrutturazione del Louvre. Il re indic\u00f2 Chantelou per accogliere e accompagnare l'artista italiano durante il suo soggiorno parigino. Da questo incontro nacque un diario molto preciso, che Chantelou redasse quasi giornalmente, dall'arrivo di Bernini a Parigi all'inizio di giugno, fino alla sua partenza cinque mesi dopo.\nInizialmente destinato al fratello di Chantelou, che abitava in provincia e non aveva potuto assistere a questo incontro, questo diario \u00e8 divenuto un documento di primo piano, dal punto di vista sia artistico che storico. Ci fornisce infatti informazioni non solo sulla personalit\u00e0 dell'artista e sulla sua idea di arte, ma anche sulla vita quotidiana della corte; questo confronto tra il re di Francia e l'artista italiano pi\u00f9 famoso del suo tempo rivela cos\u00ec anche un aspetto politico."}
{"id": "4106484", "revid": "113695620", "url": "https://it.wikipedia.org/wiki?curid=4106484", "title": "La donna del mistero (telenovela)", "text": "La donna del mistero (\"La extra\u00f1a dama\") \u00e8 una telenovela argentina del 1989 con protagonisti Luisa Kuliok e Jorge Mart\u00ednez e come antagonista Mar\u00eda Rosa Gallo. In Argentina fu trasmessa dal canale televisivo Canal 9, mentre in Italia su Rete 4 dall'8 ottobre 1990 al 28 giugno 1991, e in seguito anche da alcune reti locali.\nTrama.\nRacconta la storia di Giulia Falconi che si innamora di Michele Ricciardi. Nonostante i due si amino, Michele \u00e8 obbligato a sposare Elisa, per salvare dalla bancarotta la sua famiglia. Giulia si sente sola e scopre di essere incinta. Per paura della reazione del fratello, Lorenzo, decide di scappare. Trova rifugio in un convento dove d\u00e0 alla luce la figlia, Fiamma. Giulia, dopo aver affidato la bambina al padre, decide di rimanere nel convento e prende i voti con il nome di Suor Felicit\u00e0.\nFiamma cresce nella casa di Michele insieme alla sorellastra Virginia, figlia di Michele e della moglie Elisa. Quest'ultima muore per\u00f2 poco dopo la nascita di Virginia, in un incidente stradale.\nDiffusione.\nSia in Argentina che in Italia ha raggiunto un'audience alta. In Italia la telenovela trasmessa in prima serata raggiunse i 6.000.000 telespettatori e si aggiudic\u00f2 un premio Telegatto. \u00c8 stata trasmessa anche in Romania, Brasile, Uruguay oltre che in altri dodici paesi tra America Latina e Europa. Sono stati anche prodotti due spin-off in Messico, uno nel 1992 e uno nel 2011. La telenovela ha avuto un seguito, in Italia conosciuto come \"La donna del mistero 2\".\nPremi e riconoscimenti.\nLa telenovela ha vinto quattro premi al Premio Mart\u00edn Fierro del 1989.\nSigla.\nLa sigla italiana \u00e8 cantata da Drupi."}
{"id": "4106485", "revid": "775372", "url": "https://it.wikipedia.org/wiki?curid=4106485", "title": "Navinchandra Ramgoolam", "text": "In precedenza era stato Primo Ministro dal 1995 al 2000.\nBiografia.\n\u00c8 figlio del politico Seewoosagur Ramgoolam, considerato \"padre della nazione\" e di sua moglie Sushil (1922-1984). Dal 1979 \u00e8 sposato con Veena Ramgoolam, nata Brizmohun (1960)."}
{"id": "4106486", "revid": "1100311", "url": "https://it.wikipedia.org/wiki?curid=4106486", "title": "Armend Alimi", "text": "Caratteristiche tecniche.\nTrequartista, pu\u00f2 giocare anche come interno di centrocampo."}
{"id": "4106489", "revid": "729019", "url": "https://it.wikipedia.org/wiki?curid=4106489", "title": "Hirobo", "text": "La Hirobo Electric Corporation (\u30d2\u30ed\u30dc\u30fc\u682a\u5f0f\u4f1a\u793e Hirob\u014d kabushiki-gaisha) \u00e8 un'azienda giapponese di modellismo dinamico.\nStoria.\nFa parte del gruppo Hirobo Limited, fondato nell'ottobre 1949 ad Hiroshima come \"Hiroshima Spinner Limited\". Inizialmente l'azienda produceva macchinari per il settore tessile. Nel giugno 1957, l'azienda entra in partnership con Nichibo Co. creando la \"Hiroshima Synthetic Fiber Spinners Limited\", oggi conosciuta come Unitika Limited. Il nome cambia in \"Hirobo Limited\" nel gennaio del 1970. Nell'ottobre 1972 viene creata la divisione di stampaggio plastica e nell'aprile 1973 la divisione di elettronica, la \"Hirobo Electric Corporation\". La produzione di radiocomandi per modellismo nel luglio dello stesso anno. Dall'ottobre del 1977 l'azienda abbandona completamento il settore tessile. Nel giugno 1982 la sede viene stabilita al \"Motoyama Industrial Complex\" nella citt\u00e0 di Fuch\u016b. Nel 1983, Hirobo tenta di entrare nel mondo auto in scala 1/10, 4WD buggies ma con scarso successo. Nel novembre 1988 inizia la produzione di elicotteri con il modello industriale \"R-50\". Nell'aprile 1989 viene creata la \"Chugoku Skytec Inc.\" (\"Hiroshima Skytec Inc.\").\nProdotti.\nLa Hirobo \u00e8 conosciuta per i suoi elicotteri, in particolare le riproduzioni di grosse dimensioni come la scala 1:3,5 molto fedeli agli originali. Inoltre la divisione elettronica e la divisione stampaggio plastica lavorano per conto terzi."}
{"id": "4106490", "revid": "119798549", "url": "https://it.wikipedia.org/wiki?curid=4106490", "title": "L'equazione del professore", "text": " \u00e8 un manga con temi \"yaoi\" scritto ed illustrato da Kazuma Kodaka e pubblicato a partire dal 1993. \u00c8 stampato in Italia a cura di Kappa Edizioni.\nSi tratta di una commedia sentimentale scolastica specificamente di genere \"sh\u014dnen'ai\". Ne \u00e8 stata prodotta una versione OAV in due episodi nel 1995 (uscita presso Yamato Video nel 2003) che narra parzialmente la vicenda. La storia ha poi avuto come seguito un volume pubblicato nel 2004 ed intitolato Ren'ai Houteishiki. \nTrama.\nIl sedicenne Atsushi, soprannominato affettuosamente Akkun, \u00e8 uno studente adolescente bravissimo nello studio ma altrettanto poco abile nella pratica sportiva. Un giorno riceve una lettera apparentemente spedita dal suo ex fidanzato Masami che lo informa d'esser stato assunto come infermiere alla scuola Jogaoka (la quale, verr\u00e0 a sapere in seguito, gode davvero di una cattiva reputazione). Il ragazzo non \u00e8 mai riuscito a scordarsi di \"Maa-chan\", amico di giochi prediletto fin dall'infanzia; viene convinto pertanto molto facilmente ad iscriversi anche lui a quello stesso istituto, abbandonando cos\u00ec senza molti rimpianti la sua scuola esclusiva.\nCi mette poco per\u00f2, dopo aver visto l'ambiente, a pentirsi della scelta fatta: chi gli aveva spedito la lettera non era stato difatti il suo primo grande amore, bens\u00ec il fratello di questi, Masayoshi (che ha i capelli biondi tinti, in quanto per met\u00e0 norvegese). Egli ha un forte complesso fraterno, difatti \u00e8 sempre stato segretamente innamorato di Masami (e gelosissimo di Atsushi), anche se non ha mai potuto realizzare compiutamente il suo desiderio incestuoso.\nLa classe in cui \u00e8 capitato Atsushi \u00e8 composta da tipi esattamente opposti a lui, tutti molto forti e mezzi teppisti, a differenza del nostro eroe che \u00e8 mite, riservato e di carattere sottomesso. L'unico che sembra disposto a difenderlo e prenderne le parti \u00e8 Koji, un ragazzo protettivo della stessa et\u00e0 e molto affascinante ed atletico, che sembra essersi proprio preso una bella cotta per l'ex compagno delle medie. La loro vicenda \u00e8 seguita appassionatamente da una ragazzina loro amica che adora le storie romantiche omosessuali.\nCome insegnante di matematica nello stesso liceo lavora anche Tooru, attuale amante di Masami, oltre che caro amico di Masayoshi. Successivamente Masayoshi decide di lasciare il paese e trasferirsi all'estero, in Norvegia per la precisione: la notizia sembra aver profondamente scosso Atsushi.\nSuccede difatti che sempre pi\u00f9 il ragazzo ha potuto un po' alla volta rendersi conto di sentire un forte legame ed attaccamento nei confronti di Masayoshi; la sua improvvisa partenza l'ha reso quindi notevolmente infelice. Al momento della separazione, quando i tre (Atsushi, Masayoshi e Masami) si trovano insieme all'aeroporto, ecco che finalmente trovano la forza di confessar i loro reciproci sentimenti. "}
{"id": "4106492", "revid": "110157", "url": "https://it.wikipedia.org/wiki?curid=4106492", "title": "Original Me", "text": "Original Me \u00e8 il quinto album del gruppo euro-dance Cascada. \u00c8 stato pubblicato il 16 giugno 2011 nel Regno Unito mentre in Italia \u00e8 uscito il 14 giugno. Il CD \u00e8 stato anticipato dai singoli \"San Francisco\" e \"Night Nurse\" usciti a novembre 2010."}
{"id": "4106497", "revid": "1573940", "url": "https://it.wikipedia.org/wiki?curid=4106497", "title": "Papilio demoleus", "text": "Papilio demoleus , \u00e8 una farfalla appartenente alla famiglia Papilionidae, diffusa in Asia e Oceania.\nDistribuzione e habitat.\n\"Papilio demoleus\" \u00e8 una specie molto comune, la cui presenza \u00e8 segnalata in:\nOman, Emirati Arabi Uniti, Arabia Saudita, Kuwait, Bahrain, Qatar, Iran, Afghanistan, Pakistan, Sri Lanka, India (incluse le isole Andamane), Nepal, Burma, Thailandia, Filippine, Cambogia, Cina meridionale (Hainan, Guangdong), Taiwan, Giappone, Malaysia, Singapore, Indonesia (Kalimantan, Sumatra, Sula, Talaud, Flores, Alor e Sumba), Papua Nuova Guinea, Australia (inclusa l'isola di Lord Howe)."}
{"id": "4106499", "revid": "478814", "url": "https://it.wikipedia.org/wiki?curid=4106499", "title": "Mueang Sua", "text": ""}
{"id": "4106505", "revid": "599013", "url": "https://it.wikipedia.org/wiki?curid=4106505", "title": "Abolizionismo (disambigua)", "text": ""}
{"id": "4106506", "revid": "599013", "url": "https://it.wikipedia.org/wiki?curid=4106506", "title": "Zoran Bo\u0161kovski", "text": "Fino all'indipendenza della Repubblica di Macedonia (1991, riconosciuta nel 1993), quindi per 13 anni, Bo\u0161kovski fu un calciatore jugoslavo."}
{"id": "4106508", "revid": "287204", "url": "https://it.wikipedia.org/wiki?curid=4106508", "title": "Zoran Boskovski", "text": ""}
{"id": "4106509", "revid": "466539", "url": "https://it.wikipedia.org/wiki?curid=4106509", "title": "Anatolij Makarovi\u010d Tarasov", "text": "Biografia.\nTarasov nasce nel 1921 in un villaggio dell'Udomel'skij rajon. Rimasto presto orfano del padre Makar F\u00ebdorovi\u010d, viene cresciuto insieme al fratello Georgij dalla madre Aleksandra Aleksandrovna Smirnova a Leningrado, dove la famiglia si \u00e8 nel frattempo trasferita.\nLa prigionia e l'incontro con i fratelli Cervi.\nNelle prime fasi della partecipazione sovietica alla Seconda guerra mondiale Tarasov, che combatte in un reparto di fanteria dell'Armata Rossa, viene catturato dai Tedeschi nel Lu\u017eskij rajon. Trasferito in Italia nell'estate del 1943 e aggregato all'esercito tedesco come ausiliario, riesce a scappare insieme al compagno di prigionia Viktor Pirogov, e con lui trova rifugio - anche grazie all'aiuto della partigiana Lucia Sarzi - a Gattatico, nella casa dei fratelli Cervi. Opera come partigiano nella zona di Reggio Emilia e viene arrestato insieme ai Cervi il 25 novembre. Poco dopo viene trasferito in carcere a Parma e poi nel campo di concentramento di Verona.\nIl battaglione sovietico.\nNella primavera del 1944 evade e torna nel Reggiano. Dapprima opera nelle SAP della pianura, poi sale in montagna e combatte nel \"battaglione sovietico\", una brigata internazionale formata prevalentemente da ex soldati dell'Armata Rossa e incorporata nelle formazioni partigiane modenesi. Divenuto commissario politico del battaglione (comandato da Vladimir Pereladov), partecipa alla difesa della Repubblica partigiana di Montefiorino. Dopo una serie di successi il battaglione sfonda le linee tedesche e si incontra con la 5\u00aa Armata statunitense che procede da Sud. Si avviano delle trattative al termine delle quali il battaglione sovietico accetta di consegnare le armi. Tarasov si sposta allora oltre la Linea Gotica per ricongiungersi alle truppe regolari sovietiche operanti in Italia e partecipare alle operazioni di rimpatrio degli ex prigionieri di guerra sovietici, dapprima a Salerno e poi di nuovo in Emilia, dove va a far parte della \"Sezione Russi\" del \"Battaglione alleato\".\nIl ritorno in Urss.\nDopo la Liberazione rimane in Italia altri sei mesi nell'ambito del lavoro di rimpatrio degli ex prigionieri. Al ritorno in Unione Sovietica viene arrestato a causa del clima di sospetto esistente intorno ai soldati catturati dai Tedeschi e sconta tre anni di prigionia. La riabilitazione completa, per la quale si adopera anche l'Anpi di Reggio Emilia, avviene nel 1956.\nDopo la detenzione Tarasov vive a Leningrado lavorando come incisore. Molto attivo nell'\"Associazione Italia-Urss\", ha un ruolo importante nella ricerca della famiglia di F\u00ebdor Andrianovi\u010d Poletaev, caduto in Liguria e decorato con la Medaglia d'oro al valor militare e con la Stella d'Oro di Eroe dell'Unione Sovietica. Inoltre, Tarasov ha una fitta corrispondenza con Alcide Cervi e con altri partigiani modenesi e reggiani, molti dei quali avr\u00e0 modo di incontrare in un viaggio in Italia nel 1965. Nel 1960 pubblica a Leningrado il libro \"Sui monti d'Italia\" (). Il testo, tradotto da Riccardo Bertani, viene pubblicato a puntate tra il 1973 e il 1974 su \"Ricerche storiche\", quadrimestrale dell'\"Istituto Storico della Resistenza di Reggio Emilia\", e nel 1975 viene fatto ristampare dall'Anpi. Negli ultimi anni della sua vita stava inoltre scrivendo \"L'Italia nel cuore\" (), pubblicato postumo a Leningrado nel 1976.\nLa morte.\nTarasov, cui \u00e8 stata dedicata una via a Reggio Emilia, \u00e8 stato decorato dall'Unione Sovietica con l'Ordine della Guerra patriottica di prima classe. Scomparso nel 1971 a seguito di problemi ai polmoni che si trascinava fin dal periodo della guerra, \u00e8 sepolto nel cimitero Bol'\u0161eochtinskoe, nel distretto Krasnogvardejskij di San Pietroburgo. Una targa lo ricorda presso la scuola della allora Leningrado frequentata da Tarasov dal 1929 al 1936."}
{"id": "4106511", "revid": "271907", "url": "https://it.wikipedia.org/wiki?curid=4106511", "title": "Anatolij Tarassov", "text": ""}
{"id": "4106512", "revid": "1573940", "url": "https://it.wikipedia.org/wiki?curid=4106512", "title": "Kazuma Kodaka", "text": "Ha fatto il suo debutto nel 1989 su rivista con Sessa Takuma! .\nScrive principalmente manga che raccontano storie sentimentali tra ragazzi maschi, ed \u00e8 stata descritta come una pioniera oltre che maestra nel genere: ha scelto d'inserire storie omosessuali nei suoi racconti, trovando questo tipo di storie pi\u00f9 interessanti delle solite trame sh\u014djo per ragazze.\nHa anche scritto molte parodie di serie famose, come Slam Dunk, Fullmetal alchemist e The Prince of Tennis. Ha inoltre disegnato i personaggi dell'OAV Pratiche fuori orario: per sua stessa ammissione, una delle autrici che pi\u00f9 l'ha influenzata \u00e8 stata Rumiko Takahashi.\nContinua a disegnare a mano senza usare le tecniche computerizzate ed ha imparato le tecniche sh\u014djo da Sanami Matoh, autrice di ."}
{"id": "4106513", "revid": "718859", "url": "https://it.wikipedia.org/wiki?curid=4106513", "title": "Kazuma Kodata", "text": ""}
{"id": "4106514", "revid": "15756", "url": "https://it.wikipedia.org/wiki?curid=4106514", "title": "Hector Zazou", "text": "Biografia.\nProduttore e compositore versatile i cui interessi spaziano dal rock (con la band The Barricades) alla musica impressionista francese (con il duo ZNR) fino alla musica tradizionale africana (tre album con Bony Bikaye). Ha collaborato tra gli altri con Bj\u00f6rk, Sainkho, Siouxsie, David Sylvian e i P.G.R. \nIl suo ultimo album, \"In the house of mirrors\", coinvolge numerosi artisti uzbechi e indiani.\nL'album \u201cSahara Blue\u201d (1992) \u00e8 un tributo al poeta francese Arthur Rimbaud, che vede la partecipazione di G\u00e9rard Depardieu, David Sylvian, Bill Laswell, Khaled, Dead Can Dance. \u201cLights In The Dark\u201d (1998) \u00e8 un'esplorazione della musica sacra celtica del XII secolo. L'ultimo progetto a cui ha lavorato \u00e8 un album intitolato In the House of Mirrors, uscito poche settimane dopo la sua morte. Registrato a Mumbai con la collaborazione di quattro importanti strumentisti provenienti da India e Uzbekistan In questo lavoro ha proposto una nuova interpretazione della musica classica asiatica."}
{"id": "4106518", "revid": "1869172", "url": "https://it.wikipedia.org/wiki?curid=4106518", "title": "Kon Kham", "text": "Divenne re nel 1430 dopo la morte del suo predecessore, il nipote Yukhon, vittima di un complotto di corte. La sua sorte fu simile a quella dei suoi due predecessori e fu assassinato 18 mesi dopo la sua ascesa al trono.\nLe cronache che lo menzionano provengono dagli antichi annali di Lan Xang, di Lanna, di Ayutthaya e di Birmania, che differiscono tra loro. Gli annali di Lan Xang furono tradotti in altre lingue ed interpretati in diversi modi, dando luogo a controversie sull'attendibilit\u00e0 dei riferimenti storici. La principale tra le critiche che determinarono il cambiamento del testo originale, fu dettata dalla convinzione che molti degli avvenimenti storici fossero stati omessi o distorti nell'edizione originale a maggior gloria del regno. Gli avvenimenti e le date relative alla vita di Kon Kham non sono quindi pienamente attendibili, anche per la difficolt\u00e0 che ebbero gli storiografi a registrare l'incalzante susseguirsi degli avvenimenti di questo periodo oscuro di Lan Xang.\nBiografia.\nEra il quarto figlio di re Samsenthai, l'unico che ebbe con la regina Noi On So, figlia del re di Lanna. Prima di divenire sovrano di Lan Xang, fu governatore del Principato di Xieng Sa. Sal\u00ec al trono nel 1430, ereditando dal nipote Yukhon (figlio del fratellastro Lan Kham Deng) uno Stato in gravi condizioni di instabilit\u00e0, al cui interno fazioni dell'aristocrazia si disputavano il potere. Il suo regno fu dominato dalla cortigiana Maha Devi (letteralmente: \"Grande dea\"), un membro della famiglia reale che aveva acquisito crescente importanza durante il regno di Lan Kham Deng. Era stata la mandante degli assassinii dei Re Phommathat e Yukhon, che avevano ostacolato le sue brame di potere.\nKon Kham fu scelto come sovrano per l'intercessione di Maha Devi, che intendeva farne un fantoccio di cui disporre a piacimento. Fu a sua volta vittima di un complotto ordito dalla stessa Maha Devi, che lo fece assassinare nel 1432 in una localit\u00e0 chiamata Khok Heua (o Kok Rua). Mor\u00ec dopo soli 18 mesi di regno, durante i quali non furono registrati altri eventi rilevanti. L'aristocrazia della capitale nomin\u00f2 suo successore il governatore del Principato di Pak Huei Luang, il principe Kham Tam, fratellastro di Kon Kham.\nCrisi del regno.\nLe tragiche morti di Phommathat, Yukhon e Kon Kham furono solo alcuni dei gravi episodi che insanguinarono il paese in quegli anni. La sfrenata ambizione di Maha Devi aveva destabilizzato l'armonia che aveva contraddistinto la corte di Lan Xang fino al regno di Lan Kham Deng, ed avrebbe in seguito provocato altri eventi luttuosi, tra cui la morte di altri monarchi di Lan Xang. Sarebbe riuscita a diventare la prima donna sovrano di Lan Xang quando ormai aveva pi\u00f9 di 90 anni, attorno al 1440, ma il suo regno dur\u00f2 poco. Decisi a porre fine ai suoi soprusi, membri della nobilt\u00e0 fecero uccidere lei ed il giovane marito, per poi mettere a capo dello stato un consiglio formato da alti prelati.\nUn altro elemento che contribu\u00ec ai luttuosi eventi, fu la frattura che avvenne a corte fra la fazione alleata ai siamesi del Regno di Ayutthaya e quella alleata all'Impero Khmer. La prima si era creata quando il re di Ayutthaya Ramathibodi I aveva fatto sposare negli anni 60 del secolo precedente la figlia Nang Keo Lot Fa a Fa Ngum, il fondatore di Lan Xang. Tale fazione era costituita dagli aristocratici fedeli alla tradizione della corte del Regno di Mueang Sua, che erano stati messi in secondo piano da Fa Ngum.\nLa seconda fazione era legata alla corte khmer, che era stata fondamentale nell'unificazione del paese con l'appoggio militare ed economico fornito per la campagna militare che port\u00f2 alla fondazione di Lan Xang. Alcuni storiografi ipotizzano che l'adesione di Fa Ngum alla causa khmer ed il conflitto tra le due fazioni avesse influito sulla destituzione e l'esilio dello stesso sovrano, incapace di gestire la situazione nei suoi ultimi anni di vita. Nel 1431, il gi\u00e0 declinante Impero Khmer aveva subito la distruzione della capitale Angkor Thom da parte delle armate di Ayutthaya e la corte si era spostata a sud-est nella zona dell'odierna Phnom Penh. Tale evento aveva posto fine all'influenza dei khmer nel sudest asiatico."}
{"id": "4106519", "revid": "478814", "url": "https://it.wikipedia.org/wiki?curid=4106519", "title": "Konekham", "text": ""}
{"id": "4106520", "revid": "1124164", "url": "https://it.wikipedia.org/wiki?curid=4106520", "title": "Polittico di Porto San Giorgio", "text": "Il Polittico di Porto San Giorgio \u00e8 un dipinto a tempera e oro su tavola di Carlo Crivelli, gi\u00e0 datato al 1470 (firma non pi\u00f9 leggibile) e smembrato tra musei europei e americani. Si trovava originariamente nella chiesa di San Giorgio a Porto San Giorgio (provincia di Fermo). Esempio emblematico della rapacit\u00e0 del mercato collezionistico tra Sette e Ottocento, il polittico venne smembrato nel XIX secolo e venduto in lotti separati che sparsero le tavole in due continenti.\nStoria.\nUn documento dell'archivio di Fermo, tramandato ma oggi non pi\u00f9 rintracciabile in originale, ricorda l'opera commissionata nel 1470 da un certo Giorgio, albanese emigrato in Italia per l'avanzata dei Turchi Ottomani dopo la morte di Skanderbeg nel 1468. Giorgio fu il capostipite della famiglia Salvadori, proprietari per secoli del polittico. Ceduto a Martin Colnaghi per finizianzare una bonifica delle coste, fu poi smembrato. \nLa data dell'opera \u00e8 confermata, oltre che da dati stilistici, anche da documenti settecenteschi che ricordano la firma dell'artista un tempo presente alla base della cornice: \" 1470\". Si tratta di due inventari, uno del 1727 redatto dal pievano Anselmo Ercoli e uno del 1771 risalente a una visita pastorale. Nel secondo il polittico \u00e8 descritto minuziosamente, fatto che ha aiutato la ricostruzione. Vi si riporta anche come nella stessa cappella esistessero due tavole con tre santi ciascuno e gli stemmi Salvadori dipinte assieme al polittico: forse la predella ad oggi sconosciuta.\nNel 1803 la vecchia parrocchiale fu demolita e il polittico trasferito nel chiesa del Suffragio, sede provvisoria delle attivit\u00e0 liturgiche. Nel 1832 il dipinto era in casa Salvadori, nell'attesa che la nuova chiesa fosse terminata; qui lo vide e la descrisse il Maggiori e pochi anni dopo (1834) Amico Ricci lo ricord\u00f2 gi\u00e0 nella nuova parrocchiale, anche se i santi a mezza figura erano gi\u00e0 stati asportati e conservati in casa dei Salvadori. Poco dopo sull'altare venne posta una statua di \"San Giorgio\" e i pannelli restanti del polittico vennero restituiti alla famiglia. L'anno successivo, nel 1835, l'opera era gi\u00e0 stata trasportata a Roma e, ormai smembrata, fu venduta da Luigi Salvadori Paleotti al collezionista dell'ambasciata portoghese Hudson per 90 scudi. Il priore del Comune di Porto San Giorgio per\u00f2, che evidentemente rivendicava la propriet\u00e0 del polittico, avvi\u00f2 una controversia col Salvadori contestando l'atto di vendita, che si risolse con un nuovo pagamento, questa volta di trecento scudi: \u00e8 evidente come il lavoro artistico fosse visto esclusivamente come bene di scambio con cui battere cassa, senza alcun interesse per la sua salvaguardia. Passato nella collezione Ward (poi Dudley), venne qui visto da Waagen e fu poi esposto nell'Egyptian Hall a Londra, dove lo videro Crowe e Cavalcaselle. Nel 1876 alla vendita della collezione Dudley a Londra fu acquistato da Martin Colnaghi e quindi disperso in varie raccolte.\nL'identificazione dei vari scomparti e la ricostruzione del polittico fu un'operazione lunga, che richiese numerosi interventi critici, avviata nel 1931 da Philip Hendy che associ\u00f2 i due santi nella National Gallery di Londra con il \"San Giorgio\" dell'Isabella Stewart-Gardner Museum di Boston. Roberto Longhi identific\u00f2 poi la \"Madonna Cook\" a Washington e la \"Piet\u00e0\" a Detroit come facenti parte del polittico (1946). Infine Federico Zeri, nel 1950, riconobbe i due \"Santi Caterina d'Alessandria e Girolamo\", dopodich\u00e9 fu relativamente semplice trovare sulla scia i \"Santi Antonio abate e Lucia\" (J. Bialostocki, 1956). Resta tuttavia ignota la predella con sei santi e gli stemmi Salvadori. Una ricerca negli archivi di casa Salvadori ha prodotto un documento del 1805 in cui si parla di un'\"Ultima Cena\", compatibile con le misure delle tavole di \"alcuni santi\" (un palmo) e che forse stava al centro della predella.\nIl polittico venne temporaneamente riunito alla mostra monografica sull'artista a Venezia nel 1961. Oggi a Porto San Giorgio ne esiste una copia che ne ricostruisce le fattezze.\nDescrizione e stile.\nIl polittico, stilisticamente affine a quello di Massa Fermana, si tratta di un'opera fondamentale nell'evoluzione stilistica del pittore, nello stemperare gradualmente le influenze dell'arte padovana, verso una resa pi\u00f9 delicata, accesa per\u00f2, qua e l\u00e0, da brani di intenso realismo.\nNella \"Madonna col Bambino\" si nota appena ai piedi del trono, in basso a sinistra per non turbare l'equilibrio della composizione, il donatore; il \"San Giorgio e il drago\" resta, come sar\u00e0 per tutta l'opera del Crivelli, indifferente ai valori atmosferici, esaltando con un segno pi\u00f9 agile e meno incisivo la componente fiabesca tardogotica della composizione; la posa agile del cavallo ricorda comunque un'opera appena terminata, anche il \"San Giorgio\" di Cosm\u00e8 Tura (1469), dimostrando come il Crivelli fosse tutt'altro che isolato.\nL'autografia dei \"santi Pietro e Paolo\" \u00e8 stata messa in dubbio da alcuni studiosi a causa della scarsa correttezza del disegno in alcuni particolari, fino ad assegnarlo a uno sconosciuto Maestro della predella di Brera, lo stesso pittore di uno dei pannelli della predella del \"Trittico di Camerino\", la quale \u00e8 tuttavia assegnata allo stesso Crivelli.\nNella \"Piet\u00e0\", invece, il Crivelli articola in pi\u00f9 piani il gruppo dei dolenti che si raccolgono intorno alla figura del Cristo morto, ritmandoli nella curvatura della lunetta e annunciando gli sviluppi pi\u00f9 sapientemente drammatici delle future opere di medesimo soggetto."}
{"id": "4106527", "revid": "1444345", "url": "https://it.wikipedia.org/wiki?curid=4106527", "title": "Black Mirror", "text": ""}
{"id": "4106528", "revid": "2066728", "url": "https://it.wikipedia.org/wiki?curid=4106528", "title": "La lingua italiana", "text": "La lingua italiana. Storia, strutture, testi, \u00e8 una rivista di linguistica e di storia della lingua italiana.\nStoria.\nFondata da Maria Luisa Altieri Biagi, Maurizio Dardano e Pietro Trifone nel 2005, \u00e8 attualmente diretta da Dardano, Trifone e Gianluca Frenguelli.\nFanno parte del comitato scientifico Zygmunt Baranski, Gerald Bernhard, Margarita Borreguero Zuloaga, Franck Floricic, Giovanna Frosini, Gaston Gross, Christopher Kleinhenz, Adam Ledgeway, Massimo Palermo, Aldo Menichetti, Franz Rainer, Lorenzo Tomasin.\nFanno parte del comitato di redazione Joshua Brown, Gianluca Colella, Yorick Gomez Gane, Davide Mastrantonio, Emiliano Picchiorri, Giuseppe Polimeni, Luigi Spagnolo, Emanuele Ventura.\nVi si trovano ricerche e studi sulla lingua italiana, antica e moderna, letteraria e non, di taglio sincronico o diacronico. Sono presenti anche contributi di filologia italiana.\nLa rivista ospita interviste a studiosi stranieri e una rubrica di recensioni a volumi del settore apparsi negli ultimi anni."}
{"id": "4106530", "revid": "767487", "url": "https://it.wikipedia.org/wiki?curid=4106530", "title": "Piccadilly (film)", "text": "Piccadilly \u00e8 un film del 1929 diretto da Ewald Andr\u00e9 Dupont (non accreditato).\nTrama.\nUn night club in declino viene salvato dalla sua nuova attrazione, la danzatrice esotica Shosho. Ma Shosho ossessiona il proprietario del Piccadilly: si innesca una catena di eventi che porter\u00e0 la storia fino alla tragedia.\nProduzione.\nIl film fu prodotto dalla British International Pictures (BIP). Venne girato nei British International Pictures Studios di Borehamwood a Hertfordshire. Girato muto, gli vennero aggiunti effetti sonori e musica sincronizzata.\nDistribuzione.\nDistribuito dalla Wardour Films, il film usc\u00ec nelle sale cinematografiche britanniche nel febbraio 1929. Negli Stati Uniti, venne presentato il 1\u00ba giugno 1929, distribuito dalla Sono Art-World Wide Pictures.\nCopia delle pellicola (35\u00a0mm colorata e restaurata) viene conservata negli archivi del National Film and Television Archive of the British Film Institute. Il film \u00e8 stato rifatto in una versione di 109 minuti dal British Film Institute."}
{"id": "4106533", "revid": "50850034", "url": "https://it.wikipedia.org/wiki?curid=4106533", "title": "Raccolta di firme", "text": ""}
{"id": "4106537", "revid": "287204", "url": "https://it.wikipedia.org/wiki?curid=4106537", "title": "Superligaen 2012-2013", "text": "La Superligaen 2012-2013 \u00e8 stata la 100\u00aa edizione della massima serie del campionato di calcio danese e 23\u00aa come Superligaen, disputata tra il 13 luglio 2012 e il 20 maggio 2013 e conclusa con la vittoria del FC K\u00f8benhavn, al suo undicesimo titolo.\nStagione.\nNovit\u00e0.\nAl termine della stagione 2011-2012, sono retrocesse Lyngby e HB K\u00f8ge. Al loro posto sono state promosse dalla 1. Division Esbjerg e Randers.\nFormula.\nLe 12 squadre partecipanti si affrontano in gironi di andata-ritorno-andata, per un totale di 33 giornate.\nGrazie alla finale tutta tedesca di Londra 2013 fra societ\u00e0 gi\u00e0 piazzate nel loro campionato, che ha lasciato vacante il posto dei campioni d'Europa, la squadra campione di Danimarca entrer\u00e0 direttamente nei gironi della UEFA Champions League 2013-2014, mentre solo la seconda classificata si qualificher\u00e0 per il terzo turno di qualificazione.\nLe squadre classificate al terzo e al quarto posto si qualificheranno rispettivamente per il terzo e per il secondo turno di qualificazione della UEFA Europa League 2013-2014.\nLe ultime due classificate retrocederanno direttamente in 1. Division."}
{"id": "4106542", "revid": "293713", "url": "https://it.wikipedia.org/wiki?curid=4106542", "title": "Repubblica Radio TV", "text": ""}
{"id": "4106546", "revid": "547034", "url": "https://it.wikipedia.org/wiki?curid=4106546", "title": "Cyril Ritchard", "text": "Lavor\u00f2 a teatro, al cinema e in televisione. Viene ricordato come l'interprete di capitan Hook in Peter Pan (musical) interpretato da Mary Martin.\nBiografia.\nCyril Trimnell-Ritchard nacque a Surry Hills, nei sobborghi di Sydney, il 1\u00ba dicembre 1897, da genitori australiani: suo padre Herbert Trimnell-Ritchard era di religione protestante, sua madre Marguerite una devota cattolica che lo allev\u00f2 nella sua fede e lo fece studiare presso i gesuiti del St Aloysius' College.\nAll'inizio della sua carriera, Ritchard prese parte a numerose commedie musicali tra le quali, nel 1918, Ivan Dimitri in \"Katinka\" di Rudolf Friml a Melbourne l'8 giugno, \"Going Up\" e \"Yes, Uncle!\", uno dei grandi successi delle scene londinesi al tempo della prima guerra mondiale, di cui fu protagonista insieme a Madge Elliott che pi\u00f9 tardi diventer\u00e0 sua moglie.\nNegli anni venti e trenta, Ritchard lavor\u00f2 per il cinema, apparendo in tredici film. Nel 1929, fu protagonista di \"Piccadilly\" di Ewald Andr\u00e9 Dupont, dove recitava a fianco di Anna May Wong. Nello stesso anno, Hitchcock gli affid\u00f2 il ruolo del cattivo in \"Ricatto\", uno dei pi\u00f9 noti gialli inglesi del maestro del brivido.\nNel 1954, Ritchard diventer\u00e0 una star del Broadway theatre indossando i panni di Capitan Hook in Peter Pan (musical) che aveva come protagonista Mary Martin. Per questa interpretazione, l'attore vinse il Tony Award. Insieme a Mary Martin, riprese il suo ruolo nella versione televisiva del musical prodotto dalla NBC. Nel 1959, l'attore vinse il suo secondo Tony Award per la commedia \"The Pleasure of His Company\".\nAl Metropolitan Opera House debutta sempre nel 1954 con la regia di Il barbiere di Siviglia (Rossini) nel quale interpreta anche il ruolo di Ambrogio diretto da Alberto Erede con Robert Merrill, Roberta Peters, Cesare Valletti, Fernando Corena e Cesare Siepi. \nNel 1955 cura la regia di Les contes d'Hoffmann diretto da Pierre Monteux con Richard Tucker, la Peters, Ris\u00eb Stevens e Lucine Amara, nel 1956 La P\u00e9richole nel quale interpreta anche il ruolo di Andres con Rosalind Elias e Charles Anthony Caruso e nel 1959 Le nozze di Figaro diretto da Erich Leinsdorf con Siepi, Elisabeth S\u00f6derstr\u00f6m, Lisa Della Casa, Ezio Flagello e Regina Resnik e Der Zigeunerbaron con Nicolai Gedda.\nDalla fine degli anni cinquanta, Ritchard divent\u00f2 una presenza fissa in numerosi variet\u00e0 e programmi televisivi. Durante una tourn\u00e9e a Chicago, ebbe un attacco cardiaco il 25 novembre 1977. Venne ricoverato in ospedale e, un mese pi\u00f9 tardi, mor\u00ec all'et\u00e0 di ottant'anni. Venne sepolto al Saint Mary's Cemetery a Ridgefield, nel Connecticut, dove si trovava la sua casa di campagna nella quale aveva vissuto a lungo."}
{"id": "4106547", "revid": "1573940", "url": "https://it.wikipedia.org/wiki?curid=4106547", "title": "Desire (manga)", "text": " \u00e8 un manga di genere \"yaoi\" scritto da Maki Kazumi ed illustrato da Yukine Honami. \u00c8 stato pubblicato in volume unico nel 2001, mentre la versione in inglese, etichettata come vietata ai minori di 18 anni, \u00e8 di tre anni dopo. \nLa storia si compone di quattro capitoli, pi\u00f9 un episodio speciale d'epilogo intitolato \"Not That Deviant\" e due capitoletti finali intitolati \"Free Talk\" che raffigurano un colloquio tra l'autore ed alcuni tra i personaggi del manga.\nTrama.\nToru \u00e8 un ragazzo di liceo estremamente introverso e timido che si trova ad avere una cotta per Ryoji, uno dei membri pi\u00f9 popolari della squadra di nuoto ben noto per le sue scappatelle. A complicare ulteriormente la situazione c'\u00e8 il fatto che i due sono amici stretti da molto tempo, il che costringe Toru a nascondere i suoi veri sentimenti continuando a fingere di essere solo quello che \u00e8 sempre stato ai suoi occhi, cio\u00e8 nient'altro che un caro amico.\nIl ragazzo si trova cos\u00ec diviso tra il suo amore inespresso ma sempre pi\u00f9 forte per Ryoji e l'apparenza indifferente che deve mantenere quotidianamente ogniqualvolta lo incontra. Ma tutto improvvisamente sembra cambiare quando un giorno, senza alcun preavviso, Ryoji fa una proposta esplicita a Toru, chiedendogli se sarebbe disposto a fare qualche esperienza di tipo sessuale con lui. \nRyoji ammette inoltre senza esitazione che durante i rapporti con la sua ragazza gli capitava spesso di pensare a lui, il che gli suscitava un grandissimo desiderio. A seguito delle pressioni di Ryoji il ragazzo accetta, pur non essendo ancora sicuro dei sentimenti autentici provati dall'amico nei suoi confronti. Il tempo passa e Toru si rende conto sempre pi\u00f9 che per Ryoji questa relazione \u00e8 stata solamente un'avventura dettata dalla curiosit\u00e0, non certo da una reale attrazione romantica. \nToru \u00e8 molto depresso dalla situazione, e confida il suo tumulto emotivo ad un altro amico, Kashiwazaki, poich\u00e9 non \u00e8 in grado di gestire da solo quest'amore a quanto pare non corrisposto. I due ideano cos\u00ec un piano per scoprire le reali intenzioni di Ryoji: decidono di fingersi reciprocamente innamorati e osservare la reazione del campione di nuoto.\nDopo esser venuto a conoscenza della presunta relazione sentimentale tra Toru e Kashiwazaki, Ryoji si arrabbia molto, dimostrandosi molto geloso dell'amico; prova infatti a fare di tutto per separarli. Il piano messo in atto a quanto pare ha funzionato alla perfezione, ma ora Toru si trova in grande imbarazzo, al centro d'un triangolo amoroso, poich\u00e9 si rende conto che Kashiwazaki \u00e8 in realt\u00e0 da tempo realmente innamorato di lui, e capisce cos\u00ec di non essere stato l'unico ad aver nascosto i suoi veri sentimenti."}
{"id": "4106549", "revid": "1543377", "url": "https://it.wikipedia.org/wiki?curid=4106549", "title": "Lester Patrick Trophy", "text": "Il Lester Patrick Trophy \u00e8 un premio istituito dalla National Hockey League e da USA Hockey nel 1966 per rendere omaggio ai principali esponenti del mondo dell'hockey su ghiaccio negli Stati Uniti. Non viene considerato ufficialmente come un premio della NHL poich\u00e9 viene assegnato a giocatori, allenatori, dirigenti ed altro personale al di fuori della NHL. Il trofeo prende il proprio nome da Lester Patrick (1883\u20131960), giocatore e per lungo tempo allenatore dei New York Rangers, personaggio chiave nello sviluppo dello sport nel paese.\nStoria.\nIl Lester Patrick Trophy fu presentato dalla dirigenza dei New York Rangers nel 1966. Onora la memoria di Lester Patrick, gi\u00e0 general manager ed allenatore della squadra. Fu presentato a cadenza annuale per coloro che fornivano \"un contributo notevole all'hockey negli Stati Uniti\". Giocatori, allenatori, arbitri e dirigenti sono eleggibili per ricevere tale premio. I vincitori vengono selezionati da un comitato formato da numerosi ufficiali, incluso il Commissioner della NHL, un altro membro della NHL, un rappresentante dei New York Rangers, un membro della Hockey Hall of Fame rientrante nella categoria apposita dei contributori, un membro della Hockey Hall of Fame selezionato fra i giocatori, un membro della U.S. Hockey Hall of Fame, un membro della NHL Broadcasters' Association ed un membro della Professional Hockey Writers' Association. Ciascuno dei membri del comitato cambia ogni anno ad eccezione del Commissioner della NHL, dal 1993 incarico assunto da Gary Bettman. Il primo vincitore nella storia del trofeo fu Jack Adams."}
{"id": "4106554", "revid": "287204", "url": "https://it.wikipedia.org/wiki?curid=4106554", "title": "29080 Astrocourier", "text": "29080 Astrocourier \u00e8 un asteroide della fascia principale. Scoperto nel 1978, presenta un'orbita caratterizzata da un semiasse maggiore pari a 3,1551745\u00a0UA e da un'eccentricit\u00e0 di 0,1824318, inclinata di 18,13367\u00b0 rispetto all'eclittica."}
{"id": "4106555", "revid": "3115", "url": "https://it.wikipedia.org/wiki?curid=4106555", "title": "Roberto Fertonani", "text": " \nBiografia.\nFu uno dei principali studiosi italiani di letteratura tedesca; lavor\u00f2 a lungo per Mondadori. Tradusse principalmente opere di Bertolt Brecht e Johann Wolfgang von Goethe, curandone alcune di Thomas Mann. Nel suo comune d'origine, Rivarolo (Provincia di Mantova), \u00e8 stato creato un concorso di poesia che porta il suo nome."}
{"id": "4106557", "revid": "179980", "url": "https://it.wikipedia.org/wiki?curid=4106557", "title": "Germanista", "text": ""}
{"id": "4106561", "revid": "1543377", "url": "https://it.wikipedia.org/wiki?curid=4106561", "title": "Pinochetismo", "text": "Il pinochetismo \u00e8 un movimento politico personalista cileno di estrema destra, conservatore, nazionalista, autoritario, anticomunista, militarista, patriottico e neoliberista. Il nome deriva dal generale Augusto Pinochet, il dittatore che govern\u00f2 il Cile dal 1973 al 1990.\nIl termine, declinato anche come \"regime pinochetista\" pu\u00f2 descrivere anche il governo dittatoriale del Cile di Pinochet, instauratosi con il golpe cileno del 1973.\nCollocazione nella politica cilena.\nI suoi precedenti storici sono il gremialismo, che fondeva corporativismo e liberismo, e il gruppo neofascista e nazionalista \"Patria y Libertad\", che sostennero il golpe.\nIl pinochetismo esalta il Cile, la libert\u00e0 d'impresa, l'antisemitismo complottista come lotta alla sinistra globalista considerata dalla destra cilena \"ebraica\" e anticristiana, l'autorit\u00e0, la terza via gremialistica, la \"democrazia protetta\" teorizzata nella Costituzione pinochetista scritta da Jaime Guzman (un cattolico conservatore schmittiano), il culto della personalit\u00e0 del generale (quasi assente all'epoca del regime) e il ruolo delle forze armate come asse portante della societ\u00e0\nI seguaci dell'eterogeneo movimento, considerano Pinochet come il salvatore e il padre della Patria, per aver abbattuto violentemente il governo socialista di Salvador Allende e aver eliminato l'opposizione comunista. Essi considerano il golpe cileno del 1973 come una guerra civile, tendendo a minimizzare il numero dei morti e dei desaparecidos, e comunque discolpando il generale, poich\u00e9 considerano ci\u00f2 come una situazione d'emergenza dovuta al particolare momento storico.\nRapporti con la Chiesa.\nIl pinochetismo ha avuto un rapporto complesso con la Chiesa, perch\u00e9 da un lato promosse i valori tradizionali della chiesa come matrimonio o famiglia, ma per il resto mantenne una lotta con la gerarchia della Chiesa cattolica, che accus\u00f2 di essere un \"strumento del comunismo internazionale\" e che ha protetto i perseguitati dal regime; il rapporto con il cardinale Ra\u00fal Silva Henr\u00edquez era molto difficile: egli era chiamato \"lacch\u00e8 di Mosca\". In questo periodo alcuni sacerdoti furono espulsi, altri erano costantemente molestati e alcuni sono stati perseguitati, torturati e uccisi.\nIl regime militare promosse i valori tradizionali, ma mantenne il carattere laico dello Stato del Cile, in quanto alcuni membri del governo non erano cattolici (molti ufficiali militari erano luterani di origine tedesca, e ci sono stati alcuni ministri e diversi rappresentanti ebrei e massoni; anche Pinochet, secondo alcuni, fu apprendista dell'ordine in cui il padre occupava una posizione importante). Entro la fine del regime militare nel 1989 e su esplicita richiesta dell'ammiraglio Jos\u00e9 Toribio Merino, cattolico, che rappresentava il ramo pi\u00f9 conservatore delle forze armate, \u00e8 stato abolito l'aborto \"terapeutico\". Pinochet fu comunque un cattolico tradizionale, preconciliare; stimava molto mons. Marcel Lefebvre, che invit\u00f2 pi\u00f9 volte in Cile e lo storico ebreo Mosse defin\u00ec il pinochetismo, con le sue persecuzioni antisemite, una sintesi moderna di nazismo e cattolicesimo conservatore \nPinochet intervenne a celebrazioni della Chiesa Evangelica, diventando il primo presidente cileno per partecipare al Te Deum dei luterani.\nIl papa Giovanni Paolo II visit\u00f2 il Cile, affacciandosi al balcone con Pinochet nel 1987, visita organizzata dall'allora nunzio apostolico Angelo Sodano e nel 1993 gli sped\u00ec gli auguri per il 50\u00ba anniversario di matrimonio.\nPartiti politici \"pinochetisti\".\nCome previsto dalla costituzione cilena del 1980, dal 1987 fu di nuovo possibile ricostituire i partiti politici in Cile.\nIn occasione del plebiscito cileno del 1988 per decidere se concedere ulteriori otto anni alla presidenza della repubblica per Pinochet, si schierarono per il dittatore: Avanzada Nacional (AN), Democracia Radical (DR), Gran Frente C\u00edvico de Chile, Partido del Sur (SUR), Partido Democr\u00e1tico de Chile (PADECH), Partido Liberal Dem\u00f3crata de Chile (PLD), Partido Nacional (PN), Partido Socialdem\u00f3crata (PSD), Renovaci\u00f3n Nacional (RN), Uni\u00f3n Dem\u00f3crata Independiente (UDI). Il \"Si\" ottenne il 44,01 % dei voti e quindi l'anno successivo si tennero le nuove elezioni presidenziali. La galassia dei partiti filopinochet, entr\u00f2 con UDI e RN, nella coalizione \"Aliancia y Progreso\" che sostenne Hernan Buchi, ministro delle finanze del governo Pinochet, che per\u00f2 ottenne solo il 29,40%. Un \"Movimiento Independiente Pinochetista\" esistette dal 1987 al 1989.\nPartiti \"pinochetisti\" odierni.\nEsistono, sulla scena politica cilena, partiti strettamente pinochetisti, situati all'estrema destra del panorama politico, come \"Azione Pinochetista Unitaria\" (APU) detto anche \"Partito di Liberazione Nazionale\" (PLN), fondato da Gonzalo Townsend, nipote (figlio della sorella) di Pinochet, e suo ex segretario personale.\nNel 2012 il governo conservatore di Sebastian Pi\u00f1era, \u00e8 stato accusato di promuovere il revisionismo e il negazionismo nei confronti della dittatura pinochetista: in particolare il Ministero dell'Istruzione ha ordinato di cancellare la parola \"dittatura\" per descrivere il periodo di Pinochet nei libri di scuola elementare. Le disposizioni definiscono il suo governo solo come \"regime militare\" (usato comunque anche dalla storiografia neutrale di lingua spagnola per definire il periodo pinochetista)."}
