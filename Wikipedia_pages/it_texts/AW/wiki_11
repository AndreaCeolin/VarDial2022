{"id": "3977278", "revid": "686936", "url": "https://it.wikipedia.org/wiki?curid=3977278", "title": "Cameron Heyward", "text": "Carriera.\nPittsburgh Steelers.\nHeyward fu scelto nel corso del primo dai Pittsburgh Steelers nel Draft 2011. Il 29 luglio 2011, Heyward firm\u00f2 un contratto quadriennale con gli Steelers con un'opzione per il quinto anno. Nella pre-stagione indoss\u00f2 il numero 95, prima di passare al 97 nel debutto della stagione regolare.\nIl 4 dicembre 2011, in una gara contro i Cincinnati Bengals, Heyward blocc\u00f2 il suo primo field goal, su un tentativo da 33 yard di Mike Nugent di Cincinnati. La sua stagione si concluse giocando tutte e 16 le partite, nessuna delle quali da titolare, con 11 tackle, un sack ed un fumble forzato. Dopo avere giocato ancora tutte le 16 gare come riserva nel 2012, nell'annata successiva Heyward divenne stabilmente titolare della difesa degli Steelers terminando con i nuovi primati personali per tackle (59), sack (5,0) e passaggi deviati (7).\nNel 2014, Heyward guid\u00f2 gli Steelers, assieme a Jason Worilds, con 7,5 sack giocando per la prima volta tutte le 16 partite come titolare.\nNel quarto turno della stagione 2017, Heyward fu premiato come miglior difensore della AFC della settimana dopo avere messo a segno due sack e un fumble recuperato nella vittoria sui Baltimore Ravens. Torn\u00f2 a vincere tale riconoscimento dopo altri due sack su Brett Hundley dei Green Bay Packers nel dodicesimo turno. A fine stagione fu inserito nel First-team All-Pro.\nAlla fine della stagione 2019 Heyward fu convocato per il suo secondo Pro Bowl e inserito nel First-team All-Pro dopo avere messo a segno 9 sack.\nHeyward apr\u00ec la stagione 2020 con il primo intercetto in carriera ai danni di Daniel Jones nella vittoria sui New York Giants. A fine stagione fu convocato per il suo terzo Pro Bowl (non disputato a causa della pandemia di COVID-19) e inserito nel Second-team All-Pro dopo avere fatto registrare 54 tackle e 4 sack.\nNel 2021 Heyward fu convocato per il suo quarto Pro Bowl e inserito nel First-team All-Pro."}
{"id": "3977280", "revid": "124412449", "url": "https://it.wikipedia.org/wiki?curid=3977280", "title": "One Shot Cinema", "text": "Le migliori canzoni dei film riunite in questo album della collana One Shot dalla Universal Music."}
{"id": "3977290", "revid": "767487", "url": "https://it.wikipedia.org/wiki?curid=3977290", "title": "Notte di nozze (film 1935)", "text": "Notte di nozze (\"The Wedding Night\") \u00e8 un film del 1935 diretto da King Vidor.\nProduzione.\nIl film fu prodotto dalla Howard Productions. Venne girato nei Samuel Goldwyn Studios, al 7200 di Santa Monica Boulevard, a West Hollywood.\nDistribuzione.\nDistribuito dall'United Artists, il film usc\u00ec in sala l'8 marzo 1935, venendo presentato a New York il 15 marzo. In Francia, prese il titolo \"Soir de noces\" e venne proiettato il 3 maggio, mentre in Danimarca usc\u00ec l'8 luglio come \"En eneste nat\"."}
{"id": "3977300", "revid": "1924342", "url": "https://it.wikipedia.org/wiki?curid=3977300", "title": "Discografia di Robin Thicke", "text": "La discografia del cantante statunitense Robin Thicke, consiste in sette album studio, ventisei singoli e venti video musicali.\nL'album di debutto, \"A Beautiful World\", viene pubblicato nel 2003. Dall'album vengono estratti due singoli, tra cui la hit \"When I Get You Alone\". Nel 2006 viene pubblicato \"The Evolution of Robin Thicke\", certificato disco di platino negli Stati Uniti. Dall'album vengono estratti quattro singoli, tra cui la ballad \"Lost Without U\".\nIl terzo album \"Something Else\" viene pubblicato nel settembre 2008, anticipato dal singolo \"Magic\". Nel dicembre 2009 viene pubblicato il quarto album \"Sex Therapy\", anticipato dall'omonimo singolo, primo dei quattro singoli estratti.\nIl quinto album \"Love After War\" viene pubblicato nel dicembre 2011, anticipato dall'omonimo singolo.\nNel 2013 viene pubblicato singolo \"Blurred Lines\", che diventa una hit raggiungendo la posizione numero uno in molti paesi del mondo, diventando il singolo di maggior successo di Thicke. Il singolo \u00e8 incluso nel sesto ed omonimo album.\nAnticipato dal singolo \"Get Her Back\", nel luglio 2014 viene pubblicato il settimo album intitolato \"Paula\"."}
{"id": "3977307", "revid": "729019", "url": "https://it.wikipedia.org/wiki?curid=3977307", "title": "Anciferov", "text": "L'isola di Anciferov (; conosciuta anche come \u0160irinki, in russo \u0428\u0438\u0440\u0438\u043d\u043a\u0438; in giapponese \u5fd7\u6797\u898f\u5cf6, Shirinki-t\u014d) \u00e8 un'isola russa che fa parte dell'arcipelago delle Isole Curili ed \u00e8 situata nel Mare di Ochotsk. Amministrativamente fa parte del Severo-Kuril'skij rajon dell'oblast' di Sachalin, nel Circondario federale dell'Estremo Oriente. Il suo antico nome giapponese deriva dalla lingua ainu e significa \"luogo delle onde alte\". L'isola \u00e8 disabitata.\nGeografia.\nL'isola si trova nella parte nord delle isole Curili, ad ovest della parte meridionale di Paramu\u0161ir, da cui \u00e8 separata dallo stretto di Lu\u017ein (\u043f\u0440\u043e\u043b\u0438\u0432 \u041b\u0443\u0436\u0438\u043d\u0430), largo 15\u00a0km.\nL'isola \u00e8 la parte emersa di uno stratovulcano spento ed \u00e8 costituita dal suo singolo cono, il monte \u0160irinki (\u0433\u043e\u0440\u0430 \u0428\u0438\u0440\u0438\u043d\u043a\u0438), la cui altezza \u00e8 di 747\u00a0m s.l.m.; Anciferov ha una forma praticamente rotonda, con un diametro di circa 4\u00a0km, con solo un promontorio che si allunga verso est, capo Terkut (\u043c\u044b\u0441 \u0422\u0435\u0440\u043a\u0443\u0442). La sua superficie \u00e8 di 7\u00a0km\u00b2.\nSulle rocce delle coste occidentali e meridionali ci sono colonie del leone marino di Steller. Molti uccelli marini, tra i quali il fulmaro, il pulcinella, le urie, gabbiano tridattilo zamperosse, e altre specie di gabbiani, nidificano sulle scogliere settentrionali.\nStoria.\nPrima del contatto europeo, Anciferov non aveva una popolazione permanente, era visitata dalle trib\u00f9 degli Ainu nelle loro battute di caccia.\nRivendicata dall'Impero russo, nel 1875 la sovranit\u00e0 dell'isola pass\u00f2 all'Impero giapponese con il Trattato di San Pietroburgo insieme al resto delle isole Curili. Dopo la seconda guerra mondiale, l'isola pass\u00f2 sotto il controllo dell'Unione Sovietica e attualmente fa parte della Federazione Russa.\nL'isola ha preso il nome dell'atamano cosacco Danila Jakovlevi\u010d Anciferov (\u0414\u0430\u043d\u0438\u043b\u0430 \u042f\u043a\u043e\u0432\u043b\u0435\u0432\u0438\u0447 \u0410\u043d\u0446\u0438\u0444\u0435\u0440\u043e\u0432) che esplor\u00f2 le isole Curili del nord assieme a Ivan Petrovi\u010d Kozyrevskij e che per primo la descrisse, assieme ad altre, all'inizio del XVIII secolo.\nL'isola \u00e8 ora parte di un'area di rifugio della fauna selvatica, ed \u00e8 vietato l'avvicinamento delle navi da pesca nel raggio di 20 chilometri."}
{"id": "3977313", "revid": "984922", "url": "https://it.wikipedia.org/wiki?curid=3977313", "title": "Chris Gorak", "text": "Biografia.\nDopo la laurea in architettura alla Tulane University di New Orleans, inizia a lavorare come art director su film come \"Fight Club\", \"Paura e delirio a Las Vegas\" e \"L'uomo che non c'era\", per poi diventare scenografo e, nel 2006, regista, debuttando con il film \"Right at Your Door\", scritto dallo stesso Gorak come meditazione sugli attentati dell'11 settembre 2001. In seguito a \"Righ at Your Door\", ha diretto nel 2011 il fantascientifico \"L'ora nera\".\nGorak \u00e8 membro dell'Art Directors Guild, il sindacato degli scenografi statunitensi."}
{"id": "3977329", "revid": "1566286", "url": "https://it.wikipedia.org/wiki?curid=3977329", "title": "Edward Woodward", "text": "Carriera.\nDopo essersi diplomato alla Royal Academy of Dramatic Art (RADA), Woodward inizi\u00f2 ad apparire in produzioni teatrali e continu\u00f2 a recitare sul palcoscenico per tutta la sua carriera, sia nel West End di Londra sia a Broadway. Sal\u00ec all'attenzione in ambito televisivo nel 1967 per il suo ruolo da protagonista nella serie televisiva \"Callan\", con la quale ottenne nel 1970 la vittoria ai British Academy Television Awards come miglior attore. \nTra i film, Woodward interpret\u00f2 il ruolo del sergente di polizia Howie nel film horror di culto inglese\"The Wicker Man\" (1973) e il ruolo da protagonista nel film \"Esecuzione di un eroe\" (1980). Dal 1985 interpret\u00f2 il ruolo dell'ex-agente segreto britannico Robert McCall nella serie televisiva \"Un giustiziere a New York\", con la quale ottenne nel 1986 un Golden Globe come miglior attore in una produzione televisiva drammatica.\nVita privata e morte.\nNel 1952 spos\u00f2 l'attrice Venetia Barrett, da cui ebbe tre figli, Tim, Peter e Sarah, anch'essi attori. In seguito Woodward lasci\u00f2 la moglie per l'attrice Michele Dotrice, da cui ebbe un'altra figlia, Emily, anch'ella divenuta attrice, nata nel 1983; la coppia si spos\u00f2 nel 1987, un mese dopo il divorzio di Woodward dalla Barrett. Dopo aver subito due attacchi di cuore, uno nel 1987 e uno nel 1994, Woodward mor\u00ec nel 2009, all'et\u00e0 di 79 anni, per un cancro alla prostata di cui soffriva dal 2003."}
{"id": "3977332", "revid": "125338235", "url": "https://it.wikipedia.org/wiki?curid=3977332", "title": "Tabitha St. Germain", "text": "Passata dalla carriera teatrale al doppiaggio, \u00e8 da allora divenuta una delle doppiatrici centrali della Ocean Production a Vancouver, in Canada. Ha vinto un Dora Award come Paulina Gillis nel 1995 per la sua performance in \"Assassins\", il musical di Stephen Sondheim."}
{"id": "3977333", "revid": "46931", "url": "https://it.wikipedia.org/wiki?curid=3977333", "title": "Young Winston", "text": ""}
{"id": "3977334", "revid": "46291", "url": "https://it.wikipedia.org/wiki?curid=3977334", "title": "Astragalus propinquus", "text": "Astragalus propinquus , meglio conosciuto come \"hu\u00e1ng q\u00ed\" (cinese semplificato: \u9ec4\u82aa; cinese tradizionale: \u9ec3\u82aa) oppure \"b\u011bi q\u00ed\" (cinese: \u5317\u82aa), \"hu\u00e1ng hua hu\u00e1ng q\u00ed\" (cinese: \u9ec4\u82b1\u9ec4\u8006), \u00e8 una pianta perenne della famiglia delle Fabaceae, con fiori giallo-pallido e gambi contorti.\nDescrizione.\n\u00c8 una pianta erbacea perenne di altezza, a completo accrescimento, da 25\u201340\u00a0cm. Le foglie sono lunghe 3\u20136\u00a0cm, di forma triangolare ovata. Le radici sono di sezione cilindrica e di colore giallo-bruno.\nDistribuzione e habitat.\nLa pianta \u00e8 diffusa in Cina, Corea, Mongolia e Siberia dove sono presenti estese coltivazioni.\nUtilizzo.\nGli erboristi ritengono che i polisaccaridi contenuti nell'erba stimolino il sistema immunitario e in genere rafforzino l'organismo, accelerando il metabolismo, promuovendo la riparazione dei tessuti e aumentando l'energia. Nella medicina cinese l'astragalo \u00e8 consumato dolce e leggermente caldo. Le indicazioni della medicina cinese sono: debolezza e stanchezza generali, perdita di appetito, eccessiva sudorazione, deficit oppure anormalit\u00e0 del sangue conseguenti a sanguinamenti eccessivi; nell'erboristeria occidentale sono i raffreddori e influenza ricorrenti, AIDS, cancro, stanchezza cronica.\nL'astragalo \u00e8 stato usato per secoli nella terapia fu-zheng, che tratta i disturbi rafforzando i meccanismi di difesa naturale del corpo. Il concetto della terapia fu-zheng \u00e8 stato riconosciuto dai ricercatori occidentali, che hanno esaminato gli effetti dell'astragalo sul sistema immunitario dei pazienti con tumore sottoposti a chemioterapia o a radioterapia. Anche se non conclusivi, i risultati di questi studi suggeriscono che l'astragalo ha effetti positivi in questi pazienti.\nI principi attivi si trovano nella radice disseccata che si presenta in forma cilindrica, in generale senza diramazioni, con lunghezza variabile fino ad un metro e con un diametro fino a 4 centimetri. I composti biologici attivi sono: le saponine triterpeniche, i flavonoidi, i polisaccaridi, ed infine le ammine piogene.\nFarmacologia.\nEffetti farmacologici dell'Astragalo sono di tipo: immunostimolatorio attivazione del RES, induzione dell'alfa e gamma interferone, aumento dell'attivit\u00e0 delle cellule T-helper e dell'attivit\u00e0 chemiotattica dei macrofagi, inibizione della transcriptasi inversa dei retrovirus e della DNA polimerasi; adattogeno, antinfiammatorio, epatoprotettore, cardiotonico, aumento della motilit\u00e0 spermatica.\nStudi eseguiti sia in vitro che in vivo hanno confermato l'efficacia dell'Astragalo nella stimolazione del sistema immunitario. Dai dati ottenuti in vitro \u00e8 stato possibile evidenziare che i polisaccaridi isolati dalla pianta, alla concentrazione di 10\u00a0mg/ml, sono in grado di aumentare l'indice di blastizzazione in colture miste di linfociti e la granulopessia dei macrofagi o dei polimorfonucleati.\nUtilizzando la tecnica nota come local Xenogenic graft-versus-host reaction come test per la funzionalit\u00e0 delle cellule T, gli studiosi hanno scoperto che quelle cellule mononucleari, derivate da pazienti neoplastici, che erano state preincubate con una frazione di polisaccaridi dell'Astragalus membranaceus avevano un significativo incremento dell'attivit\u00e0 immunitaria e inoltre ripristinavano la funzionalit\u00e0 delle cellule T depresse nei pazienti neoplastici. Lo stesso tipo di azione immunostimolante \u00e8 stata evidenziata in vivo su ratti trattati con ciclofosfamide (potente farmaco ad attivit\u00e0 citostatica che produce immunodepressione) cui era stata somministrata la stessa frazione di polisaccaridi estratti dall'Astragalo.\nDagli studi condotti in vivo sono stati evidenziati l'attivazione del sistema reticolo endoteliale, l'induzione del alfa- e gamma-interferone, aumento dell'attivit\u00e0 delle cellule T-helper e della chemiotassi dei macrofagi, oltre che l'inibizione della transcriptasi inversa dei retrovirus e della DNA polimerasi.\nI polisaccaridi dell'Astragalo mostrano notevole attivit\u00e0 immunostimolante nei confronti sia del sistema umorale che di quello cellulo-mediato.\nLa somministrazione orale di un estratto acquoso di Astragalo eseguita su 1000 soggetti \u00e8 stata in grado di diminuire l'incidenza e ridurre il decorso delle comuni malattie da raffreddamento. In questi soggetti in effetti, dopo due mesi di somministrazione orale dell'estratto si \u00e8 riscontrato un incremento dei livelli di IgA e IgG.\nLa radice di Astragalo ha numerose altre attivit\u00e0 oltre a quella immunostimolante: ha effetto cardiotonico inotropo positivo, epatoprotettivo, antibatterico, adattogeno e antinfiammatorio. Inoltre \u00e8 in grado di aumentare la funzionalit\u00e0 adreno-corticalica e quindi di innalzare la soglia della resistenza ai fattori di stress.\nI preparati di Astragalo vengono utilizzati in clinica nel trattamento delle epatiti croniche infatti le saponine in essi contenute provocano l'innalzamento dei livelli sierici di cAMP e promuovono la sintesi del DNA nelle cellule epatiche in rigenerazione, stimolando inoltre la rigenerazione degli epatociti.\nper dosi orali di 100g di droga/Kg di un estratto acquoso concentrato di Astragalo, somministrati a ratti per 2 giorni, non sono stati evidenziati effetti tossici.\nNegli ultimi anni sono poi stati sviluppati dei rimedi a base di estratti ricchi in saponine dell'astragalo (gli astragalisidi I, II, III, IV\u2026.) che avrebbero evidenziato un'azione di attivazione dell'enzima telomerasi, che \u00e8 l'enzima che riallunga i telomeri, ossia le parti terminali dei cromosomi che costituiscono il DNA il cui accorciamento \u00e8 costante con l'avanzare dell'et\u00e0 a causa delle continue replicazioni cellulari e che dopo un certo limite (limite di Hayflick), pari a circa 50 replicazioni cellulari) renderebbe impossibile il rinnovamento cellulare e dei tessuti esponendoli quindi alle note degenerazioni tipiche dell'invecchiamento (e di alcune patologie che lo emulano).\nL'inibizione di risposte infiammatorie, l'accelerazione della crescita delle cellule basali e l'equilibrata sintesi della matrice extracellulare (ECM) sono importanti nella guarigione di ferite cutanee aperte. Per valutare gli effetti di cicatrizzazione di Astragali Radix (AR) (la radice di Astragalus membranaceus [Fisch.]) sono state praticate ferite sul lato dorsale dei ratti sotto anestesia. Estratti con acqua bollente della AR, bagnati in una medicazione in schiuma idrofila, sono state applicate topicamente alle ferite una volta al giorno per 11 giorni consecutivi. Il processo di guarigione \u00e8 stata valutato con un punteggio macroscopico per misurare la superficie delle ferite aperte. Aspetti molecolari della zona di pelle in via di guarigione sono stati indagati anche tramite l'osservazione istologica che indica la densit\u00e0 delle cellule e l'allineamento lineare del tessuto di granulazione.\nLa AR estrae ed accelera significativamente la guarigione della ferita cutanea da infiammazione sopprimendo e stimolando la crescita delle cellule basali nell'area della ferita rispetto al fattore di crescita epidermico come controllo di positivit\u00e0. La promozione della proliferazione delle cellule basali e l'angiogenesi dagli estratti AR era notevole nei primi stadi della guarigione della ferita determinando una riduzione significativa della durata del processo di guarigione delle ferite."}
{"id": "3977335", "revid": "76963", "url": "https://it.wikipedia.org/wiki?curid=3977335", "title": "Spencer Garrett", "text": "\u00c8 figlio dell'attrice Kathleen Nolan e di Richard Heckenkamp.\nCaratterista assai prolifico, principalmente attivo sul piccolo schermo dove esordisce alla fine degli anni ottanta, conta oltre 100 apparizioni in serie, miniserie e film per la TV."}
{"id": "3977337", "revid": "36426", "url": "https://it.wikipedia.org/wiki?curid=3977337", "title": "Darup", "text": ""}
{"id": "3977345", "revid": "767487", "url": "https://it.wikipedia.org/wiki?curid=3977345", "title": "Aceratherium", "text": "L'aceraterio (gen. Aceratherium) \u00e8 un rinoceronte estinto, vissuto tra il Miocene medio e il Miocene superiore (circa 15 \u2013 5 milioni di anni fa). I suoi resti fossili sono stati ritrovati in numerosi giacimenti d'Europa e in Asia.\nDescrizione.\nQuesto animale era di aspetto piuttosto simile a quello degli attuali rinoceronti, ma possedeva una differenza sostanziale: era privo di corna (il nome \"Aceratherium\", infatti, deriva dal greco e significa \u201cbestia priva di corna\u201d). \"Aceratherium\" aveva dimensioni medie e l'altezza al garrese doveva raggiungere 1,3 metri, mentre la lunghezza era di circa 2,8 metri. Le zampe erano allungate e possedevano il quinto metacarpale ancora funzionante, al contrario di molti rinoceronti successivi; in generale, le proporzioni delle zampe ricordavano quelle degli odierni tapiri. \nI denti molariformi erano brachidonti, possedevano cio\u00e8 una corona bassa. I maschi del genere \"Aceratherium\" possedevano un paio di forti incisivi; le femmine invece erano dotate di incisivi pi\u00f9 piccoli (un caso di dimorfismo sessuale). Nonostante la lunghezza degli incisivi, si pensa che in vita questi denti non sporgessero dalla bocca, ma dovessero essere ricoperti da labbra ben sviluppate, come negli odierni rinoceronti asiatici (che posseggono anch'essi incisivi grandi).\nClassificazione.\n\"Aceratherium\" era un tipico rappresentante degli acerateriini, un gruppo di rinoceronti privi di corna e dalle labbra prensili tipici del Miocene, che apparvero per la prima volta nell'Oligocene superiore. \"Aceratherium\" era un membro ancora poco specializzato, che conservava caratteri primitivi (come il quinto dito nell'arto anteriore). La specie pi\u00f9 nota \u00e8 Aceratherium incisivum (il cui nome si riferisce agli incisivi inferiori notevolmente allungati), diffusa in gran parte dell'Europa. Fossili attribuiti a questa specie sono stati ritrovati in numerosi siti, principalmente in Germania. Un'altra specie (\"A. porpani\") \u00e8 stata ritrovata in Thailandia.\nPaleoecologia.\n\"Aceratherium\" era un rinoceronte adatto a nutrirsi di vegetazione tenera, come le foglie di alberi bassi. Probabilmente lo stile di vita doveva essere simile a quello degli odierni tapiri; questi animali dovevano brucare nelle dense vegetazioni delle foreste europee del Vallesiano \u2013 Turoliano."}
{"id": "3977360", "revid": "36426", "url": "https://it.wikipedia.org/wiki?curid=3977360", "title": "Fr\u00f6ndenberger", "text": ""}
{"id": "3977361", "revid": "729019", "url": "https://it.wikipedia.org/wiki?curid=3977361", "title": "Type 1 Ho-Ki", "text": "Il Type 1 Ho-Ki \u00e8 stato un veicolo da trasporto e trattore d'artiglieria progettato nel corso della prima met\u00e0 degli anni quaranta dall'Impero giapponese: il suo sviluppo fu per\u00f2 tormentato e la produzione inizi\u00f2 solo nel 1944. Il totale di esemplari fabbricati, non noto, rimase comunque modesto e i veicoli furono integrati nell'Esercito imperiale giapponese. Si trattava di un mezzo completamente cingolato, spinto da un motore Diesel e capace di portare nel comparto posteriore una squadra al completo ed equipaggiata. Non si hanno molte notizie sull'utilizzo in battaglia del Type 1; buona parte della produzione rimase in Giappone o nella Cina occupata e solo una manciata di mezzi partecip\u00f2 alla battaglia di Leyte (ottobre-dicembre 1944), sembra con buone prestazioni.\nStoria.\nSviluppo.\nAll'inizio degli anni quaranta i vertici militari dell'Esercito imperiale giapponese richiesero un trattore d'artiglieria suscettibile, anche, di essere utilizzato come trasporto di personale e truppe. Basandosi su questa direttiva, gli organi tecnici dell'esercito elaborarono due progetti durante il 1941, che furono approvati. L'anno successivo fu fabbricato un prototipo per ognuno: il primo era un semicingolato fortemente ispirato agli omonimi mezzi in dotazione all'esercito tedesco, che sarebbe divenuto il Type 1 Ho-Ha. Il secondo veicolo presentava invece una configurazione completamente cingolata e, dopo una serie di collaudi, fu immesso in servizio con la denominazione \"Type 1 Ho-Ki\".\nProduzione e impiego operativo.\nI piani di produzione prevedevano di avviare la fabbricazione in serie del Type 1 all'inizio del 1944, ma furono incontrate alcune difficolt\u00e0 e inoltre esso non figurava tra le priorit\u00e0 belliche. Sembra infatti che i comandi militari fossero restii ad adottare su larga scala il veicolo, ritenendo pi\u00f9 adatti gli autocarri per trasportare rapidamente le truppe. Tali motivazioni causarono una produzione lenta e poco numerosa, sulla quale non sono disponibili dati precisi dalle fonti.\nLa dottrina tattica di guerra corazzata giapponese prevedeva di assegnare a ciascuna delle quattro divisioni corazzate un reggimento di fanteria mobile, composto da tre battaglioni: questa componente doveva essere montata sui cingolati Type 1 sul semicingolato Type 1 Ho-Ha. L'insufficienza del regime di produzione, comunque, rese impossibile rispettare questi piani e, ad esempio, la 2\u00aa Divisione carri di stanza in Manciuria ricevette appena diciassette trasporti Type 1 prima di essere trasferita a scaglioni a Luzon, nelle Filippine; durante i viaggi via mare furono subite perdite e qualche Type 1 affond\u00f2 assieme ai cargo che li avevano a bordo. La divisione fu poi in parte redistribuita in altre isole principali, come Leyte, dove la 6\u00aa Armata statunitense sbarc\u00f2 il 20 ottobre 1944. Nel corso della dura battaglia il reparto corazzato giapponese utilizz\u00f2 alcuni superstiti Type 1 (numero ignoto) e fu totalmente distrutto prima della caduta nell'isola, a met\u00e0 dicembre. Un esemplare fu catturato nel corso dei combattimenti e testato dal personale statunitense, che lo giudic\u00f2 un mezzo eccellente; altri quattro furono rinvenuti nel gennaio-febbraio 1945 sull'isola di Luzon.\nCaratteristiche tecniche.\nIl Type 1 Ho-Ki era lungo 4,78 metri, largo 2,19 metri e alto 2,58 metri; il peso ammontava a 6,5 tonnellate e lo scafo era rivestito da una sottile corazzatura dello spessore di 6\u00a0mm. Aveva un equipaggio di due uomini, pilota e copilota, che trovava posto in una cabina di guida anteriore spostata sulla sinistra, del tutto chiusa e dotata di feritoie; sebbene bastasse un solo guidatore per condurre il veicolo, si preferiva mettere un uomo al comando di ogni cingolo. Alla sua destra era installato un motore Diesel della ditta Hino a sei cilindri in linea con quattro marce avanti e una retromarcia, dotato inoltre di riduttore che consentiva di inserire altre quattro marce supplementari; simile per prestazioni all'apparato del carro armato leggero Type 95 Ha-Go, garantiva un'autonomia di 300 chilometri ed era alimentato da un serbatoio di 200-240 litri di gasolio.\nIl treno di rotolamento era composto per lato da due rulli tendicingolo e quattro ruote portanti accoppiate mediante carrelli; i due carrelli erano dotati di sospensione a bracci oscillanti longitudinali che, a loro volta, erano ammortizzati da una grossa molla elicoidale montata in orizzontale e contenuta nella fiancata dello scafo. I cingoli erano del tipo a guida centrale dentata, composti da 125 elementi, ed erano mossi dalla ruota motrice posteriore.\nDietro la cabina di guida si trovava il vano da trasporto, che poteva contenere 13 soldati in assetto di combattimento oppure 2/3 tonnellate di materiali. Per trainare cannoni o simili era inoltre stato progettato un rimorchio, che veniva assicurato alla parte posteriore del veicolo mediante un piccolo perno. Questa funzione aveva per\u00f2 impedito di mettere un portello d'accesso sul retro del mezzo; il problema fu risolto con l'aggiunta di due portelli sul lato sinistro del veicolo, per permettere ai soldati di lasciarlo rapidamente.\nGrazie al peso contenuto, alla ben distribuita pressione dei cingoli e alla potenza del motore, la velocit\u00e0 massima arrivava a 42\u00a0km/h e su terreni sconnessi il mezzo garantiva un'ottima tenuta di marcia in virt\u00f9 del cambio a marce ridotte. Inizialmente non era stata prevista nessuna dotazione offensiva, ma in seguito fu posto un aggancio sopra la cabina di pilotaggio, che la squadra di fanteria trasportata poteva utilizzare per piazzarvi una mitragliatrice Type 92 da 7,7\u00a0mm."}
{"id": "3977367", "revid": "36426", "url": "https://it.wikipedia.org/wiki?curid=3977367", "title": "Maestro dell'altare Regler di Erfurt", "text": ""}
{"id": "3977371", "revid": "287204", "url": "https://it.wikipedia.org/wiki?curid=3977371", "title": "Monastero di San Giuseppe", "text": ""}
{"id": "3977372", "revid": "599013", "url": "https://it.wikipedia.org/wiki?curid=3977372", "title": "Romano Fenati", "text": "Carriera.\nDopo aver debuttato nelle minimoto nel 2003 e aver partecipato a diversi trofei a livello nazionale, nel 2010 esordisce nella classe 125GP del campionato italiano velocit\u00e0 con una Aprilia del team Ellegi Racing, finendo al 13\u00ba posto. Nel 2011 corre nello stesso campionato con il team Gabrielli, concludendo al secondo posto in classifica con quattro vittorie all'attivo. Nello stesso anno partecipa alla stessa classe del campionato spagnolo velocit\u00e0, piazzandosi in 7\u00aa posizione generale, e vince la prova unica disputatasi sul circuito spagnolo di Albacete, valida per il titolo europeo.\nEsordisce nel motomondiale 2012 in Moto3, ingaggiato dal Team Italia FMI, che gli affida una FTR M312; il compagno di squadra \u00e8 Alessandro Tonucci. All'esordio, nel Gran Premio del Qatar, coglie il secondo posto alle spalle di Maverick Vi\u00f1ales. Nella seconda gara stagionale, nel Gran Premio di Spagna sul circuito di Jerez de la Frontera, ottiene la sua prima vittoria in una gara del motomondiale. In Italia giunge secondo, mentre a San Marino conclude 3\u00ba, ottenendo il 4\u00ba podio stagionale. Conclude la stagione al 6\u00ba posto con 136 punti. Nel 2013 rimane nello stesso team, con compagno di squadra Francesco Bagnaia. Ottiene come miglior risultato un quinto posto in Giappone e termina la stagione al 10\u00ba posto con 73 punti.\nNel 2014 entra a far parte dello SKY Racing Team VR46, guidando una KTM RC 250 GP. Ottiene un secondo posto nel Gran Premio delle Americhe e la sua seconda vittoria nella classe Moto3 del motomondiale al Gran Premio d'Argentina. La settimana successiva si ripete al Gran Premio di Spagna, ottenendo cos\u00ec la terza vittoria in carriera. Vince anche in Italia. A Indianapolis giunge secondo. Al Gran Premio motociclistico d'Aragona ottiene la sua quinta vittoria in carriera. Conclude la stagione al 5\u00ba posto con 176 punti. Nel 2015 rimane nello stesso team, con compagno di squadra Andrea Migno. Ottiene una vittoria in Francia, due terzi posti (Italia e Aragona) e una pole position in Giappone. Chiude la stagione al quarto posto con 176 punti.\nNel 2016 rimane nello stesso team, con compagni di squadra Andrea Migno e Nicol\u00f2 Bulega. Ottiene una vittoria nel Gran Premio delle Americhe, un secondo posto in Francia e una pole position in Italia. Non prende parte al GP d'Austria in quanto sospeso dallo SKY Racing Team VR46 per divergenze con la squadra stessa. A seguito della sospensione, il 18 agosto lo SKY Racing Team VR46 annuncia la scissione del rapporto con Fenati, al suo posto viene designato, a partire dal GP di Gran Bretagna, Lorenzo Dalla Porta. I punti ottenuti nella prima parte di stagione gli consentono di chiudere al decimo posto in classifica piloti.\nIl 10 settembre 2016 il team Ongetta Rivacold Racing annuncia di aver trovato un accordo con il pilota ascolano per correre ancora nel mondiale Moto3 nel 2017.\n La stagione 2017 inizia con un quinto posto in Qatar e un settimo in Argentina, seguiti dal ritorno sul gradino pi\u00f9 alto del podio nel Gran Premio delle Americhe ad Austin. In Spagna, a Jerez, ritorna sul podio con il secondo posto alle spalle di Ar\u00f3n Canet. Poi ottiene quattro secondi posti consecutivi, (Catalogna, Olanda, Germania e Repubblica Ceca) per poi ritornare a vincere nel GP di San Marino e successivamente in Giappone. Chiude la stagione al secondo posto in classifica piloti con 248 punti ottenuti.\nNel 2018 passa in Moto2, alla guida della Kalex del team Marinelli Snipers. Durante la gara di Misano del 9 settembre, si rende autore di un grave gesto: dopo varie schermaglie con Stefano Manzi, lo affianca in rettilineo e afferra il freno della sua moto mentre i piloti stanno viaggiando ad oltre . L'azione compiuta causa l'esposizione della bandiera nera e l'immediata squalifica, estesa anche alle due gare seguenti. Il giorno successivo, sia la Snipers che la MV Agusta (rispettivamente team attuale e futuro), rescindono i contratti delle stagioni 2018 e 2019 per il fatto controverso. Il tribunale federale della FMI gli revoca inoltre la licenza (contestando la violazione dell'articolo 1.2 del Regolamento di Giustizia); a seguito di tali avvenimenti, il pilota decide di abbandonare l'attivit\u00e0 agonistica per tornare al lavoro nella ferramenta di famiglia.\nNonostante le precedenti dichiarazioni, nel novembre seguente \u00e8 annunciato il ritorno di Fenati alle corse dalla stagione 2019 con il VNE Snipers Team che lo aveva licenziato due mesi prima, ma scendendo in Moto3. Il compagno di squadra \u00e8 Tony Arbolino. Torna alla vittoria in occasione del Gran Premio d'Austria. Chiude la stagione al 16\u00ba posto con 76 punti. In questa stagione \u00e8 costretto a saltare alcuni Gran Premi a causa della frattura dello scafoide della mano sinistra rimediata nelle qualifiche del GP di San Marino.\nNel 2020 corre con la Husqvarna del Max Racing Team, con Alonso L\u00f3pez come compagno di squadra. Ottiene la prima vittoria dell'anno in Moto3 nel Gran Premio dell'Emilia Romagna, corso a Misano il 20 settembre 2020. Chiude la stagione al 14\u00ba posto con 77 punti. Nel 2021 rimane nello stesso team, con compagno di squadra Adri\u00e1n Fern\u00e1ndez. Ottiene una vittoria in Gran Bretagna, un secondo posto in Spagna, due terzi posti (Olanda e Stiria) e tre pole position (Austria,Gran Bretagna e San Marino) e termina la stagione al quinto posto con 160 punti."}
{"id": "3977379", "revid": "36426", "url": "https://it.wikipedia.org/wiki?curid=3977379", "title": "Maestro dell'altare di Aachen", "text": ""}
{"id": "3977380", "revid": "36426", "url": "https://it.wikipedia.org/wiki?curid=3977380", "title": "Maestro dell'altare di San Bartolomeo", "text": ""}
{"id": "3977391", "revid": "2028514", "url": "https://it.wikipedia.org/wiki?curid=3977391", "title": "Agapostemon", "text": "Agapostemon \u00e8 un genere di api endemiche dell'emisfero occidentale comunemente chiamate api del sudore, in quanto sono spesso attratte dalla sudorazione, di aspetto generalmente verde o blu (testa e torace sempre, a volte anche l'addome in alcune femmine). Ci sono circa 45 specie appartenenti a questo genere, che vanno dal Canada all'Argentina . Esse assomigliano superficialmente a vari membri della trib\u00f9 Augochlorini, che sono tipicamente di colore verde metallico."}
{"id": "3977392", "revid": "767487", "url": "https://it.wikipedia.org/wiki?curid=3977392", "title": "Johann Michael Feuchtmayer", "text": "Rampollo di una nota famiglia di artisti, fu stuccatore nella chiesa di Amorbach (1744-1747) e del castello di Bruchsal, ma il suo capolavoro \u00e8 senza dubbio l'interno della chiesa di Ottobeuren."}
{"id": "3977393", "revid": "287204", "url": "https://it.wikipedia.org/wiki?curid=3977393", "title": "Barcelona Ladies Open 2012 - Doppio", "text": "Il doppio del Barcelona Ladies Open 2012 \u00e8 stato un torneo di tennis facente parte del WTA Tour 2012.\nLe detentrici del titolo erano Iveta Bene\u0161ov\u00e1 e Barbora Z\u00e1hlavov\u00e1-Str\u00fdcov\u00e1; ma la Bene\u0161ov\u00e1 ha deciso di non prendere parte al torneo. Barbora Z\u00e1hlavov\u00e1-Str\u00fdcov\u00e1 ha partecipato in coppia con la connazionale Petra Cetkovsk\u00e1 ma sono state battute da Sara Errani e Roberta Vinci in semifinale.\nLa coppia italiana ha poi trionfato in finale contro le connazionali Flavia Pennetta e Francesca Schiavone per 6-0, 6-2."}
{"id": "3977396", "revid": "1522738", "url": "https://it.wikipedia.org/wiki?curid=3977396", "title": "Fujin (Mortal Kombat)", "text": ""}
{"id": "3977402", "revid": "767487", "url": "https://it.wikipedia.org/wiki?curid=3977402", "title": "Fiat A.70", "text": "Il Fiat A.70 era un motore aeronautico radiale 7 cilindri raffreddato ad aria, prodotto dall'azienda italiana Fiat Aviazione, in produzione limitata, a partire del 1934. \nRealizzato per motorizzare velivoli leggeri era accreditato di una potenza di 205 CV (151 kW) a 2 000 giri/min."}
{"id": "3977404", "revid": "2036605", "url": "https://it.wikipedia.org/wiki?curid=3977404", "title": "Antillo (medico)", "text": "Contemporaneo di Galeno e insieme a lui figura dominante della medicina dell'epoca, \u00e8 noto soprattutto per il suo metodo per la cura degli aneurismi, dei quali descrive la tipologia. \nLe sue opere sono andate perdute ma vi sono riferimenti a esse negli scritti di Oribasio. Elabor\u00f2 istruzioni specifiche per vari tipi di interventi chirurgici, elencando indicazioni e controindicazioni e descrivendo le possibili complicazioni.\nSecondo Rhazes (X secolo), Antillo elabor\u00f2 anche una procedura per la cura della cataratta."}
{"id": "3977406", "revid": "287204", "url": "https://it.wikipedia.org/wiki?curid=3977406", "title": "Johannes Stumpf", "text": "Parroco di Bubikon fu di sicuro il pi\u00f9 fervente sostenitore di Zwingli e pregiato storico. Cerc\u00f2 di conciliare la storia locale svizzera con la storia europea, ma spesso invano. Fu anche storiografo del concilio di Costanza."}
{"id": "3977411", "revid": "287204", "url": "https://it.wikipedia.org/wiki?curid=3977411", "title": "Apollonio Sofista", "text": "Biografia.\nNato ad Alessandria e figlio di un altro grammatico, Archibio, visse probabilmente alla fine del I secolo d.C. e insegn\u00f2 a Roma al tempo di Tiberio.\n\"Glosse omeriche\".\nFu autore di un lessico omerico (\u039b\u03ad\u03be\u03b5\u03b9\u03c2 \u1f49\u03bc\u03b7\u03c1\u03b9\u03ba\u03b1\u03af), l'unica delle sue opere a essere sopravvissuta fino a oggi. Le sue fonti principali erano Aristarco di Samotracia e il glossario omerico di Apione (sebbene alcune fonti indichino Apione come allievo dello stesso Apollonio). \nDel testo sopravvive un'epitome (breve riassunto). Nella versione originale, pare, comunque, che Apollonio avesse inserito almeno una citazione per ogni voce."}
{"id": "3977417", "revid": "767487", "url": "https://it.wikipedia.org/wiki?curid=3977417", "title": "Benedictus Ducis", "text": "Fu organista nella cattedrale di Anversa e compositore di un'ottima \"Elegia\" funebre in onore di Erasmo da Rotterdam e di molte altre opere sacre."}
{"id": "3977418", "revid": "287204", "url": "https://it.wikipedia.org/wiki?curid=3977418", "title": "Le grandi storie della fantascienza 3", "text": "Le grandi storie della fantascienza 3 (titolo originale \"Isaac Asimov Presents the Great SF Stories 3 (1941)\") \u00e8 il terzo volume, pubblicato nel 1980, dell'antologia di racconti di fantascienza \"Le grandi storie della fantascienza\" raccolti e commentati da Isaac Asimov e Martin H. Greenberg per far conoscere maggiormente i racconti dell'Et\u00e0 d'oro della fantascienza, che va dal 1939 al 1963.\nI testi dei cinque racconti di Robert A. Heinlein non sono presenti perch\u00e9 non fu raggiunto un accordo per la loro pubblicazione, come spiegato all'interno del volume."}
{"id": "3977419", "revid": "46931", "url": "https://it.wikipedia.org/wiki?curid=3977419", "title": "Aceraterio", "text": ""}
{"id": "3977421", "revid": "6923", "url": "https://it.wikipedia.org/wiki?curid=3977421", "title": "Louis Ducis", "text": "Fu allievo di Jacques-Louis David e imitatore nell'arte classicheggiante di questi."}
{"id": "3977428", "revid": "834", "url": "https://it.wikipedia.org/wiki?curid=3977428", "title": "The Wedding Night", "text": ""}
{"id": "3977429", "revid": "599013", "url": "https://it.wikipedia.org/wiki?curid=3977429", "title": "Al l\u00edmite", "text": ""}
{"id": "3977433", "revid": "767487", "url": "https://it.wikipedia.org/wiki?curid=3977433", "title": "Girolamo Amadei", "text": "Frate servita, nel 1523 divenne generale dell'ordine, ma la sua indole riformista ed aggressiva lo port\u00f2 alla deposizione nel 1535."}
{"id": "3977435", "revid": "155634", "url": "https://it.wikipedia.org/wiki?curid=3977435", "title": "Nathalie Eklund", "text": "Biografia.\nNathalie Eklund ha debuttato in gare FIS il 15 dicembre 2007 disputando uno slalom gigante a Fun\u00e4sdalen e giungendo 38\u00aa. Il 22 novembre 2008 nella medesima localit\u00e0 e nella medesima specialit\u00e0 ha esordito in Coppa Europa, arrivando 49\u00aa, e il 13 novembre 2010 ha debuttato in Coppa del Mondo nello slalom speciale di Levi, non riuscendo a qualificarsi per la seconda manche.\nIl 18 marzo 2012 ha ottenuto a Courmayeur in slalom speciale il suo primo podio in Coppa Europa (2\u00aa) e il 20 dicembre dello stesso anno ha ottenuto a \u00c5re nella medesima specialit\u00e0 il suo miglior piazzamento in Coppa del Mondo (6\u00aa); in seguito ha preso parte ai suoi unici Campionati mondiali e nella rassegna iridata di Schladming 2013 si \u00e8 classificata 16\u00aa nello slalom speciale e ha vinto la medaglia d'argento nella gara a squadre (partecipando come riserva). Nella stessa stagione ai Mondiali juniores del Qu\u00e9bec ha vinto la medaglia d'oro nella gara a squadre, mentre il 13 dicembre successivo anno ha ottenuto la sua unica vittoria in Coppa Europa, nello slalom speciale di Andalo/Paganella.\nIl 26 febbraio 2015 ha colto a Monte Pora in slalom speciale il suo ultimo podio in Coppa Europa (2\u00aa) e il 9 gennaio 2018 ha disputato la sua ultima gara in Coppa del Mondo, lo slalom speciale di Flachau che non ha completato; si \u00e8 ritirata durante quella stessa stagione 2017-2018 e la sua ultima gara in carriera \u00e8 stata lo slalom speciale di Coppa Europa del 14 gennaio a Zell am See, chiuso dalla Eklund al 20\u00ba posto.\nPalmar\u00e8s.\nCoppa Europa.\nCoppa Europa - vittorie.\nLegenda:\nSL = slalom speciale"}
{"id": "3977436", "revid": "1363894", "url": "https://it.wikipedia.org/wiki?curid=3977436", "title": "Stefano Amadei", "text": "Biografia.\nFu allievo di Lemme Rossi e Giulio Cesare Angeli e fondatore di una rinomata Accademia a Perugia. Tra i suoi pupilli ricordiamo Fabio Della Cornia."}
{"id": "3977438", "revid": "1543377", "url": "https://it.wikipedia.org/wiki?curid=3977438", "title": "Campionato mondiale di hockey su ghiaccio femminile 2012", "text": "Il 14\u00ba Campionato mondiale di hockey su ghiaccio femminile \u00e8 stato assegnato dall'International Ice Hockey Federation agli Stati Uniti, che lo hanno ospitato a Burlington, dal 7 al 14 aprile 2012. Questa \u00e8 la terza volta che il paese nordamericano ha ospitato il Gruppo A femminile dopo le edizioni del 1990 e del 2001. Gli sono la squadra campione in carica. Nella finale il ha sconfitto le campionesse in carica degli per 5-4 ai supplementari e si sono aggiudicati il decimo titolo mondiale a cinque anni di distanza dall'ultimo. Il torneo era valido come qualificazione ai Giochi invernali di So\u010di del 2014.\nCampionato di gruppo A.\nPartecipanti.\nAl torneo prendono parte 8 squadre:\nGironi preliminari.\nLe otto squadre sono state divise in due gruppi di 4, in base al proprio ranking. Le squadre del girone A sono qualificate automaticamente ai turni successivi: le prime due classificate accedono direttamente alle semifinali, mentre le altre due giocheranno i quarti di finale insieme alle prime due classificate del girone B. Le ultime due classificate del girone B si affronteranno invece in uno spareggio al meglio delle tre partite per determinare la squadra retrocessa in Prima Divisione.\nSpareggio per non retrocedere.\nLe ultime due classificate del girone B si sono sfidate al meglio delle tre gare. La Slovacchia, perdente dello spareggio, \u00e8 stata retrocessa in Prima Divisione.\nClassifica finale.\nRiconoscimenti.\nRiconoscimenti individuali\nAll-Star Team\nPrima Divisione.\nIl Campionato di Prima Divisione si \u00e8 svolto in due gironi all'italiana. Il Gruppo A si \u00e8 giocato a Ventspils, in Lettonia, dal 25 al 31 marzo 2012. Il Gruppo B si disputer\u00e0 a Hull, in Gran Bretagna, dal 9 al 15 aprile 2012.\nSeconda Divisione.\nIl Campionato di Seconda Divisione si \u00e8 svolto in due gironi all'italiana. Il Gruppo A si \u00e8 giocato a Maribor, in Slovenia, dal 25 al 31 marzo 2012. Il Gruppo B si \u00e8 giocato a Seul, in Corea del Sud, dal 10 al 16 marzo 2012."}
{"id": "3977442", "revid": "293609", "url": "https://it.wikipedia.org/wiki?curid=3977442", "title": "Andrea Ferrante", "text": "Biografia.\nIniziato agli studi di composizione da Eliodoro Sollima, li prosegue presso il Conservatorio \"V.Bellini\" di Palermo sotto la guida di diversi insegnanti, fino all'incontro con il pianista Giuseppe Scotese e con il compositore Francesco Pennisi.\nLa sua attivit\u00e0 compositiva pu\u00f2 dividersi in due fasi: nella prima fase (che si conclude con la composizione dell'opera sacra \"La sposa del vento\" per soli, coro e orchestra messa in scena a Palermo nel 2000 da Operalaboratorio), indaga le sonorit\u00e0 mediterranee attraverso il filtro della contemporaneit\u00e0; nella seconda fase (che fa seguito a circa dieci anni di silenzio, e si accompagna alla collaborazione con il pianista Domenico Piccich\u00e8) il compositore matura \u00abun linguaggio chiaro, preciso, ordinato\u00bb (Ennio Morricone).\nFondatore e direttore artistico dell'Associazione di Ricerca Etnomusicale Alberto Favara e dell'Associazione Musicale \"Neopoiesis\", si \u00e8 occupato sia del recupero del repertorio musicale popolare siciliano che della diffusione della musica contemporanea.\nLe musiche di Andrea Ferrante sono incise dalle etichette discografiche Videoradio e Rai Trade.. Diverse sue opere (anche a carattere didattico) sono pubblicate dalle edizioni RAI Radiotelevisione Italiana, Diaphonia, Carrara e Simeoli.\nLa sua attivit\u00e0 compositiva spazia dalla musica colta a quella per l'immagine, anche attraverso recenti collaborazioni nell'ambito della musica pop con Giovanna Nocetti e Paolo Limiti che, in esclusiva per la sua musica, ha scritto il testo della canzone \"L'uomo dei no\".Collabora anche con Angiola Tremonti con la quale ha realizzato le canzoni \"Fammi entrare\", \"Attonito\", \"Un panino con la molla\", ecc. Nel 2012 ha realizzato le musiche per il film \"All'ombra del carrubo\" di Giancarlo Montesano. Inoltre le musiche di Andrea Ferrante sono utilizzate per le sonorizzazioni di programmi, documentari e promo televisivi RAI. Nell'agosto 2013 ha terminato la composizione del \"Blue Cello Concert\" dedicato al violoncellista Luca Fiorentini. \n\u00c8 titolare della cattedra di \"Elementi di Composizione per Didattica della Musica\" presso il Conservatorio di musica \u201cAntonio Scontrino\u201d di Trapani."}
{"id": "3977444", "revid": "76963", "url": "https://it.wikipedia.org/wiki?curid=3977444", "title": "Kari Skogland", "text": "Biografia.\nLa sua carriera inizia in Canada, dirigendo spot pubblicitari e video musicali. Inizia a farsi conoscere dirigendo vari episodi della pluripremiata serie televisiva \"Traders\", per cui ha vinto un Gemini Award alla regia.\nIl suo primo lungometraggio per il cinema \u00e8 \"Men with Guns\", del 1997, con Donal Logue, Callum Keith Rennie e Paul Sorvino. Nel 1999 dirige l'horror \"Children of the Corn 666 - Il ritorno di Isaac\", tratto da un racconto di Stephen King, mentre nel 2002 dirige Wesley Snipes e Linda Fiorentino in \"Liberty Stands Still\".\nNel 2007 dirige \"The Stone Angel\", tratto dal best seller di Margaret Laurence \"L'angelo di petra\" e presentato al Toronto International Film Festival. L'anno seguente dirige il drammatico \"Fifty Dead Men Walking\", con Ben Kingsley e Jim Sturgess.\nNegli ultimi anni ha lavorato prevalentemente per la televisione, dirigendo svariati episodi di note serie televisive, tra cui \"Queer as Folk\", \"Shattered\", \"I Borgia\" e \"The Listener\", di cui \u00e8 stata anche consulente creativa. \nDirige nel 2017 la quarta puntata di The Punisher per Netflix. \nNel 2015 dirige la miniserie televisiva \"Sons of Liberty - Ribelli per la libert\u00e0\" e nel 2021 \u00e8 alla regia di \"The Falcon and the Winter Soldier.\""}
{"id": "3977449", "revid": "767487", "url": "https://it.wikipedia.org/wiki?curid=3977449", "title": "Man of Simple Pleasures", "text": "Man of Simple Pleasures \u00e8 il quarto e ultimo singolo estratto da \"Velociraptor!\" (quinto se si considera \"Switchblade Smiles\"), quarto album in studio dei Kasabian. Anticipato da un video musicale il 18 aprile 2012, il singolo \u00e8 stato pubblicato il 7 maggio.\nLa canzone.\nSergio Pizzorno, autore del pezzo, ha descritto la canzone come \"semplice ma perfetta\".\nIl 25 maggio 2012 \u00e8 stata realizzata una versione del brano con la collaborazione del rapper italiano J-Ax, inserita nell'EP dell'edizione speciale italiana di \"Velociraptor!\".\nVideo musicale.\nIl video del brano, a prima vista semplice ma molto elaborato, vede la sola partecipazione di un ragazzo in bicicletta sul cui dorso appaiono le parole della canzone mentre percorre delle strade di citt\u00e0. Completamente in bianco e nero per tutta la sua durata, il video finisce con il ragazzo che, sceso dalla bici e toltosi la mascherina anti-gas che portava sino ad allora, colpisce con la mazza che teneva sulla schiena una palla da baseball."}
{"id": "3977451", "revid": "271907", "url": "https://it.wikipedia.org/wiki?curid=3977451", "title": "Somalia (piroscafo)", "text": "Il Somalia (gi\u00e0 Rosignano, gi\u00e0 War Bagpipe) \u00e8 stato un piroscafo misto italiano (ed in precedenza britannico), violatore di blocco durante la seconda guerra mondiale. \nStoria.\nCostruita nel 1918 nei cantieri Blyth Shipbuilding &amp; Drydock Co. Ltd. di Blyth, con il nome di \"War Bagpipe\", la nave era in origine un piroscafo da carico, da 2314 tsl, del tipo standard \u00abD\u00bb, di propriet\u00e0 del TSC \u2013 The Shipping Controller di Londra, organismo istituito nel corso della prima guerra mondiale per la gestione delle navi mercantili in un momento particolarmente difficile per il naviglio alleato. La nave era gestita dalla compagnia MacAndrew &amp; Co..\nNel 1920, conclusa la guerra, il \"War Bagpipe\" venne venduto alla Societ\u00e0 di Navigazione Roma, con sede nella capitale, che lo ribattezz\u00f2 \"Rosignano\" e lo iscrisse, con matricola 398, al Compartimento marittimo di Napoli. Nel 1926 il piroscafo venne acquistato dalla Transatlantica Italiana Societ\u00e0 anonima di Navigazione, assumendo il nome di \"Somalia\", e nel 1932 venne rivenduto alla Tirrenia Flotte Riunite Florio-CITRA, con sede a Genova, che il 21 dicembre 1936 mut\u00f2 ragione sociale in Tirrenia Societ\u00e0 Anonima di Navigazione. \n Nel 1928-1929 il \"Somalia\" trasport\u00f2 ad Assab la scorta assegnata all'esploratore Raimondo Franchetti, che intendeva esplorare la Dancalia. L'ultimo cambio di armatore si verific\u00f2 nel 1937, quando il \"Somalia\" venne trasferito al Lloyd Triestino, con sede a Trieste. In seguito a lavori l'unit\u00e0, da piroscafo da carico, divenne una nave mista, e la stazza lorda aument\u00f2 a 2699 tsl.\nAll'entrata dell'Italia nella seconda guerra mondiale, il 10 giugno 1940, il \"Somalia\" era a Chisimaio, nella colonia italiana della Somalia, dove stazion\u00f2 inattivo per circa otto mesi. \nNel febbraio 1941, nell'imminenza della caduta della Somalia, il locale comando della Regia Marina dispose la partenza delle navi mercantili ritenute in condizioni idonee ad affrontare la navigazione sino al Madagascar. Le navi avrebbero dovuto raggiungere il porto di Diego Suarez, controllato dalle forze della Francia di Vichy, dove sarebbero state al sicuro.\nTra il 10 e l'11 febbraio 1941, pertanto, part\u00ec da Chisimaio un gruppo di navi composto dal grosso piroscafo misto \"Leonardo da Vinci\", dalla pirocisterna \"Pensilvania\", dai piroscafi da carico \"Savoia\", \"Erminia Mazzella\" e \"Manon\" e dal piroscafo misto \"Adria\", mentre il \"Somalia\" e la motonave da carico \"Duca degli Abruzzi\" sarebbero partiti in un secondo tempo, separatamente (secondo altre fonti tutte ed otto le navi partirono nella notte tra il 10 e l'11 febbraio 1941). Poco dopo aver raggiunto il mare aperto, tuttavia, tutte le navi del primo gruppo vennero intercettate e catturate, nonostante tentativi di sabotaggio da parte degli equipaggi, da incrociatori britannici inviati nella zona allo scopo. \nLa \"Duca degli Abruzzi\" lasci\u00f2 Chisimaio nella notte dell'11 febbraio, raggiungendo indenne Diego Suarez il 17. Una settimana dopo la motonave part\u00ec anche il \"Somalia\", che a sua volta riusc\u00ec a raggiungere illeso Diego Suarez il 2 marzo 1941, ponendosi all'ormeggio accanto alla \"Duca degli Abruzzi\".\n Le due navi italiane rimasero quindi nel porto malgascio per pi\u00f9 di un anno, ma nei primi giorni del maggio 1942 forze britanniche, nell\u2019ambito dell\u2019Operazione \u00abIronclad\u00bb, attaccarono ed invasero il Madagascar per prevenire l'installazione nell'isola di basi navali giapponesi, dalle quali i sommergibili nipponici avrebbero potuto attaccare il traffico britannico nel Medio Oriente. All'alba del 5 maggio 1942 la corazzata britannica \"Ramillies\", unitamente ad un gruppo di incrociatori e cacciatorpediniere britannici, arriv\u00f2 nelle acque antistanti Diego Suarez ed apr\u00ec il fuoco contro la citt\u00e0 e le installazioni militari. Dopo quattro ore di bombardamento le truppe britanniche presero terra nonostante la reazione della guarnigione francese, e dopo tre giorni di scontri occuparono la localit\u00e0. Il \"Somalia\" e la \"Duca degli Abruzzi\", per evitare la cattura, si autoaffondarono l'8 maggio 1942, ed i loro equipaggi vennero imbarcati sul piroscafo \"Oronskye\" ed avviati alla prigionia in Sudafrica. \nIl \"Somalia\" venne successivamente recuperato dai britannici e demolito."}
{"id": "3977463", "revid": "775504", "url": "https://it.wikipedia.org/wiki?curid=3977463", "title": "City Hunter (drama coreano)", "text": "City Hunter () \u00e8 un serial televisivo sudcoreano trasmesso su SBS dal 25 maggio al 28 luglio 2011, basato sull'omonimo manga di Tsukasa H\u014dj\u014d. La storia, pur derivando dal manga, \u00e8 stata reinventata per essere adattata dalla Tokyo degli anni ottanta alla Seul del 2011.\nTrama.\nVent'anni prima dell'inizio della storia, il militare Park Moo-yul, fedele e stimato, rimase ucciso durante un'operazione segreta in Corea del Nord. Egli, insieme ad altri venti compagni, non fu vittima di una tragedia, ma di un tradimento da parte di coloro che inviarono il commando in missione. La cosa non venne mai rivelata pubblicamente e le vittime vennero dichiarate disperse e poi dimenticate. Lee Jin-pyo, compagno di Park Moo-yul, sopravvisse grazie al sacrificio del suo amico. Deciso a vendicarlo, rap\u00ec Yoon-sung, il figlio neonato di Moo-yul, facendolo diventare suo figlio e sottoponendolo, sin da bambino, a un addestramento durissimo e spietato per farlo diventare una macchina da guerra. Diventato adulto, Yoon-sung viene assunto nel team informatico della Casa Blu e indaga segretamente sulle cinque persone responsabili della morte di suo padre. Il ragazzo si ritrova per\u00f2 in contrasto con il padre adottivo sul metodo per portare a termine la vendetta: infatti, mentre Jin-pyo vorrebbe uccidere i responsabili, Yoon-sung \u00e8 pi\u00f9 propenso a consegnarli alla giustizia e a rendere nota alla gente la verit\u00e0. Jin-pyo, inoltre, disapprova che il giovane si affezioni ad altre persone, e soprattutto che si innamori di Kim Na-na, una delle guardie del corpo che lavorano alla Casa Blu."}
{"id": "3977464", "revid": "124774812", "url": "https://it.wikipedia.org/wiki?curid=3977464", "title": "I misteri di Mondsee", "text": "I misteri di Mondsee (\"Die Neue - Eine Frau mit Kaliber\") \u00e8 una serie televisiva tedesca e austriaca in 14 episodi trasmessi per la prima volta nel corso di una sola stagione in Austria nel 1998.\n\u00c8 una serie poliziesca incentrata sui casi della detective viennese Lisa Engel appena uscita dall'accademia di polizia che viene assegnata a Mondsee, una cittadina su un lago. L'amena localit\u00e0 sembra nascondere diversi misteri inquietanti e Lisa dovr\u00e0 affrontare il muro di omert\u00e0 dei locali per riuscire a districarsi.\nProduzione.\nLa serie fu prodotta da BEO-FILM e Sat.1. Le musiche furono composte da Mick Baumeister.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa in Austria dal 6 agosto 1998 al\n12 novembre 1998 su ORF 1 e in Germania dal 5 ottobre 1998 (pilot) al 4 gennaio 1999 sulla rete televisiva Sat.1. In Italia \u00e8 stata trasmessa dal 2003 su Rete 4 con il titolo \"I misteri di Mondsee\"."}
{"id": "3977465", "revid": "46931", "url": "https://it.wikipedia.org/wiki?curid=3977465", "title": "Die Neue - Eine Frau mit Kaliber", "text": ""}
{"id": "3977466", "revid": "116729907", "url": "https://it.wikipedia.org/wiki?curid=3977466", "title": "Discografia dei Fates Warning", "text": ""}
{"id": "3977471", "revid": "585241", "url": "https://it.wikipedia.org/wiki?curid=3977471", "title": "Deputati della XXIV legislatura del Regno d'Italia", "text": "Elenco dei deputati della XXIV legislatura del Regno d'Italia."}
{"id": "3977480", "revid": "1779418", "url": "https://it.wikipedia.org/wiki?curid=3977480", "title": "Tribunale ecclesiastico regionale", "text": "Il Tribunale ecclesiastico regionale \u00e8 il tribunale della Chiesa cattolica che giudica le cause matrimoniali in prima istanza; alcuni tribunali ecclesiastici regionali giudicano contemporaneamente in seconda istanza la cause di altri tribunali viciniori. L'unica eccezione si trova in Roma, in cui \u00e8 presente sia il tribunale ecclesiastico regionale di primo grado sia il relativo tribunale di secondo grado, evidentemente distinti, sebbene nella stessa sede del Vicariato di Roma.\nA ogni tribunale di prima istanza \u00e8 assegnato un tribunale ordinario di seconda istanza, il quale \u00e8 per\u00f2 concorrente con il Tribunale Apostolico della Rota, ovvero la parte che vuole interporre appello pu\u00f2 scegliere liberamente se farlo al tribunale ordinario o alla Rota. Il terzo grado, e gli eventuali ulteriori gradi, sono di competenza esclusiva della Rota Romana\nPer le cause matrimoniali vige il principio della \"duplice conforme\": solo se i due giudizi sono \"conformi\" ovvero nello stesso senso, la sentenza diventa definitiva; in caso di decisioni discordanti si passa al terzo grado. Ultimamente questo principio non vale pi\u00f9 per il Tribunale della Rota Romana, la cui sentenza affermativa non necessit\u00e0 pi\u00f9 di una doppia conferma.\nElenco.\nIn Italia sono presenti 19 tribunali ecclesiastici:\nTribunale Ecclesiastico Regionale Piemontese\nRegione ecclesiastica Piemonte\nTribunale Ecclesiastico Regionale Lombardo\nRegione ecclesiastica Lombardia\nTribunale Ecclesiastico Interdiocesano Ligure\nRegione ecclesiastica Liguria\nTribunale Ecclesiastico Regionale Triveneto\nRegione ecclesiastica Triveneto\nTribunale Ecclesiastico Regionale Emiliano\nProvincia ecclesiastica di Modena-Nonantola nella regione ecclesiastica Emilia-Romagna\nTribunale Ecclesiastico Regionale Flaminio\nProvince ecclesiastiche di Bologna e Ravenna-Cervia nella regione ecclesiastica Emilia-Romagna\nTribunale Ecclesiastico Regionale Etrusco\nRegione ecclesiastica Toscana\nTribunale Ecclesiastico Regionale Umbro\nRegione ecclesiastica Umbria\nTribunale Ecclesiastico Regionale Piceno\nRegione ecclesiastica Marche\nTribunale Ecclesiastico Regionale del Lazio di prima istanza e Tribunale Ecclesiastico Regionale del Lazio di appello\nRegione ecclesiastica Lazio\nTribunale Ecclesiastico Regionale Abruzzese-Molisano\nRegione ecclesiastica Abruzzo-Molise\nTribunale Ecclesiastico Regionale Beneventano\nProvincia ecclesiastica di Benevento nella regione ecclesiastica Campania\nTribunale Ecclesiastico Regionale Salernitano Lucano\nvia R. il Guiscardo, 1 - 84125 Salerno\nRegione ecclesiastica Basilicata e provincia ecclesiastica di Salerno-Campagna-Acerno nella regione ecclesiastica Campania\nTribunale Ecclesiastico Regionale Campano\nProvincia ecclesiastica di Napoli nella regione ecclesiastica Campania\nTribunale Ecclesiastico Regionale Pugliese\nRegione ecclesiastica Puglia\nTribunale Ecclesiastico Regionale Calabro\nRegione ecclesiastica Calabria\nTribunale Ecclesiastico Regionale Siculo\ncorso Calatafimi, 1043 - 90132 Palermo\nRegione ecclesiastica Sicilia\nTribunale Ecclesiastico Regionale Sardo\nvia Parraguez, 19 - 09121 Cagliari\nRegione ecclesiastica Sardegna\nCorrispondenze di ogni Tribunale in caso di appello\n Primo grado Appello\n Piemontese Lombardo\n Lombardo Ligure\n Ligure Piemontese\n Emiliano Flaminio\n Triveneto Lombardo\n Flaminio Triveneto\n Etrusco Flaminio\n Umbro Etrusco\n Piceno Etrusco\n Laziale Laziale di appello\n Abruzzese - Molisano Beneventano\n Beneventano Campano\n Salernitano Lucano Campano\n Campano Laziale di appello\n Pugliese Beneventano\n Calabro Campano\n Siculo Campano\n Sardo Laziale di appello\nCollegamenti esterni.\n-Siti chiesa cattolica"}
{"id": "3977483", "revid": "287204", "url": "https://it.wikipedia.org/wiki?curid=3977483", "title": "Maverick Vinales", "text": ""}
{"id": "3977490", "revid": "693142", "url": "https://it.wikipedia.org/wiki?curid=3977490", "title": "Ore sei", "text": ""}
{"id": "3977491", "revid": "693142", "url": "https://it.wikipedia.org/wiki?curid=3977491", "title": "Ma quale sentimento", "text": ""}
{"id": "3977492", "revid": "73843", "url": "https://it.wikipedia.org/wiki?curid=3977492", "title": "Atletica leggera alla I Universiade", "text": "Le gare di atletica leggera alla I Universiade si sono svolte a Torino, in Italia, dal 3 al 6 settembre 1959."}
{"id": "3977493", "revid": "693142", "url": "https://it.wikipedia.org/wiki?curid=3977493", "title": "Che cos'\u00e8", "text": ""}
{"id": "3977496", "revid": "15756", "url": "https://it.wikipedia.org/wiki?curid=3977496", "title": "M\u00e1irt\u00edn \u00d3 Dire\u00e1in", "text": "Biografia.\nOrigine familiare.\nI genitori erano contadini. Il padre, Se\u00e1n, riusciva a mantenere la famiglia coltivando circa sette ettari di terra poverissima, ma mor\u00ec nel 1917 a 43 anni, quando M\u00e1irt\u00edn aveva solo sette anni d'et\u00e0 e i suoi fratelli ancor meno (uno era addirittura in fasce). L'immatura morte del padre provoc\u00f2 in M\u00e1irt\u00edn forti impressioni: se ne trovano echi con riflessioni profonde in varie sue prose e poesie.\nLa madre, Mair\u00e9ad, ebbe una vita assai dura. Dopo dieci anni da emigrata negli Stati Uniti, era tornata in patria sposando il primo marito Labhr\u00e1s Mac Confhaola, che per\u00f2 mor\u00ec annegato dopo soli tre mesi, senza lasciare figli; e la giovane vedova torn\u00f2 nel nuovo mondo per tre anni. Poi spos\u00f2 Se\u00e1n \u00d3 Dire\u00e1in da cui ebbe quattro figli, ma anch'egli mor\u00ec immaturamente ed essa si trov\u00f2 a dover mandare avanti la famiglia senza alcuna pensione, tanto che a un certo punto, come si legge in uno dei racconti di M\u00e1irt\u00edn, fu costretta a cedere la terra. Era una donna forte, che M\u00e1irt\u00edn in diversi scritti port\u00f2 ad emblema di tutte le donne gaeliche dalla dura vita affrontata con coraggio. Morr\u00e0 in et\u00e0 avanzata, a 89 anni, nel 1965.\nBench\u00e9 la madre appartenesse a una generazione priva di istruzione scolastica, essa trasmise un forte amore per l'espressivit\u00e0 del linguaggio (gaelico, naturalmente) non soltanto in M\u00e1irt\u00edn ma anche in tutti gli altri figli: M\u00e1ire recit\u00f2 talvolta (come lo stesso M\u00e1irt\u00edn), mentre Tom\u00e1s e l'ultimo nato Se\u00e1n scrissero canzoni o poesie.\nL'isola natia.\nIl gruppo di isole chiamate \u00c1rainn in gaelico (Aran in inglese) sorge nell'Atlantico, all'imbocco del Loch Lurgain (Baia di Galway) che separa le due contee di Gaillimh (Galway) e Cl\u00e1r (Clare); la popolazione isolana \u00e8 di lingua gaelica, cos\u00ec come alcune zone della vicina terraferma.\nSu queste isole esistono - oltre alle consuete notizie turistiche - alcune suggestive opere d'arte conosciute anche in Italia: il libro di J.M. Synge del 1909, \"Le isole Aran\", tradotto a suo tempo dallo scrittore Carlo Linati e ripubblicato nel 1980 da Sellerio, Palermo; e il film \"L'uomo di Aran\" del 1934, di Robert Flaherty, conservato nelle cineteche con qualche apparizione in televisione.\nL'isola maggiore, in cui nacque \u00d3 Dire\u00e1in, si chiama Inis M\u00f3r cio\u00e8 \"isola grande\" (Inishmore in grafia inglese) ed ha forma allungata da sud-est a nord-ovest. \u00c8 una terra povera e rocciosa. Vi si trovano gli avanzi di forti preistorici, chiamati D\u00fan (fortezza). Il porto d'approdo \u00e8 Cill R\u00f3n\u00e1in, situato verso est; invece il villaggio del poeta, Sruth\u00e1n, si trova pi\u00f9 verso ovest, e ancor pi\u00f9 ad ovest \u00e8 il villaggio di Eoghanacht nella cui piccola scuola egli studi\u00f2 da ragazzo.\nQuest'isola di dura roccia, in cui \u00d3 Dire\u00e1in pass\u00f2 i primi diciassette anni di vita, segn\u00f2 profondamente la sua identit\u00e0 come persona e come poeta.\nLa vita.\nL'infanzia di M\u00e1irt\u00edn fu segnata, oltre che dalle impressioni della morte paterna, dalla dura povert\u00e0 conseguente . Nei primi anni di vita M\u00e1irt\u00edn conosceva soltanto il gaelico; ma dovette imparare l'inglese quando and\u00f2 a scuola (allora l'Irlanda apparteneva al Regno Unito e l'unica lingua ammessa, anche nelle scuole delle zone rimaste gaeliche, era l'inglese). Il suo maestro cap\u00ec di avere uno scolaro eccezionale e, alla fine della scuola elementare, continu\u00f2 volontariamente ad istruirlo - con un certo scandalo dei vicini che avrebbero preferito vederlo pi\u00f9 dedito ai lavori campestri - al punto che nel 1928 M\u00e1irt\u00edn riusc\u00ec in un concorso ottenendo un impiego alla Posta della vicina citt\u00e0 di Galway.\nIn questa citt\u00e0, ormai anglofona ma ancora aperta al gaelico delle zone vicine, egli pot\u00e9 imparare a scrivere la propria lingua natia (frattanto dichiarata, sia pure a parole, lingua nazionale nell'Irlanda divenuta indipendente). Inoltre, nel tempo libero dal lavoro impiegatizio, ebbe varie occasioni di usarla, all'inizio semplicemente come oggetto di studio in qualit\u00e0 di parlante indigeno per certi studiosi , ma poi in modo pi\u00f9 attivo e personale: divenne segretario della sezione locale della Lega Gaelica e si prest\u00f2 anche come attore in recite al Taibhdhearc, teatro gaelico fondato a Galway nel 1927. Di queste sue esperienze teatrali lasci\u00f2 una vivace narrazione, e tracce del suo interesse per la drammaturgia e il mondo del teatro si trovano anche in altri suoi scritti . Intanto il giovane si formava una cultura con ampie letture, e poich\u00e9 queste erano in inglese sembra che tentasse di scrivere qualche racconto in quella lingua per lui non naturale, con risultati poco incoraggianti che poi descrisse con umorismo in un brano di ricordi.\nNel 1937 pass\u00f2 a Dublino, dove lavor\u00f2 come funzionario in varie amministrazioni anche della pubblica istruzione. In questa citt\u00e0, ben pi\u00f9 grande di Galway e ben pi\u00f9 lontana dalle zone gaeliche tradizionali, M\u00e1irt\u00edn cominci\u00f2 a scrivere poesie in gaelico. La spinta occasionale gli venne da una conferenza d'un cultore del gaelico, che raccomandava di continuare a poetare con le vecchie metriche; \u00d3 Dire\u00e1in raccolse la prima parte del progetto, non la seconda, e due giorni prima del Natale 1938 compose la sua prima poesia, con una metrica libera.\nQuella prima poesia (\"R\u00e9alt na hO\u00edche\", La stella della notte), devota e commossa su un tema natalizio, era solo un primo tentativo, ma fu segu\u00ecta da altre in un cammino sempre pi\u00f9 determinato, come si vedr\u00e0 pi\u00f9 avanti a proposito delle opere poetiche. Intanto \u00d3 Dire\u00e1in cominciava a collaborare a periodici gaelici con una serie di articoli su vari argomenti, inizialmente sotto uno pseudonimo (Ruaidhr\u00ed Beag).\nIn quegli anni sorsero la Lega degli Scrittori (a cui \u00d3 Dire\u00e1in partecip\u00f2 attivamente sin dall'inizio, e di cui doveva diventare pi\u00f9 tardi segretario e infine presidente) ed altri sodalizi, che consentivano scambi di idee e sedute di lettura delle nuove produzioni. Ma per il momento non c'erano editori per libri di poesie gaeliche, e allora \u00d3 Dire\u00e1in decise di pubblicare a proprie spese - con un atto di coraggio - le prime raccolte di poesie: nel 1942 \"Coinnle Geala\" (Candele che brillano) e nel 1943 \"D\u00e1nta Aniar\" (Poesie dall'Ovest).\nNel 1945 il poeta spos\u00f2 \u00c1ine Colivet, da cui ebbe nel 1947 l'unica figlia Niamh.\nNel 1949 l'editore Se\u00e1n S\u00e1irs\u00e9al \u00d3 h\u00c9igeartaigh volle inaugurare una serie di libri gaelici con due testi importanti e nuovi: per la prosa il romanzo \"Cr\u00e9 na Cille\" (La terra del camposanto), opera fondamentale di M\u00e1irt\u00edn \u00d3 Cadhain, e per la poesia una raccolta di M\u00e1irt\u00edn \u00d3 Dire\u00e1in (\"Rogha D\u00e1nta\", Poesie scelte), con dieci poesie edite e quattordici nuove e con illustrazioni di un artista moderno in armonia con la novit\u00e0 dello stile.\nDa allora le pubblicazioni di libri di \u00d3 Dire\u00e1in si succedettero: nel 1957 la raccolta poetica \"\u00d3 M\u00f3rna agus D\u00e1nta Eile\" (\u00d3 M\u00f3rna ed altre poesie); nel 1961 una raccolta in volume di suoi scritti in prosa (\"Feamainn Bhealtaine\", Alga di maggio); ed altre raccolte poetiche nel 1962 (\"\u00c1r R\u00e9 Dhear\u00f3il\", La nostra epoca meschina). nel 1966 (\"Cloch Coirn\u00e9il\", Pietra angolare), nel 1967 (\"Crainn is Cairde\", Alberi e amici), del 1979 (\"Ceacht an \u00c9in\", Lezione d'uccello).\nNel 1975 \u00d3 Dire\u00e1in sessantacinquenne lasci\u00f2 l'impiego; nell'anno successivo mor\u00ec sua moglie; nel 1980 usc\u00ec un'ampia antologia della sua opera poetica ormai quarantennale (\"D\u00e1nta 1939-1979\", Poesie 1939-1979): era la prima volta che un poeta gaelico riceveva in vita un simile riconoscimento. Quattro anni pi\u00f9 tardi, nel 1984, usc\u00ec un'antologia pi\u00f9 ridotta (\"Selected Poems - Tacar D\u00e1nta\", a cura di Tom\u00e1s Mac S\u00edom\u00f3n e Douglas Sealy), pure tratta dalle precedenti raccolte, ma destinata ad un pubblico non strettamente gaelico perch\u00e9 corredata di traduzioni inglesi a fronte. Due nuove raccolte poetiche uscirono poi nel 1984 (\"B\u00e9asa an T\u00fair\", Le usanze della torre) e nel 1986 (\"Craobh\u00f3g D\u00e1n\", Ramoscello di poesie).\nMor\u00ec a Dublino nel 1988.\nOpere.\nLe prose.\nSenza contare i frequenti articoli su riviste (per esempio su \"Feasta\", v. un lungo elenco in Mac Peairc\u00edn, pp.\u00a091\u201392), i principali scritti in prosa sono raccolti nel gi\u00e0 ricordato volume \"Feamainn Bhealtaine\" (Alghe di maggio) del 1961 . Il libro prende nome da un brano altamente suggestivo in cui M\u00e1irt\u00edn rievoca una grande raccolta di alghe - che contribuivano ai modesti introiti degli abitanti della sua isola - dopo una mareggiata primaverile: \u00e8 la visione quasi estatica d'una giornata sulla riva del mare, con tutti gli isolani intenti come formiche al lavoro, in un specie di festa comunitaria del raccolto. Il volume contiene articoli e saggi di vario genere, ma per il lettore i pi\u00f9 coinvolgenti sono soprattutto quelli autobiografici, che esprimono con vivezza i ricordi del ragazzo nella difficile vita sull'isola, e poi del giovane inesperto alle prese col mondo di terraferma.\nLe poesie.\nLe poesie delle prime raccolte, sino al 1953, sono legate soprattutto al fresco e vivo ricordo dell'isola nat\u00eca. Molto nota (e considerata dal prof.Se\u00e1n \u00d3 Tuama, \"Repossessions\", Cork University Press 1995, pp.\u00a0268\u2013269, fra le liriche gaeliche pi\u00f9 care al suo cuore) \u00e8 \"D\u00ednit an bhr\u00f3in\", La dignit\u00e0 del dolore, nella raccolta del 1943: la poesia esprime il sentimento del ragazzo, dolorosamente memore della dignit\u00e0 della salma paterna in mezzo al chiacchiericcio dei vivi , di fronte al silenzioso passaggio di due donne in lutto in mezzo al chiasso della gente che sbarca da un bastimento alla fonda. Altre poesie esprimono momenti di quasi sognante bellezza sull'isola (per esempio \"An tEarrach Thiar\", Primavera nell'Ovest). Ma non mancano poesie sul mistero del mondo femminile, a partire da quello delle anziane donne del paese riunite a confabulare (\"R\u00fan na mBan\", Il mistero delle donne, nella raccolta del 1949), oppure sul senso di inanit\u00e0 del giovane per il proprio lavoro burocratico in citt\u00e0, al ricordo del duro ma ben pi\u00f9 concreto e fattivo lavoro dei padri sull'isola nat\u00eca (\"Stoite\", Sradicati, poesia che conclude amaramente: \"Eppure saremo ricordati, - di noi rester\u00e0 una pila d'incarti - carichi di polvere - in un ufficio statale\").\nNella raccolta del 1957 spicca il poemetto \"\u00d3 M\u00f3rna\", su una figura viva nelle tradizioni dei vecchi isolani: il protagonista del poemetto rappresenta realmente, sotto un nome di fantasia, l'ultimo di una famiglia che domin\u00f2 l'isola per secoli ; costui \u00e8 visto in tutta la sua arroganza e nelle sue odiose prepotenze, ma \u00e8 anche commiserato per la sua triste solitudine padronale ed \u00e8 rispettato nel riposo della tomba: d'altronde la sua stirpe \u00e8 indissolubilmente legata alla storia dell'isola cara al poeta In questa raccolta non mancano altri ricordi dell'isola (per esempio \"Faoistin\u00ed\", Confessioni, su una celebrazione di Messa e confessioni in una casa di villaggio, con preti in visita itinerante in mezzo ad una rude ma devota gente contadina), ma entrano anche temi nuovi e influenze culturali di vario genere (per esempio \"An stailc\", Lo sciopero, su un'agitazione sindacale di operai a Galway). Particolarmente suggestiva \u00e8 la poesia \"Crainn O\u00edche Sheaca\", Alberi di una notte di gelo, in cui la visione di spogli alberi solitari \u00e8 avvicinata al dolore e dignit\u00e0 di una croce con la sua vittima.\nA partire dalla raccolta del 1962 predominano - sul ricordo ormai quasi irreale e leggendario dell'isola nat\u00eca (che per lui \u00e8 diventata una specie di sogno, v. la poesia \"Berkeley\") - altri temi, con toni spesso amari sugli argomenti cittadini e nazionali. Il poeta, come tanti altri irlandesi inurbati in quegli anni, soffriva la vita cittadina a cui si sentiva estraneo e che gli sembrava meschina e priva di valori (v. per esempio la poesia \"\u00c1r r\u00e9 dear\u00f3il\", La nostra epoca meschina); inoltre condivideva con la sua generazione l'inevitabile delusione per la prosaica realt\u00e0 dei primi decenni d'indipendenza dopo i grandi e nobili sogni degli anni insurrezionali che avevano illuminato la sua infanzia (v. per esempio la poesia \"\u00c9ire ina bhfuil romhainn\", L'Irlanda nel nostro avvenire).\n\u00c8 da notare che la sua opera poetica, inizialmente pionieristica dopo i secoli di rottura della cultura gaelica schiacciata dal potere coloniale anglofono, non rimase isolata: infatti, nella seconda met\u00e0 del secolo XX, la poesia gaelica ebbe uno sviluppo e una fioritura inopinati per una lingua sempre sull'orlo dell'estinzione, con la comparsa di parecchi altri poeti di spicco, sempre pi\u00f9 immersi nel mondo moderno. Con alcuni di loro - in particolare col quasi coetaneo Se\u00e1n \u00d3 R\u00edord\u00e1in nato nel 1916 - \u00d3 Dire\u00e1in ebbe interessanti ed amichevoli scambi.\nPer chi non conosca il gaelico, oggi esiste una raccolta di sue opere, con introduzione e commento ad opera di E. Brugnatelli (\u00d3 Dire\u00e1in 2020); un utile approccio all'opera del poeta pu\u00f2 essere inoltre - in lingua inglese - la \"Introduction\" di Mac S\u00edom\u00f3in e Sealy ai \"Selected Poems\" di \u00d3 Dire\u00e1in, con le loro traduzioni di parecchie sue poesie e con note."}
{"id": "3977497", "revid": "1442080", "url": "https://it.wikipedia.org/wiki?curid=3977497", "title": "ITF Women's Circuit Sanya 2011 - Doppio", "text": "Il doppio del torneo di tennis ITF Women's Circuit Sanya 2011, facente parte della categoria ITF Women's Circuit, ha avuto come vincitrici Iryna Bremond e Ani Mijacika che hanno battuto in finale Rika Fujiwara e Wen-Hsin Hsu 3-6, 7-5, [12-10]."}
{"id": "3977498", "revid": "693142", "url": "https://it.wikipedia.org/wiki?curid=3977498", "title": "Meno male che il temporale sta passando", "text": ""}
{"id": "3977499", "revid": "729019", "url": "https://it.wikipedia.org/wiki?curid=3977499", "title": "Sunder Nix", "text": ""}
{"id": "3977500", "revid": "693142", "url": "https://it.wikipedia.org/wiki?curid=3977500", "title": "Vigliacca notte nera", "text": ""}
{"id": "3977501", "revid": "693142", "url": "https://it.wikipedia.org/wiki?curid=3977501", "title": "Torneranno gli angeli", "text": ""}
{"id": "3977502", "revid": "599013", "url": "https://it.wikipedia.org/wiki?curid=3977502", "title": "Rodolphe Gilbert", "text": "Carriera.\nOttenne il suo best ranking in singolare il 21 settembre 1992 con la 61\u00aa posizione mentre nel doppio divenne l'8 gennaio 1996, il 50\u00ba del ranking ATP.\nIn carriera, in singolare ottenne la vittoria finale in cinque tornei del circuito Challenger e tre del circuito Futures. Da ricordare soprattutto la vittoria in tre set sul tedesco Boris Becker che gli permise di raggiungere il terzo turno dell'Open di Francia 1993.\nIn doppio vinse due tornei del circuito ATP: a Guaruj\u00e1 nel 1991 in coppia con il connazionale Olivier Dela\u00eetre e nel 1995 a Johannesburg in coppia con Guillaume Raoux. In altre due occasioni raggiunse la finale uscendone per\u00f2 sconfitto.\n\u00c8 stato convocato una sola volta nella squadra francese di Coppa Davis nel 1993; in quell'occasione fu chiamato sul 2-2 e, quindi, nel match decisivo contro l'India, a sostituire Henri Leconte nell'incontro con Ramesh Krishnan. Fu sconfitto in cinque set con il punteggio di 6-2, 4-6, 6-4, 5-7, 4-6."}
{"id": "3977503", "revid": "693142", "url": "https://it.wikipedia.org/wiki?curid=3977503", "title": "Il posto delle viole", "text": ""}
{"id": "3977504", "revid": "693142", "url": "https://it.wikipedia.org/wiki?curid=3977504", "title": "Fai piano", "text": ""}
{"id": "3977505", "revid": "228587", "url": "https://it.wikipedia.org/wiki?curid=3977505", "title": "Campionati mondiali di biathlon 2012 - Staffetta 4x6 km femminile", "text": "La staffetta 4x6 km femminile dei Campionati mondiali di biathlon 2012 si \u00e8 svolta il 10 marzo 2012; la gara \u00e8 partita alle 15:15 (UTC+1)."}
{"id": "3977506", "revid": "693142", "url": "https://it.wikipedia.org/wiki?curid=3977506", "title": "Ogni volta che vedo il mare", "text": ""}
{"id": "3977508", "revid": "693142", "url": "https://it.wikipedia.org/wiki?curid=3977508", "title": "Ti ruber\u00f2", "text": ""}
{"id": "3977510", "revid": "693142", "url": "https://it.wikipedia.org/wiki?curid=3977510", "title": "Il tempo non torna pi\u00f9", "text": ""}
{"id": "3977511", "revid": "1869172", "url": "https://it.wikipedia.org/wiki?curid=3977511", "title": "23 (Bushido e Sido)", "text": "23 \u00e8 un album in collaborazione dei due rapper tedeschi Bushido e Sido. L\u00b4album \u00e8 uscito il 14 ottobre del 2011 attraverso l\u00b4etichetta discografica \"Sony BMG / Columbia Records\" in tre versioni: Standard, Premium e Deluxe.\nContenuto.\nBushido e Sido, due rapper di maggior successo del\u00b4Hip hop tedesco,sono stati dal 2004 al 2011 in Beef nel mondo del hip hop.\nAgli inizi del 2011 si sono lasciati tutto alle spalle e hanno iniziato a lavorare al progetto 23. L\u00b4album in collaborazione rappresenta il 23\u00ba disco musicale che i due rapper insieme hanno prodotto in tutta la loro carriera.\nProduzione.\nIl disco \u00e8 stato prodotto da produttori famosi in Germania come Bushido, Sido, Beatzarre, Djorkaeff, DJ Desue e Paul NZA.\nSuccesso e Singoli.\nIl disco ha avuto una buona posizione nella Media Control Charts ovvero 3\u00ba posto.\nI singoli estratti dal disco sono \"So mach ich es\" (GER #23) e \"Erwachsen sein\" (GER #29)."}
{"id": "3977514", "revid": "693142", "url": "https://it.wikipedia.org/wiki?curid=3977514", "title": "Oh che sar\u00e0", "text": ""}
{"id": "3977516", "revid": "104485", "url": "https://it.wikipedia.org/wiki?curid=3977516", "title": "Giudizio universale (Giotto)", "text": "Il Giudizio universale \u00e8 un affresco di Giotto, databile al 1306 circa e facente parte del ciclo della Cappella degli Scrovegni a Padova. Occupa l'intera controfacciata e conclude idealmente le \"Storie\". Viene di solito riferito all'ultima fase della decorazione della cappella e vi \u00e8 stato riscontrato un ampio ricorso di aiuti, sebbene il disegno generale sia riferito concordemente al maestro.\nDescrizione.\nImpaginazione.\nLa grande parete sopra la porta di ingresso, in cui si apre una trifora, contiene un'ampia rappresentazione del Giudizio universale svolto in maniera tradizionale, anche se non mancano innovazioni. Innanzitutto, nonostante il permanere di stilizzazioni tradizionali come le diverse scale proporzionali, Giotto cerc\u00f2 di unificare in un'unica scena l'intera rappresentazione del Giudizio, del Paradiso e dell'Inferno, abolendo le suddivisioni e coinvolgendo tutte le figure in un unico spazio. \nNelle rappresentazioni pi\u00f9 antiche infatti, come quella in Sant'Angelo in Formis, a Torcello o nella cupola del Battistero di Firenze, le figure sono sempre organizzate in settori orizzontali, completamente separate dalle une alle altre.\nCristo.\nAl centro campeggia, dentro una mandorla iridata retta da angeli, un grande Cristo giudice che domina un unico grande scenario, non pi\u00f9 diviso rigidamente in fasce parallele come nei lavori bizantini. Nell'aureola di Cristo sono stati scoperti nell'ultimo restauro inserti con specchietti, che vanno messi in relazione con la figura dell'Eterno sul lato opposto della cappella, dove c'\u00e8 la scena di \"Dio invia l'arcangelo Gabriele\". Cristo non siede su un vero e proprio trono, ma su una sorta di nube iridata, sotto la quale si trovano alcune rappresentazioni simboliche, gi\u00e0 interpretate come i simboli degli evangelisti. Uno studio pi\u00f9 recente vi ha invece riconosciuto qualcosa di pi\u00f9 complesso: vi si vedono un angelo, un uomo con testa leonina, un centauro, simbolo secondo i bestiari medievali della doppia natura di Cristo, umana e divina, e un orso con un pesce (forse un luccio), simbolo della pesca delle anime oppure, al contrario, del sacrificio di Cristo (il pesce) per redimere la bestialit\u00e0 della razza umana. \nGes\u00f9 rappresenta il fulcro dell'intera scena, che genera l'inferno con la sinistra dell'aura e rivolge lo sguardo e la mano destra agli eletti. Verso di lui (o contro di lui nel caso dei dannati) tendono a orientarsi tutti i nuclei delle figure. Tutto di lui \u00e8 aperto verso gli eletti, alla sua destra: lo sguardo, la piaga, il costato, mentre la sinistra \u00e8 chiusa sui reprobi dell'inferno. Intorno alla mandorla stanno i serafini. In trono, a semicerchio intorno a Ges\u00f9 ci sono i dodici apostoli. Alla destra di Cristo: Pietro, Giacomo, Giovanni, Filippo, Simone e Tommaso. Alla sua sinistra: Matteo, Andrea, Bartolomeo, Giacomo minore, Giuda Taddeo e Mattia. La trifora non \u00e8 solo apertura luminosa (Cristo \u00e8 luce) ma soprattutto \u00e8 trono da quale Dio uno trino scende e giudica. I due fiorellini, posti nella trifora, di sei petali ciascuno, corrispondono numerologicamente ai due gruppi di sei apostoli scesi con Lui.\nAngeli, apostoli e gruppo dell'offerta.\nIn alto si trovano nove affollate schiere angeliche, divise in due gruppi simmetrici e in file che scalano in profondit\u00e0; la diversa inclinazione delle teste cerca di sfuggire all'appiattimento della visione frontale, mentre al centro si allineano su troni gli apostoli: lo scranno pi\u00f9 riccamente decorato \u00e8 quello di san Pietro. Alla sinistra: angeli, Arcangeli, Principati, Potest\u00e0. Alla destra: virt\u00f9, dominazioni, troni, cherubini, ciascuno guidato dai vessilliferi. Michele e Gabriele pi\u00f9 vicini a Cristo-Giudice reggono la spada ed il vessillo bianco-crociato dei Cavalieri del Santo Sepolcro.\nAi lati della mandorla angeli suonano le trombe dell'Apocalisse risvegliando i morti, che si levano dai crepacci della terra in basso a sinistra. Poco oltre si trova la rappresentazione di Enrico degli Scrovegni e di un altro personaggio (forse il canonico e arciprete del Duomo di Padova Altegrado de' Cattanei) che offrono un modello della cappella a Maria accompagnata da san Giovanni e santa Caterina d'Alessandria. Maria \u00e8 mediatrice tra la fragilit\u00e0 umana e la misericordiosa giustizia divina. La forma dell'edificio \u00e8 fedele a quella esistente, anche se l'abside mostra un ampio giro di cappelle mai realizzato. Secondo la tradizione, con tale offerta Enrico lava il peccato di usura della sua famiglia, cos\u00ec noto che anche Dante Alighieri aveva indicato suo padre tra i peccatori nel girone degli usurai dell'Inferno. La fisionomia di Enrico \u00e8 giovanile e riproduce fedelmente le fattezze che, invecchiate, si vedono anche nella sua tomba marmorea presente nella cappella: per questo la rappresentazione di Giotto viene indicata come il primo ritratto dell'arte occidentale post-classico. \nUn raggio di luce ogni 25 marzo (anniversario della consacrazione della cappella) passa tra la mano di Enrico e quella della Madonna.\nNella parte pi\u00f9 alta dell'affresco si trovano gli astri del sole e della luna, mossi da due arcangeli che, curiosamente, si affacciano da nubi \"staccando\" e arrotolando il cielo come se fosse una pesante carta da parati. Essi rivelano alle loro spalle le mura dorate e tempestate di gemme della Gerusalemme celeste.\nLa prima schiera degli eletti \u00e8 in cattivo stato di conservazione. Preceduta da due angeli, contiene una Vergine Maria giovane e bruna, che sembra accompagnare per mano verso Cristo il primo della fila, forse Giovanni Battista. Tra le figure si riconoscono dubitativamente alcuni santi come san Giuseppe, Gioacchino, san Simeone.\nParadiso e Inferno.\nNelle fasce inferiori, divise dalla croce retta da due angeli, sono messi in scena il paradiso, a sinistra, e l'inferno a destra. Il primo mostra una serie ordinata di angeli, santi e beati (tra cui forse i santi \"recenti\" come Francesco d'Assisi e Domenico di Guzm\u00e1n), mentre nel secondo i dannati vengono tormentati dai diavoli e avvolti dalle fiamme che si sprigionano dalla mandorla di Cristo. Dalla mandorla sgorgano quattro fiumi infernali che trascinano nell'abisso gruppi di dannati spinti da plumbei demoni. Il primo fiume travolge gli usurai, caratterizzati dal bianco sacchetto di sporco denaro legato al collo (Reginaldo degli Scrovegni, usuraio e padre di Enrico, \u00e8 posto da Dante Alighieri nel canto XVII dell'Inferno). Pi\u00f9 in basso, impiccato e sventrato, sta Giuda Iscariota. A sinistra di Cristo Giudice, in basso, sta Lucifero con artigli bestiali e due bocche ed un serpente che gli esce dalle orecchie (modello \u00e8 il Lucifero di Coppo di Marcovaldo nei mosaici del battistero di Firenze). Sta straziando alcune anime e siede sul trono del biblico Leviatan, emblema del male di questo mondo. \nLo schema delle pene e dei gironi si rif\u00e0 a tradizioni diverse dall'Inferno di Dante, come l'\"Elucidarium\" di Onorio di Autun. Di proporzioni piccolissime i dannati formicolano tra le angherie a cui i diavoli scimmieschi li sottopongono, esposti al ludibrio e alla berlina, denudati, violati, appesi per i capelli o per i genitali, scherniti e torturati.\nAl caos dell'Inferno, per contrapposizione, a destra stanno gli eletti. Dal basso all'alto si nota una schiera tripartita: anime che escono stupite ed oranti dalla terra; la grande processione degli eletti (clero, popolo, donne e uomini che hanno santificato la loro vita); sopra, guidati da Maria, gli antichi santi dell'Antico Testamento e della Chiesa primitiva.\nUna tradizione indica nella quarta persona in primo piano nella schiera dei beati, con un berretto bianco in capo, un autoritratto di Giotto.\nStile.\nLe parti migliori, ritenute con maggiore probabilit\u00e0 autografe, sono il \"Cristo\", la \"Madonna\" e il gruppo dell'offerta; altre figure, soprattutto nelle schiere angeliche e degli eletti, sono di pi\u00f9 difficile valutazione per lo stato di conservazione in parte compromesso. \nIn generale si ha una riduzione nello scarto delle proporzioni gerarchiche: nella tradizione medievale si tendeva a scalare le figure in base alla loro importanza religiosa, ma come si vede nel gruppo dell'offerta il committente e il suo aiutante appaiono qui quasi della stessa dimensione dei santi."}
{"id": "3977520", "revid": "123267039", "url": "https://it.wikipedia.org/wiki?curid=3977520", "title": "La mossa vincente", "text": "La mossa vincente (\"Chessgame\") \u00e8 una serie televisiva britannica in 6 episodi trasmessi per la prima volta nel corso di una sola stagione nel 1983.\nBasata su una serie di romanzi di Anthony Price, \u00e8 una serie thriller di spionaggio incentrata sulle attivit\u00e0 di un quartetto di agenti dell'intelligence britannica: David Audley (Terence Stamp), Faith Steerforth (Carmen du Sautoy), Hannah Nick (Michael Culver) e Hugh Roskill (Robin Sachs).\nPersonaggi e interpreti.\nGuest star.\nTra le guest star: John Horsley, John Rowe, Willoughby Gray, Martin Dale, Paul McDowell, Oscar Quitak, Richard Pearson, Art Malik, Peter Ivatts, Seymour Green, Tony Steedman, Mike Lane, Bernard Alexander, Richard Wilson, Caroline Bliss, Rosalie Crutchley, Anthony Calf, Paul Jaynes, John Graham Davies, Maggie Dransfield, Christopher Ruczyczi, Hossein Karimbeik, Matyelok Gibbs, Bill Croasdale, Howard Lloyd-Lewis, Tessa Worsley, Bogdan Kominowski, Alan Moore, Tony Steadman, George Pravda.\nProduzione.\nLa serie fu prodotta da Granada Television. Le musiche furono composte da Christopher Gunning e Dick Walter.\nLa serie \u00e8 tratta dai romanzi:\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa nel Regno Unito dal 23 novembre 1983 al 28 dicembre 1983 sulla rete televisiva Independent Television. In Italia \u00e8 stata trasmessa con il titolo \"La mossa vincente\"."}
{"id": "3977521", "revid": "46931", "url": "https://it.wikipedia.org/wiki?curid=3977521", "title": "Chessgame", "text": ""}
{"id": "3977524", "revid": "716283", "url": "https://it.wikipedia.org/wiki?curid=3977524", "title": "Bartolomeo Ruini", "text": ""}
{"id": "3977531", "revid": "729019", "url": "https://it.wikipedia.org/wiki?curid=3977531", "title": "Ted Bullo", "text": "Statistiche.\n\"Statistiche aggiornate ad aprile 2012.\""}
{"id": "3977532", "revid": "2730", "url": "https://it.wikipedia.org/wiki?curid=3977532", "title": "Ozaki Kihachi", "text": "Impar\u00f2 fin da giovanissimo la lingua inglese e svilupp\u00f2 un forte interesse per la poesia inglese . Nel 1911 conobbe il poeta e scultore Takamura Kotaro, che incoraggi\u00f2 in maniera determinante i suoi sforzi per lo studio.\nMentre lavorava come dipendente di una societ\u00e0, Ozaki si dilettava, come hobby, nella traduzione di poesie in lingua inglese, e present\u00f2 queste traduzioni insieme con le proprie opere originali alla rivista letteraria Shirakaba. Come seguace della filosofia dell'umanismo Shirakaba, strinse amicizia con Mushanokoji Saneatsu e Senge Motomaro . Era anche appassionato di viaggi e l'alpinismo.\nOzaki in seguito impar\u00f2 da solo francese e tedesco , e fu fortemente influenzato da scrittori come Romain Rolland e di Hermann Hesse.\nLe sue opere includono Takamura SHISHO (\"Takamura Anthology\") e Hana Kodoku Sakeru (\"Flowering Loneliness\"). Ozaki ha anche pubblicato Yama no EHON (\"Picture Book Mountain\"), una raccolta di pensieri diversi, e molte traduzioni di Romain Rolland, Hermann Hesse e Georges Duhamel.\nDal 1946 al 1954, visse in una casetta tra le montagne del Fujimi Kogen, e pubblic\u00f2 numerose opere in cui ha elogiato la bellezza della natura e della vita rurale.\nOzaki \u00e8 morto nel 1974 all'et\u00e0 di 82 anni. La sua tomba si trova al tempio di Meigetsu-in a Kamakura, nella prefettura di Kanagawa, la citt\u00e0 dove visse dal 1966 fino alla sua morte."}
{"id": "3977533", "revid": "767487", "url": "https://it.wikipedia.org/wiki?curid=3977533", "title": "Subida a Urkiola 2005", "text": "La Subida a Urkiola 2005, ventinovesima edizione della corsa e valida come evento dell'UCI Europe Tour 2005 categoria 1.1, si svolse il 14 agosto 2005 su un percorso di 170,9\u00a0km. Fu vinta dallo spagnolo Joaquim Rodr\u00edguez che termin\u00f2 la gara in 4h08'33\", alla media di 41,25\u00a0km/h.\nAl traguardo 35 ciclisti portarono a termine il percorso."}
{"id": "3977534", "revid": "547992", "url": "https://it.wikipedia.org/wiki?curid=3977534", "title": "Renzo Bossi", "text": "Figlio del fondatore della Lega Nord, Umberto Bossi e della seconda moglie, la siciliana Manuela Marrone, nel 2010 venne eletto al Consiglio regionale della Lombardia per poi dimettersi, nel 2012, coinvolto nello scandalo per appropriazione indebita di fondi provenienti dal finanziamento pubblico ai partiti.\n\u00c8 soprannominato \"Il Trota\", da quando suo padre lo defin\u00ec cos\u00ec nel 2008, in risposta a chi gli chiedeva se fosse il suo \"delfino\".\nBiografia.\nFiglio di Umberto Bossi e della sua seconda moglie, Manuela Marrone (cofondatrice della Lega Lombarda), \u00e8 riuscito a superare l'esame di maturit\u00e0 solamente all'et\u00e0 di 23 anni, dopo essere stato respinto per tre volte. Alcuni giornalisti sollevarono comunque dei dubbi sul fatto che Renzo Bossi si fosse effettivamente mai diplomato.\nLa sua carriera scolastica divenne in seguito di interesse pubblico quando il padre, in un comizio, denunci\u00f2 le discriminazioni che \"\"uno dei nostri ragazzi\" avrebbe subito da una commissione di maturit\u00e0, che lo avrebbe bocciato per le sue idee politiche. Quell'anno, al secondo tentativo di superare l'esame, Renzo aveva presentato una tesina sulla proposta federalista del patriota Carlo Cattaneo.\nCarriera politica.\nSin da adolescente inizia ad appassionarsi alla politica accompagnando il padre Umberto ai vari comizi e alle manifestazioni della Lega, da Pontida, alla Festa dei Popoli Padani, alla cerimonia per la raccolta dell'acqua alla fonte del Po sul Monviso e, in seguito, assumendo il ruolo di direttore sportivo della selezione di calcio della Padania. Soprattutto dopo la malattia che, nel 2004, colp\u00ec il padre, Renzo Bossi inizi\u00f2 ad intensificare il suo impegno nel movimento e, nel gennaio 2009, ricevette l'incarico di membro dell'Osservatorio della Lega Nord sulla trasparenza e l'efficacia del sistema fieristico lombardo.\nNell'agosto 2009 fu oggetto di critiche, assieme a Roberto Cota e al padre Umberto, per essersi iscritto al profilo di Facebook della Lega Nord Mirano, in cui compariva un manifesto autoprodotto con lo slogan \"legittimo torturare i clandestini\"\".\nDopo aver conseguito la tessera come \"socio ordinario militante\" della Lega Nord nel 2009, nel 2010 venne candidato dal partito nella circoscrizione della Val Camonica, nel collegio provinciale di Brescia, alle elezioni regionali lombarde. La sua candidatura, che per regolamento interno al partito sarebbe dovuta arrivare solo dopo tre anni di anzianit\u00e0 nel movimento, suscit\u00f2 diverse critiche di apparente nepotismo.\nEletto al Consiglio Regionale della Lombardia con 12.893 preferenze, entr\u00f2 a far parte della Commissione Programmazione e Bilancio e della Commissione Affari Istituzionali.\nNel 2010, in un'intervista al settimanale \"Vanity Fair\", rispondendo alla domanda \u201cMai provato droghe?\u201d, Renzo ha risposto:\nIl 27 luglio 2011, la Procura di Brescia iscrisse nel registro degli indagati l'Assessore allo Sport della Regione Lombardia, Monica Rizzi, esponente della Lega Nord e molto vicina alla famiglia Bossi e, in special modo, a Renzo. La Rizzi (indagata assieme ad un sottufficiale della Guardia di Finanza) fu accusata di aver creato dei dossier illegali per screditare gli avversari politici, dentro e fuori la Lega Nord, di aver raccolto, in maniera abusiva, dei dati personali e sensibili da utilizzare per dissuadere eventuali candidati che avrebbero potuto ostacolare l'elezione di Renzo Bossi alla carica di consigliere regionale e favorirne, in tal modo, la vittoria elettorale. Dopo essersi dimessa dalla carica di assessore, nel dicembre 2012, venne disposta l'archiviazione del procedimento a carico della Rizzi.\nLo scandalo e le dimissioni.\nIl 9 aprile 2012, coinvolto nell'inchiesta giudiziaria sull'appropriazione indebita dei rimborsi elettorali della Lega Nord, Renzo Bossi rassegn\u00f2 le dimissioni dal Consiglio regionale della Lombardia. Il coordinatore provinciale della Lega Nord a Brescia, Fabio Rolfi, chiese la sua espulsione dal partito.\nIl 17 aprile 2012 il Consiglio vot\u00f2 all'unanimit\u00e0 le dimissioni, gi\u00e0 peraltro formalizzate, nei giorni precedenti, dallo stesso al capogruppo della Lega Nord in Regione, Stefano Galli.\nAttivit\u00e0 da agricoltore.\nDopo l'espulsione inizia, assieme a suo fratello, l'attivit\u00e0 di agricoltore, aprendo un'azienda agricola a Brenta.\nProcedimenti giudiziari.\nAppropriazione indebita.\nNell'aprile del 2012, nel corso di una maxi-inchiesta sui finanziamenti del partito, le procure di Milano, Napoli e Reggio Calabria aprirono alcune indagini giudiziarie sull'utilizzo dei fondi pubblici destinati alla Lega Nord e gestiti dall'allora tesoriere Francesco Belsito.\nOltre al coinvolgimento di alcuni dirigenti e amministratori del partito, tra cui Rosy Mauro, Roberto Calderoli e Francesco Speroni, emersero anche indizi relativi all'utilizzo illecito di tali fondi da parte della famiglia Bossi.\nIntervistato dal settimanale Oggi, Alessandro Marmello, autista e bodyguard personale di Renzo Bossi, denunci\u00f2 pubblicamente (documentando il tutto con quattro video che aveva registrato con il suo telefono cellulare, e reso pubblici) una serie di comportamenti illegali del consigliere regionale e di appropriazione di denaro pubblico usato da Bossi per acquisti personali. \u00abNon voglio continuare a passare soldi al figlio di Umberto Bossi in questo modo: \u00e8 denaro contante che ritiro dalle casse della Lega a mio nome, sotto la mia responsabilit\u00e0. Lui incassa e non fa una piega, se lo mette in tasca come fosse la cosa pi\u00f9 naturale del mondo\u00bb.\nA seguito di questo scandalo, Renzo Bossi si dimise da consigliere regionale della Lombardia, anche su richiesta di alcuni settori del partito, che si attivarono per chiederne l'allontanamento dalla Lega Nord.\nNel maggio 2012 venne poi iscritto nel registro degli indagati dalla procura di Milano con l'accusa di appropriazione indebita riguardo ai rimborsi elettorali. Tra le spese che gli furono contestate ci sono 145.000 euro per 12 multe, due cartelle esattoriali, l'assicurazione dell'auto e l'acquisto per 77.000 euro del titolo di laurea presso l'Universit\u00e0 Kristal di Tirana.\nIl 29 novembre 2013 la Procura di Milano ha chiuso formalmente le indagini relative all'inchiesta per la gestione dei fondi della Lega, in vista della richiesta di rinvio a giudizio per Renzo Bossi.\nIl 10 luglio 2017 il tribunale di Milano condanna Renzo Bossi a 1 anno e 6 mesi.\nIl 23 gennaio 2019 dopo 7 anni circa si chiude il processo per i Bossi poich\u00e9 la IV Corte d\u2019appello di Milano ha disposto il non luogo a procedere in virt\u00f9 della mancata querela presentata nei loro confronti da parte della vittima ovvero la Lega in base a una norma introdotta dal governo Gentiloni; il Carroccio guidato da Matteo Salvini aveva denunciato solo l'ex tesoriere Francesco Belsito che \u00e8 cos\u00ec l'unico condannato.\nLa laurea in Albania.\nNel maggio 2012, durante un controllo della Guardia di Finanza a Roma nella cassaforte dell'ex tesoriere della Lega Francesco Belsito, venne rinvenuto un diploma di laurea triennale in Gestione Aziendale conferito a Renzo Bossi il 29 settembre 2010 dalla Facolt\u00e0 di Economia dell'universit\u00e0 privata Kristal di Tirana, in Albania. Secondo l'amministrazione della facolt\u00e0, Bossi si sarebbe iscritto ai corsi in direzione aziendale in lingua albanese a partire dall'anno 2007-2008, prima quindi di aver ottenuto il diploma di maturit\u00e0.\nNel luglio 2011 vennero presentate delle domande di riconoscimento della laurea albanese in Italia, in seguito ritirate all'indomani delle perquisizioni disposte dalle procure di Milano, Napoli e Reggio Calabria e dello scandalo sulle appropriazioni indebite dell'ex tesoriere Belsito.\nAgli inizi del mese di dicembre 2013, assieme ad altre nove persone di nazionalit\u00e0 italiana, Renzo Bossi \u00e8 stato indagato per corruzione e abuso d'ufficio per aver conseguito, come riferito da Saimir Tahiri, ministro dell'Interno albanese\" \"la laurea in scienze sociali senza essere venuto un solo giorno in ateneo e [...] senza aver mai seguito le lezioni nelle universit\u00e0 private albanesi\"\"."}
{"id": "3977542", "revid": "155634", "url": "https://it.wikipedia.org/wiki?curid=3977542", "title": "Elli Terwiel", "text": "Biografia.\nElli Terwiel ha debuttato in gare FIS il 15 dicembre 2004 arrivando 29\u00aa in uno slalom gigante disputato a Panorama. L'8 dicembre 2005 ha esordito in Nor-Am Cup in discesa libera, giungendo 37\u00aa. .\nIl 14 dicembre 2009 ha ottenuto a Panorama in slalom speciale la sua prima vittoria, nonch\u00e9 primo podio, in Nor-Am Cup; l'11 gennaio 2011 ha debuttato in Coppa del Mondo nello slalom speciale di Flachau non riuscendo a qualificarsi per la seconda manche. Nel 2013 ha preso parte alla sua unica rassegna iridata, chiudendo 28\u00aa nello slalom speciale si Mondiali di Schladming, ha ottenuto la sua ultima vittoria (e ultimo podio) in Nor-Am cup, il 14 marzo a Sugar Bowl nella medesima specialit\u00e0, e ha conquistato il suo miglior piazzamento in Coppa del Mondo, il 16 novembre a Levi, sempre in slalom speciale (11\u00aa).\nL'anno dopo ha preso parte ai suoi unici Giochi olimpici invernali e a non ha concluso la prova di slalom speciale. Il 30 novembre 2014 ha preso per l'ultima volta il via in Coppa del Mondo, ad Aspen in slalom speciale senza completare la prova, e si \u00e8 ritirata al termine di quella stagione 2014-2015; la sua ultima gara in carriera \u00e8 stata uno slalom speciale FIS disputato il 29 marzo a Mont-Sainte-Anne, non completato dalla Terwiel.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nSL = slalom speciale"}
{"id": "3977545", "revid": "287204", "url": "https://it.wikipedia.org/wiki?curid=3977545", "title": "Asino dei Pirenei", "text": "Lasino dei Pirenei \u00e8 una razza asinina originaria del sud e del sud-ovest della Francia. Se ne distinguono due tipi diversi che tuttavia hanno in comune un medesimo standard: il tipo guascone, piccolo e tracagnotto, e il tipo catalano, fine ed elegante. Si tratta di un asino polivalente che viene utilizzato altrettanto bene per il basto e per il tiro che per la produzione di muli.\nOrigine.\nLe origini dell'asino dei Pirenei sono complesse, vista la grande variet\u00e0 di tipi di asino conosciute nella grande estensione del suo luogo di origine.\nIn Francia si parla cos\u00ec dei tipi \"Lourdais\", \"Tarbais\", di \"Tournay\", del B\u00e9arn o di Balagu\u00e9, mentre in Spagna dei tipi di Vic o d'Urgell.\nTutti questi tipi sono oggi raggruppati in due sole categorie : quella guascone e quella catalana, con il proposito di raggruppare la popolazione intorno ad un medesimo standard fondato sull'iconografia degli archivi e sulle descrizioni degl'ippologi fornite nel corso degli ultimi secoli.\nLa razza \u00e8 riconosciuta dal Ministero francese dell'agricoltura dal 1997.\nCaratteristiche.\nL'asino dei Pirenei si distingue in due tipologie :\nL'asino dei Pirenei presenta le seguenti caratteristiche: testa larga e secca; il suo profilo \u00e8 diritto o meglio leggermente concavo, le orecchie, lunghe e sporte in avanti, sono dotata di una peluria talvolta debordante; la bocca \u00e8 larga, le labbra salde, le narici ben aperte; l'occhio espressivo e vivo.\nIl suo manto \u00e8 nero, baio scuro; la circonferenza degli occhi, l'estremit\u00e0 del naso, le ascelle, il ventre e la parte interna delle membra sono scolorite e la zona fra i due colori contiene spesso sfumature di rosso; la pelle \u00e8 molto fine.\nIl collo \u00e8 lungo, la linea superiore \u00e8 muscolosa ed il garrese poco pronunciato..\nIl pettorale \u00e8 piuttosto piatto ma evidente; la groppa \u00e8 corta ed abbassata; l'anca \u00e8 talvolta sporgente; le membra sono ben diritte, lo zoccolo largo ed il pasturale lungo.\nAllevamento.\nLa culla della razza \u00e8 concentrata principalmente in tre regioni: Aquitania, Midi-Pirenei e Linguadoca-Rossiglione, ma vi \u00e8 qualche allevamento anche nel Limosino..\nSe la razza di asini dei Pirenei \u00e8 stata minacciata d'estinzione, come tutte le razze asinine d'altra parte, dalla meccanizzazione agricola, l'allevamento francese si \u00e8 oggi stabilizzato, forse anche in lieve aumento. Si contano 45 allevamenti in attivit\u00e0 nel 2008.\nImpiego.\nL'asino dei Pirenei \u00e8 piuttosto polivalente. Gli asini di piccola taglia, di tipo guascone, sono utilizzati per il tiro ed il basto, sul quale possono portare fino ad un quarto del loro peso. Quelli di taglia maggiore, di tipo catalano, sono utilizzati piuttosto per le loro caratteristiche mulattiere. Li s'incrocia con giumente m\u00e9rens, castiglionesi, percheron, bretoni, anglo-arabi o andalusi.\nOggi vengono studiate anche altre possibilit\u00e0. Lo si utilizza per ripulire il terreno dai cespugli (\"d\u00e9broussaillage\") e come animale pedagogico. Il latte di asina \u00e8 riconosciuto come il pi\u00f9 simile a quello umano e quindi il pi\u00f9 idoneo a sostituirlo. Anche i prodotti cosmetici che da esso derivano sono notevoli."}
{"id": "3977563", "revid": "1543377", "url": "https://it.wikipedia.org/wiki?curid=3977563", "title": "Il mondo di Wayne", "text": "Il mondo di Wayne (\"The Wayne Manifesto\") \u00e8 una serie televisiva australiana in 26 episodi trasmessi per la prima volta nel corso di una sola stagione dal 1996 al 1997.\nBasato sui libri per bambini di David McRobbie, \u00e8 una serie per ragazzi incentrata sulle vicende scolastiche e familiari del dodicenne Wayne Wilson che si trasferisce con la famiglia in una nuova casa e che dovr\u00e0 frequentare una nuova scuola.\nPersonaggi e interpreti.\nGuest star.\nTra le guest star: Hamish McCormick, Adam Robinson, Brendan Vella, Joanna Lawson, David Law, Mark Hill, Chris Betts, Andrew Booth, Simon James (II), Adam Couper, Bryon Williams, Nina Henderson.\nProduzione.\nLa serie, ideata da David McRobbie, fu prodotta da Artist Services, Australian Broadcasting Corporation (ABC), Burberry Productions, Film Queensland, Film Victoria e Southern Star Sales.\nRegisti.\nTra i registi \u00e8 accreditato Paul Moloney (26 episodi, 1996-1997).\nDistribuzione.\nLa serie fu trasmessa in Australia dal 3 febbraio 1996 al 7 luglio 1997 sulla rete televisiva ABC. In Italia \u00e8 stata trasmessa con il titolo \"Il mondo di Wayne\"."}
{"id": "3977567", "revid": "767487", "url": "https://it.wikipedia.org/wiki?curid=3977567", "title": "Albino Slug", "text": "Albino Slug \u00e8 il ventiduesimo album in studio del chitarrista statunitense Buckethead, pubblicato il 17 settembre 2008 dalla Hatboxghost Music.\nIl disco.\nLa prima traccia dell'album, \"The Redeem Team\", appartiene al numeroso gruppo di brani dedicati da Buckethead al mondo della pallacanestro (come ad esempio \"Jordan\"). Si tratta di un chiaro riferimento alla Nazionale di pallacanestro degli Stati Uniti d'America, che pochi mesi prima della pubblicazione dell'album vinse l'Oro Olimpico a Pechino.\nIl 18 marzo 2009 il disco fu pubblicato sull'iTunes Store e contiene una versione estesa del brano di chiusura, \"Forgotten Trail\", il quale presenta un assolo di 7 minuti. Nel 2017 Buckethead ha rivelato la pubblicazione in vinile dell'album, prevista per il 15 novembre e provvista di titolo e copertina differenti dall'edizione originaria."}
{"id": "3977569", "revid": "125115429", "url": "https://it.wikipedia.org/wiki?curid=3977569", "title": "Karambit", "text": "Il karambit o kerambit (fonetica: karamb\u00ect) \u00e8 un coltello originario del Sud-Est asiatico (Indonesia e Filippine). Il karambit \u00e8 caratterizzato dalla lama a mezzaluna perfetta per tagliare in profondit\u00e0 e dall'anello all'estremit\u00e0 del manico.\nOrigine.\nLa primissima forma del karambit risale al tredicesimo secolo e veniva chiamato Kuku Bhima (Artiglio di Bhima). Bhima era una divinit\u00e0 induista raffigurata spesso con una piccola lama in mano. Con l'arrivo dei mercanti arabi nell'arcipelago asiatico il design della lama \u00e8 stato ridisegnato secondo il modello del coltello curvo arabo, il janbiya. La forma definitiva del karambit \u00e8 nata osservando la natura, in particolare cercando di riprodurre il \"kuku macan\" (l'artiglio della Tigre), animale da sempre temuto e rispettato.\nIl primo prototipo di karambit, molto pi\u00f9 grosso rispetto alle dimensioni attuali, nacque come arma da battaglia e veniva chiamata \"karambit besar\" (grande karambit). La lama veniva spesso intrisa di veleno per renderla ancora pi\u00f9 letale, mentre la forma ricurva favoriva tecniche dirette a tagliare i vasi sanguigni e a recidere i tendini delle braccia e delle gambe. Col tempo la dimensione della lama venne sempre pi\u00f9 rimpicciolita per renderla pi\u00f9 maneggevole, fino a raggiungere le dimensioni attuali.\nIn tempo di pace il karambit venne relegato ad un uso prettamente di lavoro nei campi o nella lavorazione del legno. Con l'avvento delle armi da fuoco il karambit, in guerra, divent\u00f2 solo un'arma secondaria, nel caso si venisse disarmati o per agire di nascosto. Attualmente viene usato anche come arma da difesa personale e utilizzato in varie discipline di arti marziali asiatiche, quali il pencak Silat o il kali.\nTecnica.\nIl karambit pu\u00f2 essere impugnato in due modi, rispettivamente chiamati presa positiva (o istintiva), e presa tradizionale (o estesa).\nLa presa positiva (positive grip) si ha quando si impugna il karambit infilando il mignolo nell'anello. Viene chiamata Istintiva perch\u00e9 impugnato in questo modo \u00e8 come un coltello qualsiasi. Con questa impugnatura si eseguono principalmente attacchi seguendo gli angoli di attacco 1 e 2. \nLa presa tradizionale invece si ha quando si impugna il karambit infilando l'indice nell'anello. Viene chiamata estesa perch\u00e9 da questa presa si pu\u00f2 far ruotare il karambit sull'indice aumentando quindi il raggio d'azione. Questa presa permette di infliggere tagli ascendentali alla parte inferiore del corpo e di nascondere il karambit nel pugno cos\u00ec da effettuare colpi a sorpresa. Si pu\u00f2 anche usare l'anello per colpire come un tirapugni. Questa presa richiede maggiore abilit\u00e0 rispetto a quella positiva, sia perch\u00e9 non si possono effettuare attacchi \"istintivi\" sia perch\u00e9 il raggio d'azione \u00e8 ridotto.\nIn combattimento.\nIl karambit ha riscosso grande successo fra marzialisti e combattenti di tutto il mondo per la sua efficienza. Karambit di design moderno tendono ad essere pi\u00f9 piccoli di quelli tradizionali e spesso hanno una lama a serramanico. La lama curva \u00e8 perfetta per recidere tendini e muscoli, creando ferite profonde, sanguinolente e dolorose, mentre l'anello rende estremamente difficile per un avversario disarmare il possessore."}
{"id": "3977570", "revid": "120040064", "url": "https://it.wikipedia.org/wiki?curid=3977570", "title": "U-Boot Tipo XVII", "text": "L'U-Boot Tipo XVII fu un tipo di sommergibile atlantico tedesco della classe U-Boot, attivo nella seconda guerra mondiale. Non fu utilizzato come sommergibile da guerra ma fu creato soltanto per scopi di ricerca.\nCaratteristiche tecniche.\nL\"'U-Boot Tipo XVII\" era costituito da uno scafo idrodinamico, che sfruttava il sistema di propulsione \"Walter\", ossia utilizzava il perossido d'idrogeno per l'alimentazione delle turbine, era suddiviso in tre compartimenti stagni. Inoltre a prua erano presenti due tubi lanciasiluri.\nStoria.\nNei primi anni 1930 Hellmuth Walter aveva progettato un piccolo sottomarino di prova ad alta velocit\u00e0 con una forma snella alimentato a perossido e nel 1939 si aggiudic\u00f2 un contratto per la costruzione di una nave sperimentale, di 80 tonnellate \"V -80\", che ha raggiunse una velocit\u00e0 subacquea di 28,1 nodi durante gli studi nel 1940. Nel novembre 1940 gli ammiragli Erich Raeder e Werner Fuchs capo del dipartimento sviluppo della \"Kriegsmarine\" assisterono ad una dimostrazione del \"V -80\"; Raeder ne fu colpito ma Fuchs fu riluttante ad provare ulteriori test.\nDopo il successo delle prove \"V- 80\", Walter contatt\u00f2 Karl D\u00f6nitz nel gennaio 1942, che accolse con entusiasmo l'idea e chiese che questi sottomarini fossero sviluppati il pi\u00f9 rapidamente possibile. Un ordine iniziale venne piazzato nell'estate 1942 per quattro sottomarini Tipo XVIIA.\nTipologie.\nEsistono due modelli di U-Boot Tipo XVII: la classe di \"U-Boot Tipo XVII A\" e la classe di \"U-Boot Tipo XVII B\". Entrambi furono creati per scopi di ricerca. In totale furono costruiti 7 esemplari.\nDella prima classe furono creati 4 modelli fra il 1942 e il 1944: l'\"U-792\" e l'\"U-793\" furono costruiti dalla societ\u00e0 Blohm &amp; Voss di Amburgo, mentre l'\"U-794\" e l'\"U-795\" dalla societ\u00e0 Krupp Germaniawerft AG di Kiel.\nDella seconda classe furono creati 3 modelli fra il 1943 e il 1944: l'\"U-1405\", l'\"U-1406\" e l'\"U1407\" furono tutti costruiti dalla societ\u00e0 Blohm &amp; Voss di Amburgo."}
{"id": "3977582", "revid": "599013", "url": "https://it.wikipedia.org/wiki?curid=3977582", "title": "Leon Benko", "text": ""}
{"id": "3977583", "revid": "122910544", "url": "https://it.wikipedia.org/wiki?curid=3977583", "title": "II Universiade", "text": "La II Universiade estiva (\u041b\u044f\u0442\u043d\u0430 \u0443\u043d\u0438\u0432\u0435\u0440\u0441\u0438\u0430\u0434\u0430 1961) si svolse a Sofia, in Bulgaria, dal 25 agosto al 3 settembre 1961."}
{"id": "3977585", "revid": "6923", "url": "https://it.wikipedia.org/wiki?curid=3977585", "title": "Regata Pisa-Pavia", "text": "La regata universitaria Pisa-Pavia, nota anche come regata universitaria Pavia-Pisa (o pi\u00f9 semplicemente come \"Regata Pisa-Pavia\" o \"Regata Pavia-Pisa\"), \u00e8 una delle pi\u00f9 antiche gare di canottaggio d'Europa, seconda solo alla regata Oxford-Cambridge. La regata si disputa alternativamente sui corsi d'acqua delle rispettive citt\u00e0, ovvero il fiume Arno e il fiume Ticino, tra l'equipaggio dell'Universit\u00e0 di Pisa e dell'Universit\u00e0 di Pavia.\nStoria.\nLa prima edizione si \u00e8 svolta nel 1929 per istituzione del governo fascista e da allora si svolge ogni anno, salvo i periodi di sospensione, per commemorare gli studenti pavesi e pisani che parteciparono alla battaglia risorgimentale di Curtatone e Montanara del 29 maggio 1848.\nA partire dal 1936 la regata si disputa su una distanza di 1000 metri suddivisa in due manche, con imbarcazioni ad otto vogatori (8+). Gli equipaggi (maschili) sono interamente composti da studenti regolarmente iscritti ai due Atenei.\nNell'albo d'oro delle cinquantasette edizioni della gara disputate fino al 2019, ad aver ottenuto il maggior numero di vittorie \u00e8 l'equipaggio di Pavia (36 contro le 18 di Pisa). Nel 2011 si \u00e8 tenuta un'edizione commemorativa, nella quale sono stati coinvolti gli equipaggi della omologa regata inglese tra Oxford e Cambridge. Nel 2012 a Pisa, in occasione della cinquantesima regata, si \u00e8 tenuta una grande edizione con la partecipazione straordinaria degli equipaggi di Cambridge e Aachen. Il trofeo \"\"Curtatone e Montanara\" \u00e8 stato vinto dal CUS Pisa; mentre il trofeo \"In Supremae dignitatis\"\" \u00e8 stato vinto dall'equipaggio universitario di Aachen."}
{"id": "3977590", "revid": "228587", "url": "https://it.wikipedia.org/wiki?curid=3977590", "title": "La mia piccola Margie", "text": "La mia piccola Margie (\"My Little Margie\") \u00e8 una serie televisiva statunitense in 126 episodi trasmessi per la prima volta nel corso di 4 stagioni dal 1952 al 1955.\n\u00c8 una sitcom incentrata sulle vicende familiari di Vern Albright, cinquantenne vedovo padre della ventunenne Margie Albright. Debutt\u00f2 sulla CBS come sostituzione estiva di \"I Love Lucy\" il 16 giugno 1952, con la sponsorizzazione della Philip Morris. Con una mossa insolita, la serie, con gli stessi attori, cominci\u00f2 ad andare in onda con episodi originali anche sul canale radiofonico della CBS, in concomitanza con le trasmissioni televisive, da dicembre del 1952 fino ad agosto del 1955. Di sole 23 trasmissioni radiofoniche \u00e8 nota l'esistenza in forma registrata.\nTrama.\nIl facoltoso uomo d'affari Vern Albright condivide un appartamento presso il Carlton Arms Hotel insieme alla figlia Margie. Vern \u00e8 il vice presidente dell'impresa di investimento \"Honeywell &amp; Todd\", il suo capo \u00e8 George Honeywell. Il partner di Honeywell \u00e8 interpretato da George Meader. Roberta (Hillary Brooke) \u00e8 la donna con cui esce Vern, Freddy Wilson \u00e8 il fidanzato di Margie. Mrs. Odetts (interpretata da Gertrude W. Hoffmann in TV; Verna Felton nella radio) \u00e8 la vicina di casa degli Albright. Nel cast \u00e8 presente anche Willie Best nel ruolo dell'addetto all'ascensore. Molti episodi vertono sul rapporto a volte conflittuale tra Vern e la figlia; quest'ultima infatti cerca di tenere lontano le donne che il padre prova a frequentare perch\u00e9 pensa che queste possano approfittarsi di lui. Un altro tema della serie \u00e8 rappresentato dalle richieste di maggiore indipendenza da parte di Margie che non si sente pi\u00f9 una bambina.\nPersonaggi e interpreti.\nGuest star.\nTra le guest star: Sydney Mason, Paul Harvey, John Lupton, Eileen Stevens, William E. Green, John M. Kennedy, Dick Simmons, George Pembroke, Bob Carraher, Florence Bates, Fortunio Bonanova, Gloria Eaton, Marshall Bradford, Ron Randell, Sheila James, Tom Mann, William Newell, Poppy Delvando, Gloria Talbott, Malcolm Mealey, Victor Milan, Sol Gorss, Alvy Moore, Betty Fuller, Otto Waldis, Teresa Tudor, Paul McGuire, Dian Fauntelle, Alix Talton, Cliff Ferre.\nProduzione.\nLa serie, ideata da Frank Fox, fu prodotta da Roland Reed Productions e girata negli Hal Roach Studios a LCulver City in California. Le musiche furono composte da Alexander Laszlo.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 16 giugno 1952 al 24 agosto 1955 sulla rete televisiva CBS. In Italia \u00e8 stata trasmessa con il titolo \"La mia piccola Margie\"."}
{"id": "3977591", "revid": "46931", "url": "https://it.wikipedia.org/wiki?curid=3977591", "title": "My Little Margie", "text": ""}
{"id": "3977593", "revid": "287204", "url": "https://it.wikipedia.org/wiki?curid=3977593", "title": "Mahmud Abbas", "text": ""}
{"id": "3977598", "revid": "767487", "url": "https://it.wikipedia.org/wiki?curid=3977598", "title": "Species IV - Il risveglio", "text": "Species IV - Il risveglio (\"Species IV \u2013 The Awakening\") \u00e8 un film del 2007 diretto da Nick Lyon. \u00c8 il seguito di \"Species III\" ed \u00e8 il quarto film della serie fanta-horror iniziata nel 1995 con \"Specie mortale\". Questo film \u00e8 l'unico della serie dove non \u00e8 presente Natasha Henstridge.\nTrama.\nMiranda Hollander \u00e8 una donna bella e intelligente nonch\u00e9 una professoressa universitaria, che vive con suo \"zio\", Tom Hollander il quale lavora in un museo. Miranda crede che lei abbia vissuto con suo zio da quando i suoi genitori sono stati uccisi in un incidente quando lei era ancora una bambina. Una sera Miranda diventa incosciente e la mattina seguente viene trovata nuda da un passante. Viene portata in un ospedale. Tom viene notificato dalla polizia. Ma quando Miranda si trova in ospedale, si trasforma in una creatura mostruosa che uccide alcune persone. Quando Tom finalmente arriva in ospedale trova corpi squartati ovunque. Tom individua Miranda, e le inietta dell'ormone umano e comincia a guidare per il Messico.\nSulla strada per il Messico, Miranda si sveglia e Tom le confida che lei \u00e8 malata; Miranda chiede dunque la causa della sua malattia. Tom le confessa che lei \u00e8 il risultato di un esperimento suo e di un suo collega, Forbes McGuire, i quali hanno combinato frammenti di DNA provenienti da altri pianeti (e quindi di alieni) col DNA umano. Miranda \u00e8 in grado di leggere i libri semplicemente toccandoli, senza nemmeno bisogno di aprirli. Tom le rivela che fin dall'infanzia le iniettava ormoni umani per sopprimere il suo DNA alieno. I suoi genitori non sono mai esistiti, era solo una finzione creata da Tom per aiutarla a costruire una vita normale. E le spiega che Forbes e lui si sono separati a causa di divergenze di opinione sulla visione della loro creazione.\nQuando arrivano in Messico, Miranda riposa in una stanza di motel, mentre Tom passa la giornata alla ricerca di Forbes. Dopo alcuni scontri con alcuni mezzi alieni (una suora ed un taxista), Tom e Miranda individuano la sede di Forbes. Dopo averlo incontrato, Tom scopre che la suora e il tassista non erano altro che complici di Forbes, mezzi alieni da lui creati per eliminare chiunque volesse rintracciarlo. Infatti Forbes ora vive con il suo recente esperimento denominato Azura, un altro ibrido DNA umano e alieno, che usa anche come la sua amante (la suora che cerc\u00f2 di uccidere Tom). Egli sostiene il suo esperimento con la creazione a met\u00e0 alieni facsimili di animali e parenti morti, vendendoli ai familiari e ai padroni. Forbes controlla le condizioni di Miranda e scopre che Miranda ha raggiunto la fine del suo ciclo vitale e morir\u00e0 in pochi giorni. L'unico modo per permetterle di continuare a vivere \u00e8 l'iniezione di DNA umano in Miranda, ovvero sacrificare una persona. Miranda per\u00f2 non vuole permettere che questo accada.\nPoi Miranda va inconscia di nuovo. Tom va alla ricerca di un donatore e viene aggredito da una donna in un locale. Azura interviene facendo perdere i sensi alla rapinatrice, e la portano al laboratorio di Forbes, dove riescono a prolungare la vita di Miranda. Purtroppo, Miranda va instabile e domina il lato alieno, e ora seduce gli uomini, uccidendoli rapidamente. Tom va alla sua ricerca, ma Azura lo segue in una chiesa, cerca di ucciderlo, ma Tom riesce a metterla fuori combattimento. Forbes riesce a trovare Miranda per farle un'iniezione, ma viene sedotto e ucciso prima che possa fargliela.\nIl culmine \u00e8 nella casa di Forbes, quando Miranda \u00e8 stanca e ha paura di essere incinta. Tom viene attaccato nuovamente da Azura, ma Miranda, in forma aliena, si riscatta per un buon lavoro di Tom, e riescono ad ucciderla. Tuttavia, Miranda \u00e8 ferita, e dopo che torna alla forma umana lo ringrazia per averla fatta vivere prima di morire. Tom decide di distruggere il laboratorio, dando fuoco a tutto. La casa esplode, e Tom se ne va."}
{"id": "3977608", "revid": "670021", "url": "https://it.wikipedia.org/wiki?curid=3977608", "title": "Coretti (Giotto)", "text": "I Coretti sono due affreschi (150x140 cm ciascuno) di Giotto, databili al 1306 circa e facenti parte del ciclo della Cappella degli Scrovegni a Padova. Si trovano nel registro inferiore dell'arco di trionfo della cappella, idealmente ai lati dell'altare. \nDescrizione e stile.\nI due riquadri inferiori lungo l'arcone vennero riempiti dalle rappresentazioni di due stanzette illusorie, composte da una volta a crociera, visibile da un arco a sesto acuto, una slanciata bifora gotica con quadrifoglio traforato nella ghiera, un lampadario appeso al centro, di una forma allora comune, fatto come una sorta di gabbia tenuta da una corda scorrevole con appesi dei contenitori in vetro in cui si metteva l'olio da illuminazione. Lanterne simili si trovano pi\u00f9 volte anche nelle \"Storie di san Francesco\" ad Assisi. Significativo \u00e8 il fatto che dalle finestre si intraveda un cielo che non \u00e8 dell'azzurro lapislazzuli come nelle scene figurate, ma pi\u00f9 tenue, facendo credere un pionieristico interesse per la resa atmosferica. \nLe due rappresentazioni sono celebri nella storia della rappresentazione pittorica della prospettiva per lo studio che ne fece Roberto Longhi nel 1952, seguito da Gioseffi, Gnudi e altri. Esse hanno infatti un andamento opposto (ottenuto ribaltando un medesimo cartone, sebbene con qualche differenziazione) e simulano con ottima approssimazione la veduta di due ambienti illusori, tra i pi\u00f9 vicini alla realt\u00e0 nella fase pre-brunelleschiana. Sebbene disegnati a mano libera essi rimandano a un punto di vista comune, situato al centro della cappella.\nLa loro funzione, scartate le ipotesi che le volevano raffigurazioni simboliche o pura decorazione, \u00e8 forse da mettere in relazione con l'architettura generale della cappella, quasi a fingere quel transetto mai realizzato che venne per\u00f2 raffigurato nella scena del \"dono\" all'interno del \"Giudizio Universale\". "}
{"id": "3977609", "revid": "36426", "url": "https://it.wikipedia.org/wiki?curid=3977609", "title": "Giudizio Universale (Giotto)", "text": ""}
{"id": "3977610", "revid": "164044", "url": "https://it.wikipedia.org/wiki?curid=3977610", "title": "Ruslan Babenko", "text": ""}
{"id": "3977611", "revid": "767487", "url": "https://it.wikipedia.org/wiki?curid=3977611", "title": "Renata Cortiglioni", "text": "Biografia.\nStudi\u00f2 al Conservatorio \"Gioachino Rossini\" di Pesaro, presso il quale si diplom\u00f2 in pianoforte con Mario Vitali e Amilcare Zanella. Quindi studi\u00f2 Canto corale e direzione di coro al Conservatorio di Santa Cecilia di Roma, con Armando Antonelli e Bonaventura Somma.\nNel 1949 assunse la direzione del coro di voci bianche della Radiotelevisione Italiana, che tenne per oltre trent'anni, fino a quando la televisione di stato ne decise lo scioglimento, nel 1983.\nDal 1956 ha curato le esercitazioni corali della scuola media del Conservatorio di Santa Cecilia.\nIl coro da lei diretto ha collaborato con importanti istituzioni musicali, come l'Accademia Nazionale di Santa Cecilia, il Teatro dell'Opera di Roma, la Sagra musicale umbra, e con vari direttori d'orchestra, cantanti e compositori come: Nino Rota, Ennio Morricone, Bernardino Molinari, Riccardo Muti, Sergio Endrigo, Johnny Dorelli, Renato Rascel, Rita Pavone, Paolo Bacilieri, incidendo per varie etichette, come RCA, CAM, Decca, CBS."}
{"id": "3977612", "revid": "484362", "url": "https://it.wikipedia.org/wiki?curid=3977612", "title": "Suor Pascalina", "text": ""}
{"id": "3977617", "revid": "1543377", "url": "https://it.wikipedia.org/wiki?curid=3977617", "title": "E-Boks Open 2012 - Singolare", "text": "Il singolare dell'E-Boks Open 2012 \u00e8 stato un torneo di tennis facente parte dell'WTA Tour 2012.\nLa detentrice del titolo era Caroline Wozniacki che non \u00e8 riuscita a vincere il \"torneo di casa\" per la terza volta consecutiva ma si \u00e8 arresa a Angelique Kerber in finale per 6-4, 6-4."}
{"id": "3977618", "revid": "1094968", "url": "https://it.wikipedia.org/wiki?curid=3977618", "title": "Ignazio Piussi", "text": "Biografia.\nNato nella povera Val Raccolana, ultimo di dieci figli, in una famiglia in cui diversi ascendenti avevano avuto esperienze alpinistiche di rilievo, seppure locali, come guide.\nInizia a lavorare da giovanissimo nella malga di famiglia. Dotato di un fisico naturalmente portato allo sport, pratica il salto dal trampolino e lo sci da fondo, discipline nelle quali gareggia ben presto a buon livello. Le sue prime esperienze alpinistiche avvengono ancora ragazzo, tra gli altri con Lorenzo Bulfon e i fratelli Perissutti. Gi\u00e0 nel 1954-55 apre con scarsissimi mezzi le prime vie sulle severe pareti nord del gruppo del Mangart, che contornano i laghi di Fusine, raggiungendo il sesto grado in arrampicata libera, il massimo per i tempi. A vent'anni compie la prima ripetizione della via Lacedelli alla Cima Scotoni, al tempo considerata la via pi\u00f9 difficile delle Dolomiti.\nLavora per un periodo nelle miniere di Cave del Predil, attorno alle quali gravitava l'attivit\u00e0 arrampicatoria della zona al tempo, e fa parte del soccorso alpino del Friuli Venezia Giulia dalla sua costituzione, nel 1954. In tale veste parteciper\u00e0 a numerose operazioni di soccorso, spesso a favore di coloro che attraversavano clandestinamente il confine nella zona del Mangart per sfuggire al regime iugoslavo.\nNel 1956 compie la traversata invernale integrale della catena del Mangart, con Lorenzo Bulfon, Arnaldo Perissutti e Bruno Giacomuzzi. Nel 1958 la prima solitaria della nota \"Deye-Peters\" sulla Torre della Madre dei Camosci (gruppo del J\u00f4f Fuart).\nMalgrado gli impegni lavorativi e le scarse risorse economiche, riesce a compiere occasionali puntate nelle zone pi\u00f9 conosciute delle Dolomiti, con delle prime ascensioni importanti nella storia alpinistica del periodo. Tra il 6 e il 10 settembre 1959 con Giorgio Redaelli apre in artificiale una direttissima sulla parete sud della Torre Trieste, in Civetta, che gli d\u00e0 una certa notoriet\u00e0. La via verr\u00e0 liberata nel 2003 da Rolando Larcher con difficolt\u00e0 di 7b su roccia marcia.\nAlla fine dell agosto 1961 giunge secondo nell'assalto al Pilone Centrale del Freney, sul Bianco, seguito alla tragedia del Freney, in cui perirono i compagni di cordata di Bonatti. La cordata composta da lui e tre francesi, tra cui Ren\u00e9 Desmaison, viene infatti preceduta dagli anglo-polacchi guidati da Chris Bonington e Don Whillans. Aveva dovuto abortire un precedente tentativo a inizio mese, in coppia con Pierre Julien, causa il guastarsi del tempo.\nIl 13 agosto 1962, con Sergio Bellini e Umberto Perissutti, apre l'impegnativa \"via del Pilastro\" sulla parete nord del Piccolo Mangart di Coritenza. Del resto \u00e8 sulle montagne di casa che dimostrer\u00e0 la sua forza come arrampicatore in \"libera\", mentre sulle Dolomiti si esprimer\u00e0 perlopi\u00f9 con durissime artificiali, lo stile in voga nel periodo.\nNel 1963, dal 28 febbraio al 7 marzo, compie un'invernale considerata tra le maggiori del periodo dell'alpinismo classico, conducendo sempre da capocordata la salita della storica Solleder-Lettenbauer alla Civetta (con Giorgio Redaelli, Toni Hiebeler e, in seguito, Roberto Sorgato, Marcello Bonafede, Natale Menegus).\nI compagni di cordata pi\u00f9 diversi, anche improvvisati, manifestarono la loro ammirazione per Piussi, come in occasione dei molteplici tentativi all'Eigerwand, frustrati dal maltempo. Messner, compagno al Lhotse nel 1975, afferm\u00f2 che era stato il pi\u00f9 forte alpinista degli anni sessanta.\nNegli anni successivi gli impegni lavorativi gli impediscono un'attivit\u00e0 continuativa ad alti livelli. Si segnala comunque per due prime ascensioni in artificiale di sesto grado superiore (secondo la terminologia del periodo). Sulla parete nord-ovest del Civetta sale con Roberto Sorgato e Pierre Mazeaud dal 29 luglio al 2 agosto 1965 la Punta Tissi e, dal 15 al 18 agosto 1967, lo spigolo sudovest della Cima Su Alto (con Aldo Anghileri, Alziro Molin, Ernesto Panzeri).\nNel 1968-69 partecipa alla prima spedizione antartica organizzata dal CAI-CNR nella Terra della regina Victoria. In totale isolamento, assieme a Marcello Manzoni sale otto cime in ventun giorni, trascinandosi dietro il necessario a garantirsi l'autosufficienza su slitta.\nNel 1975 partecipa alla spedizione italiana alla parete sud del Lhotse, guidata da Riccardo Cassin, quindi si ritira dall'attivit\u00e0. Negli anni successivi ritorna a vivere nella sua casa natia a Piani e assume la gestione di Malga Cregnedul, presso Sella Nevea.\nPoco conosciuto fuori dal Friuli, la sua storia viene ripresa da Nereo Zeper, regista della Rai, prima nel libro \"Ladri di montagne\", quindi nella riduzione televisiva del 1999, \"Ladro di montagne - Ignazio Piussi: montanaro, alpinista, esploratore\", premiato con la Genziana d'argento al Trento Filmfestival, che gli garantisce una certa notoriet\u00e0. La sua attivit\u00e0 alpinistica lo pone infatti tra i grandi del periodo 1950-70, per qualit\u00e0 se non per quantit\u00e0."}
{"id": "3977619", "revid": "339392", "url": "https://it.wikipedia.org/wiki?curid=3977619", "title": "Lenzuolo (formato)", "text": ""}
{"id": "3977620", "revid": "298229", "url": "https://it.wikipedia.org/wiki?curid=3977620", "title": "Jimmy Vicaut", "text": "In carriera, sempre con la staffetta veloce, \u00e8 stato medaglia di bronzo ai Giochi olimpici di e medaglia d'argento ai mondiali di . Ha inoltre vinto la medaglia d'oro nei 60 metri piani agli Europei indoor di .\nBiografia.\nHa vinto la medaglia di bronzo ai Campionati del mondo juniores a Moncton nel 2010 e subito dopo ha aiutato nella staffetta maschile 4x100 metri la nazionale francese a vincere la medaglia d'oro nei Campionati europei a Barcellona.\nAi campionati nazionali francesi ad Albi nel 2011 \u00e8 arrivato secondo alle spalle di Christophe Lemaitre, facendo il suo record personale di 10,07 (quarto miglior tempo mai registrato da uno juniores europeo, dietro solo a Christophe Lemaitre con 10.04, Adam Gemili con 10.05 e Dwain Chambers con 10.06.) Quello stesso giorno Lemaitre ha stabilito il nuovo record nazionale francese con 9,92.\nAi campionati mondiali di , Vicaut conclude la finale dei 100 metri al sesto posto con 10.27.\nNella stagione 2012 \u00e8 arrivato a battere il connazionale Christophe Lemaitre nei 60 metri piani e agli Europei di Helsinki si \u00e8 piazzato secondo nella finale dei 100 metri, dietro a Lemaitre.\nIl 13 luglio 2013, ai campionati nazionali francesi a Parigi, Vicaut ha vinto i 100 m in 9,95: il suo record personale, scendendo quindi sotto i 10 secondi e agli europei indoor di G\u00f6teborg vince la medaglia d'oro nei 60 metri.\nAi Campionati del Mondo di Mosca 2013, Vicaut ha partecipato ai 100 metri, ai 200 metri e alla staffetta 4 x 100 metri, ma \u00e8 stato eliminato nelle semifinali dei 100 e 200 metri, mentre la sua squadra di staffetta non riesce a superare il turno.\nDurante la tappa di casa della Diamond League 2015, a Parigi, Vicaut stabilisce il nuovo record francese, con il tempo di 9\"86. Con questo crono va anche ad eguagliare il record europeo del portoghese Francis Obikwelu, risalente al 2004 e che avrebbe resistito fino al 1\u00ba agosto 2021 quando \u00e8 stato battuto due volte dall'italiano Marcell Jacobs, prima nella semifinale (9\"84) e poi nella finale (9\"80) dei Giochi olimpici di ."}
{"id": "3977621", "revid": "599013", "url": "https://it.wikipedia.org/wiki?curid=3977621", "title": "Ingo Schultz", "text": "Ha partecipato ai Giochi olimpici di .\nBiografia.\nArgento con la staffetta 4\u00d7400 metri tedesca ai Campionati europei di atletica leggera indoor 2000 a Gand, nel Belgio. 2\u00ba in Coppa del mondo a Madrid, sempre nel 2002, nella gara individuale."}
{"id": "3977622", "revid": "92723", "url": "https://it.wikipedia.org/wiki?curid=3977622", "title": "E-Boks Open 2012 - Doppio", "text": "Il singolare dell'E-Boks Open 2012 \u00e8 stato un torneo di tennis facente parte del WTA Tour 2012.\nLe detentrici del titolo erano Johanna Larsson e Jasmin W\u00f6hr, ma sono state battute al secondo turno da Anastasija Rodionova e Arina Rodionova.\nIl titolo \u00e8 stato vinto dalle giapponesi Kimiko Date-Krumm e Rika Fujiwara che hanno battuto in finale Kaia Kanepi e Sofia Arvidsson per 6-2, 4-6, [10-5]."}
{"id": "3977628", "revid": "287204", "url": "https://it.wikipedia.org/wiki?curid=3977628", "title": "Amadei", "text": ""}
{"id": "3977629", "revid": "599013", "url": "https://it.wikipedia.org/wiki?curid=3977629", "title": "Hector von Holzhausen", "text": "Biografia.\nFiglio degli aristocratici Johann Georg Giustiniano von Holzhausen e di Caroline Friederike Luise von Ziegesar, Holzhausen nacque a Francoforte sul Meno il 18 marzo 1812.\nAvviato alla carriera delle armi, frequent\u00f2 l'Accademia militare austriaca di ingegneria di Vienna e nel 1831 fu nominato sottotenente in un Reggimento di fanteria. Tenente nel 1846 presso il 19\u00ba Reggimento fanteria \"principe Filippo d'Assia-Homburg\" a Vienna, nel 1847-1848 fu promosso al grado di capitano e comandante di compagnia presso il 59\u00ba Reggimento fanteria \"principe Karl Philipp Schwarzenberg\".\nNel 1848-'49 prese parte alla Prima guerra d'indipendenza italiana schierato a difesa dell'Alto Adige contro l'invasione dei Corpi Volontari Lombardi e nella campagna dello Stato pontificio contro i patrioti della Repubblica Romana, l'anno successivo, nel 1849.\nNominato maggiore nello stesso reggimento di fanteria nel 1850, tenente colonnello nel 1854 presso il 60\u00ba Reggimento fanteria \"Principe Gustav Vasa\", colonnello nel 1858 comandante del 62\u00ba Reggimento fanteria \"Arciduca Heinrich\", nel 1863 fu di guarnigione a Bolzano, Trento, Padova e Treviso. Con lo stesso reggimento, prese parte alla difesa nazionale del Tirolo nella guerra del 1859 schierato nelle Giudicarie contro la 4\u00aa Divisione dell'Armata Sarda del generale Enrico Cialdini.\nFu posto in congedo nel 1865 con il grado di maggior generale e mor\u00ec a Linz nel 1890."}
{"id": "3977632", "revid": "465169", "url": "https://it.wikipedia.org/wiki?curid=3977632", "title": "Mercedes Benz (brano musicale)", "text": "Mercedes Benz \u00e8 un brano musicale scritto da Janis Joplin, Michael McClure e Bob Neuwirth ed eseguito a cappella dalla cantante statunitense e pubblicato nell'album del 1970 Pearl. \u00c8 stata l'ultima canzone registrata dall'artista, che da l\u00ec a pochi giorni morir\u00e0 per overdose. \nStoria e contenuto del testo.\nIl giovedi 1 ottobre 1970, presso lo studio di registrazione Sunset Sound Recorders di Los Angeles. Janis Joplin chiede al produttore Paul Rothchild di registrare una canzone che vorrebbe cantare. La band di supporto Full Tilt Boogie \u00e8 pronta per l'azione, ma il loro supporto non sar\u00e0 necessario. Joplin si avvicina al microfono e, con tono ironico, fa una breve dichiarazione: \"Vorrei fare una canzone di grande importanza sociale e politica, che fa cos\u00ec\", e comincia a cantare, con la sua voce immensa piena di sentimento \"Oh Signore, perch\u00e9 non mi compri una Mercedes-Benz? / Tutti i miei amici hanno le Porsche, devo rimediare ... \".\n\"Mercedes Benz\" \u00e8 un blues monodico che parla della felicit\u00e0 illusoria promessa (ma raramente ottenuta) dal perseguimento di beni terreni, \u00e8 un rifiuto degli ideali consumistici, in perfetta sintonia con l'utopia della cultura Hippy. \nJanis aveva cominciato a trovare le parole del brano, mentre si trovava a New York per una tourn\u00e9e. Nel corso di una partita a biliardo con gli amici Rip Torn ed Emmett Grogan, i due avevano cominciato a canticchiare, storpiandone il testo, una canzone del poeta della Beat Generation Michael McClure. Per lo pi\u00f9 quello che ricordavano era il primo verso: \"Oh Lord, won't you buy me a Mercedes-Benz?\". A Joplin piacque molto ed inizi\u00f2 a cantarla anche lei.\nUna volta tornati in California, Joplin e l'amico Bob Neuwirth avevano preso il frammento della poesia di McClure e ne ricavarono una canzone completa. Joplin telefon\u00f2 a McClure a casa sua a San Francisco, e gli disse: \u00ab\"Volevo dirti che canto una canzone che ha dentro un tuo verso e che un po' ci assomiglia\"\u00bb. McClure se la fece cantare al telefono e poi disse \u00ab\"Preferisco la mia canzone\"\u00bb. Janis chiese \u00ab\"Ti dispiace se tengo quel verso?\"\u00bb \u00ab\"No, fai pure\"\u00bb fu la risposta. "}
{"id": "3977633", "revid": "287204", "url": "https://it.wikipedia.org/wiki?curid=3977633", "title": "Storia di Casaloldo", "text": "La storia di Casaloldo, comune italiano situato nella Provincia di Mantova a breve distanza dai confini con le province di Brescia e Cremona, pu\u00f2 essere fatta iniziare nel II millennio a.C., anche se il centro abitato attuale nacque solo in et\u00e0 altomedievale per poi svilupparsi nel corso dei secoli successivi. In epoca medievale la storia del paese fu strettamente legata alla presenza della famiglia dei conti di Casaloldo, quindi nel Basso Medioevo la localit\u00e0 pass\u00f2 sotto il controllo prima del comune medievale di Brescia, poi dei Visconti di Milano e dei Gonzaga di Mantova, infine, nel XV secolo, della Repubblica di Venezia. Come comune facente parte del territorio della vicina Asola rimase nei domini veneziani fino all'avvento di Napoleone, quando il comune pass\u00f2 a far parte della Repubblica Cisalpina e, dopo la sua caduta, del Lombardo-Veneto; nel 1861 venne infine unito al nascente Regno d'Italia seguendone le successive vicende storiche.\nPreistoria.\nA Casaloldo, tracce archeologiche di vita preistorica, in particolare del neolitico, sono emerse in localit\u00e0 Bottino, non lontano dal cimitero, dove sono state rinvenute lamelle di selce e ceramiche; in localit\u00e0 San Vito sono stati ritrovati resti ossei di pasti, oggetti di bronzo, lame e frecce di selce dell'et\u00e0 del bronzo.\nQuesti ritrovamenti testimoniano la presenza di un insediamento dell'et\u00e0 del bronzo da mettere in relazione con quello delle Baselle di Castelnuovo Asolano.\nUn altro insediamento della media et\u00e0 del bronzo \u00e8 stato individuato in localit\u00e0 Pistoni; questi ritrovamenti sono noti grazie agli studi di don Luigi Ruzzenenti. Fra i materiali rinvenuti si possono elencare: oggetti in rame e in bronzo; oggetti di pietra lavorata; oggetti di osso e di corno lavorato; terra lavorata; oggetti di terracotta.\nGli insediamenti dell'et\u00e0 del bronzo della zona circostante Casaloldo sono tutti vicini ai corsi d'acqua; la scelta dei luoghi non era determinata da casualit\u00e0 ma da ragioni ben precise.\nEt\u00e0 antica.\nL'epoca che ha lasciato maggiormente le sue tracce nell'area di Casaloldo \u00e8 quella romana.\nPer questo periodo non si pu\u00f2 prescindere dal rimarcare una grande differenza nell'organizzazione del territorio rispetto a quella contemporanea: in antico l'attuale provincia di Mantova non era esclusivamente pertinente all'agro mantovano, ma parte era compresa in quello veronese, parte in quello cremonese; pi\u00f9 incerta \u00e8 una eventuale appartenenza di parte dell'odierno Alto Mantovano all'agro di Brescia..\nPer Tozzi, se si nota la pertica\u00a0\u2013o biolca - mantovana oltre Casaloldo e Medole fino nei pressi di Castiglione delle Stiviere, ne consegue che l\u2019\"ager mantuanus\" si spingeva nell'antichit\u00e0 pi\u00f9 a settentrione di quanto generalmente si pensa.\nTuttavia per altri studiosi, la maggior parte, Casaloldo era invece compreso entro i confini bresciani.\nIn effetti a oriente la definizione del confine bresciano risulta, almeno in parte, difficile, sia perch\u00e9 esso cadeva nella zona di incontro di tre territori \u2013 bresciano, mantovano, veronese \u2013 in un'area dalla morfologia irregolare, sia perch\u00e9 alcuni dati delle fonti letterarie ed epigrafiche sono fra loro contraddittori.\nMa, secondo Tozzi, la centuriazione mantovana sarebbe evidente a Casaloldo e a Medole sulla sinistra del fiume.\nPer il medesimo studioso sarebbe senz'altro azzardato, almeno in questa area, fondare il confine romano su posteriori circoscrizioni religiose: Casaloldo appartenne da antica data alla diocesi di Brescia, ma in et\u00e0 romana era, secondo Tozzi e al contrario di altri studiosi, certamente mantovana.\nCenturiazione mantovana.\nNel I secolo a.C. furono realizzati grandi tracciati viari e la suddivisione del territorio mediante la centuriazione, ed anche l'area di Casaloldo, o almeno, secondo coloro che la pongono in territorio non mantovano, una parte di essa, quella pi\u00f9 ad oriente, venne divisa dal governo di Roma in tanti appezzamenti di terreno.\nQuesti furono poi assegnati ai veterani dell'esercito romano reduci dalle guerre civili, che, in questo modo, venivano trasformati in coloni.\nMolto probabilmente il decumano massimo della centuriazione di Mantova va rintracciato in un asse viario oggi minore, in gran parte rettilineo, che ha il suo punto di partenza proprio ai limiti del comune di Casaloldo, in localit\u00e0 Pistoni, e si dirige verso la vicina Piubega.\nInoltre su uno dei cardini, secondo Tozzi, sorgerebbe Casaloldo, mentre all'incrocio di cardine e decumano Castel Goffredo.\nSe le epigrafi dell'agro di Mantova non sono numerose, i luoghi di ritrovamento appaiono particolarmente significativi: esse provengono soprattutto dall'area direttamente centuriata \u2013 anche da Casaloldo -.\nNaturalmente il fatto che una localit\u00e0 abbia restituito un'epigrafe \u2013 al di l\u00e0 degli spostamenti sempre possibili delle iscrizioni \u2013 non \u00e8 indizio sufficiente per pensare a un insediamento stabile e collettivo. Non \u00e8, invece, un caso che buona parte dei luoghi di ritrovamento cada proprio esattamente sulle linee dei cardini e dei decumani \u2013 sempre secondo Tozzi, Casaloldo -.\nAnche i resti archeologici sono quasi esclusivamente compresi nelle maglie della centuriazione: si presentano pi\u00f9 frequenti nell'area che conserva pi\u00f9 intense tracce della \"limitatio\" mantovana. Scoperte di varia natura e consistenza sono state fatte anche a Casaloldo..\nTestimonianze archeologiche.\nTra i pi\u00f9 interessanti reperti archeologici del periodo romano recuperati nella provincia di Mantova si segnala infatti una pregevole \"applique\" bronzea rinvenuta nel 1984 proprio a Casaloldo presso il locale cimitero.\nL'area in cui avvenne la scoperta ha restituito i resti di quella che fu una prosperosa villa rustica sorta presumibilmente in et\u00e0 triumvirale \u2013 seconda met\u00e0 del I secolo a.C. - a seguito della centuriazione del territorio; villa che rimase vitale per tutto il periodo dell'Impero o quanto meno fino ad un momento avanzato del IV secolo d. C..\nL\u2019\"applique\", denominata spesso \u201cbronzetto di Casaloldo\u201d, rappresenta due figure: un soldato dall'elmo piumato e caudato, lo scudo circolare al braccio sinistro, la lorica e il mantello fermato sulla spalla destra, reso nell'atto di vezzeggiare, abbracciandolo, un giovanetto - o una fanciulla - ritratto di spalle e vestito alla maniera orientale: probabilmente la scena ritrae le due figure mitologiche di Achille e Pentesilea. L'oggetto \u00e8 conservato nel Museo archeologico nazionale di Mantova.\nI materiali pi\u00f9 antichi rinvenuti vicino al cimitero sono riconducibili all'et\u00e0 augustea, mentre alcune monete risalgono all'et\u00e0 di Costantino, coniate indubbiamente nella prima met\u00e0 del IV secolo.\nL'oggetto di maggior pregio \u00e8 per\u00f2 ritenuto un balsamario in argento e oro con maschere teatrali, anch'esso presente nel museo archeologico di Mantova.\nCasaloldo, o almeno parte del suo territorio, si trova all'interno di quello che fu l'antico agro centuriato di Mantova e nell'ambito dell'odierno comune si contano i resti di sei ville rustiche: oltre all'insediamento del cimitero, sono stati localizzati resti di abitazioni risalenti al periodo imperiale anche nelle localit\u00e0 di Palazzo, Gardesana (Morini), Molinello.\nQuesti insediamenti rurali appaiono cos\u00ec strettamente connessi alla centuriazione \u2013 si trovano tutti all'estremit\u00e0 orientale del comune casaloldese, in quella che fu l'area sicuramente interessata dalle propaggini nord-occidentali della \"limitatio\" mantovana -, che evidentemente devono aver avuto origine nell'ambito dello stesso disegno politico-economico.\nMedioevo.\nAlto Medioevo.\nSotto il dominio longobardo il territorio di Casaloldo sembra accedere ad un distretto minore incuneato tra i ducati di Brescia, Verona e Mantova: la \u201cgiudicaria\u201d di Sirmione - \"Fines Sermionenses\" -, a cui, nelle vicinanze, appartenevano con sicurezza le aree di San Martino Gusnago, Piubega e Castel Goffredo.\nMa con l'avvento dei Franchi il distretto di Sirmione \u00e8 avviato a un irreversibile processo di disgregazione: nel 774 Carlo Magno assesta un colpo decisivo all'esistenza dei \"fines sermionenses\" che, pur sopravvivendo formalmente, almeno fino all'846, sono sottoposti a un graduale fenomeno di erosione e di dissolvimento.\nIl distretto di Sirmione cancellato e progressivamente assorbito da Brescia da un lato \u2013 \u00e8 il caso di Casaloldo - e da Mantova dall'altro, in verit\u00e0 non scompare completamente, e si mantiene a uno stadio larvale, in cui continua ad esprimere anche nell'XI e XII secolo una sua individualit\u00e0 storica, che vale a differenziarlo sia dal resto del comitato bresciano sia dal resto del comitato mantovano. \u00c8 in questa fascia di frontiera compresa tra il lago di Garda, il Chiese, l'Alto Mantovano e la Via Postumia, che compaiono infatti i cosiddetti conti rurali, risultato postumo dello smembramento e della polverizzazione degli antichi \"fines sermionenses\".\nCasaloldo, in particolare, se gi\u00e0 prima non apparteneva alla sfera d'influenza di Brescia romana, entra con sicurezza a far parte della contea-distretto e della diocesi bresciana proprio intorno al IX secolo, e vi rimarr\u00e0 incluso per i successivi mille anni, fino all'inizio del XIX secolo.\nPieno Medioevo.\nSecondo alcuni vecchi storici bresciani, i monaci di Leno, intorno all'anno 900, per il timore delle scorrerie degli Ungari, fecero riattivare le fortificazioni di Toscolano Maderno e di Gambara, mentre altri avrebbero fatto lo stesso a Casaloldo, ed inoltre a Mezzane, Montichiari, Volongo, Mosio.\nTuttavia, la prima notizia certa riguardante questa localit\u00e0 risale al dicembre del 964, quando una Ermengarda, \"honesta femina\", moglie di Corrado di Verona, afferma d'essere debitrice, promettendo di pagare per venti anni il prezzo della infeudazione da lei ricevuta, di un livello annuo nei confronti della Scuola di sacerdoti della santa Chiesa Veronese per una cappella nel comitato di Brescia, nel luogo detto Casaloldo - \"Capella in Comitatu Brixsiensi locus ubi dicitur Casale alto\" -, gi\u00e0 in propriet\u00e0 della stessa scuola di sacerdoti.\nLa presenza della chiesa veronese continuer\u00e0 a Casaloldo anche nei secoli successivi, in quanto in un privilegio di papa Eugenio III del 1145 risulta fra le sue dipendenze la chiesa di Sant Ambrogio in Casaloldo, \"ecclesia Sancti Ambrosii de Casali alto\", molto probabilmente la medesima menzionata, senza intitolazione, nell'atto precedente.\nNella visita pastorale del vescovo di Brescia compiuta nel 1566 viene riportato che la chiesa parrocchiale di Casaloldo aveva \u201csotto la sua giurisdizione la chiesa campestre, ormai diroccata, dedicata a Sant'Ambrogio\u201d, affidata, alla reggenza del prete Alessandro Pellegrini. Dunque, a Casaloldo esisteva sicuramente nel XVI secolo una chiesetta di campagna dedicata a S. Ambrogio, che si trovava per\u00f2 in stato di rovina, probabilmente per il fatto che si trattava di un edificio gi\u00e0 a quell'epoca vetusto.\nQuesta chiesetta, gi\u00e0 diroccata nel secolo XVI, a partire dal 1654 non risulta pi\u00f9 registrata. Si pu\u00f2 dunque supporre che il tempietto di S. Ambrogio sia andato definitivamente in rovina a cavallo tra Cinquecento e Seicento, al punto che oggi non ne rimane pi\u00f9 alcuna traccia; esso doveva comunque essere posto nella zona della frazione Squarzieri.\nI giudici di Casaloldo e i conti Ugonidi.\nNel 1088, 14 novembre, in Mantova, un \"Albertus de Casale alto\" \u00e8 citato fra i testimoni dell'atto con cui Matilde di Canossa vende al vescovo di Mantova Ubaldo la corte di Barbasso, unita a Roncoferraro, Canedole, Villa San Martino e Governolo.\nNel 1105, 17 febbraio, in Medole, \"Vuibertus filius Giselberti iudicis de Casalealto\" \u00e8 citato fra i testimoni dell'atto con cui il monaco Anselmo, inviato dell'abbazia di San Benedetto in Polirone, ed il conte Uberto II di Parma stipulano una convenzione riguardo ad alcune permute di terreni.\nNel 1105, 22 aprile, a Casaloldo, i fratelli Ardicione ed Alberto, insieme a Tebaldo di Adro, concordano la cessione delle decime, dovute sino ad allora al conte Uberto I di Parma, al monastero di Polirone, per volont\u00e0 di Uberto II di Parma.\nFra i testimoni dell'atto sono citati Girardo, giudice di Casaloldo, suo padre Lanfranco, egli stesso giudice, e Martino, gastaldo del paese.\nNel contesto dell'insediamento territoriale dei cosiddetti ultimi conti di Parma, trasferitisi alla fine dell'XI secolo nel Bresciano, sono interessanti i due documenti del 1105 collegati ai rapporti fra il conte Uberto I e il monastero di Polirone, attraverso i quali si sa che era presente un gastaldo a Casaloldo, mentre nel castello di Medole e nella stessa Casaloldo erano presenti giudici detti, appunto, di Casaloldo, figure che potrebbero essere messe in relazione con la presenza stessa dei conti gi\u00e0 parmensi e della loro \"curia\".\n\u00c8 per\u00f2 del 1107 la prima attestazione esplicita della presenza a Casaloldo di una famiglia di conti. Tra i beni donati dalla contessa Matilde, vedova del conte Ugo III di Desenzano al monastero di san Tommaso di Acquanegra sul Chiese, ve ne sono infatti anche alcuni in \"Casale alto\".\nNel 1116, in un placito dell'imperatore Enrico V in Reggio Emilia, insieme a personaggi cospicui quali Uberto Pallavicino, Enrico duca di Baviera, il giudice bolognese Irnerio, sono ricordati tra i testimoni presenti il conte Alberto di Sabbioneta, ascendente dei Casalodi, e un \"Lanfrancus de casale auti\", probabilmente una forma variata di \"Casale alti\".\nIl personaggio andrebbe dunque identificato con uno dei giudici di Casaloldo, forse il medesimo gi\u00e0 attestato nel 1105. In calce al documento egli pone la propria firma, corredata dal suo personale \"signum\"\nNel 1125 sorge una controversia fra l'abbazia di Polirone e quella di San Zeno di Verona, circa i confini delle corti di Casale e Nosedole, i diritti di pascolo, caccia e pesca; il giudizio legale viene assegnato al giudice Butello per i Veronesi e al giudice Alberto di Casaloldo per i Mantovani e per la parte del monastero di San Benedetto.\nNel 1126, il medesimo giudice Alberto di Casaloldo \u00e8 fra i testimoni di una controversia fra il monastero di Polirone e il comune di Mantova, circa la determinazione dei possedimenti del suddetto monastero; in calce al documento egli pone la sua sottoscrizione autografa\nNel 1129, secondo la \"Collectanea\" del Lauri, citata da F\u00e8 d'Ostiani, un Lanfranco conte di Casaloldo sarebbe venuto a Brescia a sottomettersi al vescovo; in realt\u00e0, se la notizia \u00e8 genuina, \u00e8 pi\u00f9 probabile si tratti di un esponente non dei conti Casalodi, ma dei giudici di Casaloldo.\nIn un documento datato Mantova, 1132, un conte Abate, figlio del conte Alberto di Sabbioneta, dona alla chiesa di san Pietro di Mantova due mansi di terra aratoria e boschiva siti \"in comitatu et episcopatu mantuano\", nel \"territorio Benedisco\" in \"loco qui dicitur Gausenago et Casalando\", ovvero tra S. Martino Gusnago e Casaloldo, aventi tra i confinanti il torrente Osone e le propriet\u00e0 del conte Vizolo.\nNel 1156, a Brescia, compare di nuovo un Lanfranco qualificato come \"causidicus\" \u2013 cio\u00e8 giudice \u2013 \"de Casalealto\", testimone ad un atto riguardante il monastero di Santa Giulia.\nI documenti che riguardano personaggi definiti \u201cdi Casaloldo\u201d o il borgo stesso dal 1088 fino al 1156 mostrano l'esistenza sul territorio di Casaloldo di giudici e gastaldi forse in stretto contatto con i cosiddetti ultimi conti di Parma, che vantavano possedimenti nei dintorni. Testimoniano poi che il territorio di Casaloldo era possedimento di una o pi\u00f9 stirpi tanto importanti, da essere al seguito di Matilde di Canossa e testimoni di atti di vendita o di convenzioni riguardanti il monastero di San Benedetto Po o beni matildini \u2013 vale a dire i giudici di Casaloldo, i conti di Sabbioneta, e gli Arduini conti di Parma.\nI cosiddetti giudici di Casaloldo compaiono per la prima volta proprio nel ricordato documento del 1105, con Viberto, giudice di Casaloldo, figlio di Giselberto, e nel successivo documento sempre Dello stesso anno con Girardo, giudice di Casaloldo, figlio di Lanfranco, anch'egli giudice. \"Iudex mantuanus\" \u00e8 definito anche un Alberto di Casaloldo nell'anno 1125, il quale, secondo Gardoni, sarebbe lo stesso personaggio comparso nel 1088 come testimone alla vendita tra Matilde Canossa e il vescovo di Mantova, col nome di \u201cAlberto di Casaloldo\u201d.\nLa presenza dei giudici di Casaloldo \u00e8 registrata anche agli inizi del Duecento dal \"Liber Potheris\" del comune di Brescia, mentre negli stessi anni Raimondo dei giudici di Casaloldo compare come vassallo del vescovo mantovano, da questo investito di terre in Revere, insieme ad altri \"milites\" bresciani.\nI conti di Casaloldo.\nNell'anno 1147 i Bresciani si portarono contro i conti Casalodi, e dopo aver devastato il territorio di Casaloldo e quello di Asola, posero infine l'assedio a Casaloldo. In seguito, essendosi interposti alcuni pacieri, si venne ad un patto, in base al quale i conti dovevano portarsi ad abitare in Brescia, cosa che fecero, lasciando in pace l'Asolano.\nMa nel 1149, secondo alcune cronache, sorto un contrasto in Brescia tra il comune ed i conti, per il dominio dentro e fuori dalla citt\u00e0, i Bresciani li ricacciarono nelle loro terre, arrivarono fino a Casaloldo, una delle principali residenze dei conti Ugonidi, e ne distrussero una parte, mandandoli in esilio..\nAnche il Maffei, in una pagina dedicata ad una sommaria presentazione della casata dei Casaloldo, afferma che i conti detti Casaloldi \u201cpassarono ad habitar in Brescia, ed ivi furono Capi di poderosa fattione\u201d, ma senza precisare il periodo in cui ci\u00f2 avvenne. In seguito dice: \u201cCrebbero i Conti di maniera in riputatione, e possanza, che presero Asola a' Bresciani, e ardirono occupare l'istessa Citt\u00e0 di Brescia, la quale perci\u00f2 grandemente sdegnata prese l'armi, e distrusse la Terra, e Castello di Casalalto nel 1149., ed i Casaloldi furono relegati in esiglio\u201d dalle terre bresciane.\nNel processo del 1228 mosso da Brescia ai conti di Montichiari, consorti dei Casaloldi, un testimone afferma di aver veduto gli uomini di Montichiari unirsi all'esercito dei conti, e radunarsi pi\u00f9 volte per andare contro i nemici dei signori di quel castello. Un altro dichiara che cinquant'anni prima \u2013 circa nel 1178 - i Monteclarensi si erano divisi in tre piccole armate, l'una spedita a San Martino Gusnago, le altre a Ceresino di Asola e Casaloldo, a sostegno dei conti di Montichiari.\nNello stesso documento Casaloldo sembra essere richiamato di nuovo nell'espressione \"Quod Montecl. fuit allodium comitum, et quod descendit a Casali succo\". Il toponimo usato, da Conti identificato con Casaloldo, sulla scorta di un'affermazione di F\u00e8 d'Ostiani, appare in realt\u00e0 molto strano. Nel caso in cui il testimone si riferisca davvero a Casaloldo, la frase potrebbe significare che Montichiari, allodio dei conti, si stacc\u00f2 in passato da un altro loro bene allodiale, rappresentato da Casaloldo.\nIl castello nuovo di Casaloldo.\nNel 1179 i consoli del comune rurale di Casaloldo, comperati da privati dieci-undici \"pi\u00f2\" di terra casaloldese, ossia 3,5 ettari, ne cedevano il dominio alla citt\u00e0 di Brescia con atto datato 19 ottobre 1179, che i consoli bresciani Laffranco Lavellongo e Ugone Grumetello sottoscrivevano nella stessa Casaloldo, nella chiesa di Sant'Emiliano.\nTale chiesa sorgeva dove ora vi \u00e8 il cimitero: fino alla seconda guerra mondiale di questo edificio restava ancora una parte, trasformata e adibita a cappella del camposanto.\nProbabilmente si tratta del caso pi\u00f9 clamoroso di acquisto da parte del comune bresciano di diritti e ragioni situati vicino a quelli dei conti rurali suoi nemici, in modo da infiltrarsi nel loro comitato e scalzarne quasi da dentro la potenza, accerchiandoli e limitandoli.\nL'intenzione di Brescia consisteva nel realizzare, nelle immediate vicinanze di Casaloldo, un nuovo centro fortificato, che potesse ospitare milizie ma soprattutto uomini e ricchezze, in modo da sorvegliare il territorio e penalizzare il vecchio castello dei Casaloldi, una delle prime dimore dei conti Ugoni-Longhi.\nNel 1180, infatti, Brescia decret\u00f2 che nella terra di Casaloldo, nel pieno della signoria territoriale dei conti, venisse eretto un castello, in cui si dovesse tenere poi un mercato franco, cio\u00e8 senza l'imposizione di dazi e tasse, per frenare la preponderanza dei conti in quelle zone.\n\u00c8 interessante notare come, mentre il comune bresciano stabiliva che si levasse un nuovo castello nella loro stessa terra, i consoli casaloldesi probabilmente sostenessero ed appoggiassero la politica cittadina. A quanto pare infatti Brescia pot\u00e9 giovarsi anche della collaborazione della comunit\u00e0 rurale di Casaloldo, non sappiamo per\u00f2 quanto libera e spontanea: secondo Odorici non sarebbe improprio pensare che anche quello stesso comune rurale avversasse l'autorit\u00e0 dei suoi conti.\nAvuto il terreno, confermata e ampliata la vendita con un nuovo atto stipulato nel vecchio castello di Casaloldo il 13 gennaio del 1180, i Bresciani si misero subito all'opera di costruzione del nuovo castello, che doveva essere almeno in buona parte compiuta prima del 16 marzo del 1180, quando cio\u00e8 il consiglio di credenza di Brescia, radunato dai consoli, per popolare il nuovo castello approvava la decisione che tutti gli abitanti del nuovo castello di Casaloldo, l'attuale Castelnuovo Asolano, fossero esenti da gabelle daziali e godessero quindi degli stessi diritti di libert\u00e0 e di immunit\u00e0 fiscale dei cittadini bresciani. I consoli della citt\u00e0 istituirono inoltre presso lo stesso castello nuovo un mercato franco quindicinale il marted\u00ec, libero da qualsivoglia balzello, cio\u00e8 concedendo a tutti i mercanti che lo avessero frequentato l'esenzione dal teloneo e dalla tassa di curadia.\nGli abitanti di Casaloldo, al contrario, rimasti sul territorio dei locali conti, lontano non molto pi\u00f9 di un miglio, avrebbero dovuto continuare, con i forestieri che fossero transitati per il loro territorio, a versare le consuete gabelle.\nProbabilmente \u00e8 collegata agli atti di vendita di terre casaloldesi e di costruzione di Castelnuovo la notizia dell'incendio di Casaloldo del 1181, riportata dagli \"Annales Brixienses\", in particolare dalla cronaca di S. Salvatore.\nIn questo brevissimo cenno probabilmente bisogna sospettare, come gi\u00e0 l'Odorici, una vendetta di Brescia contro Casaloldo, per ragioni che non ci sono state tramandate, ma che con buona probabilit\u00e0 hanno a che fare con tentate rivolte o torbidi suscitati contro il dominio del comune urbano, appena affermatosi nel vicinissimo nuovo borgo di Castelnuovo: infatti, con la fondazione di questo nuovo castello, Brescia, pi\u00f9 che mai desiderosa di imporsi sulle feudalit\u00e0 pericolose, poteva controllare pi\u00f9 da vicino i conti locali e chiuderli in un piccolo spazio limitato in ogni iniziativa.\nSia che gli abitanti fossero spinti dai conti omonimi, oppure che venissero provocati dai Bresciani presenti a Castelnuovo, bisogna credere che a Casaloldo avvenissero torbidi non indifferenti. Una delle maggiori cause di malumore per i Casaloldesi potrebbe essere stato il nuovo mercato concesso al villaggio vicino, che penalizzava fortemente gli abitanti di Casaloldo, obbligandoli a versare pesanti gabelle mentre i vicini di Castelnuovo ne erano totalmente esenti, con conseguenze nefaste sull'economia e il commercio locale.\nComunque siano andate le cose, il risultato dovette essere che la reazione dell'autoritario comune cittadino non si facesse attendere, distruggendo ed incendiando le case ed i raccolti di Casaloldo.\nBertuzzi sembra proporre un'altra interpretazione, e cio\u00e8 che la notizia degli Annales brixienses sull'incendio di Casaloldo vada riferita al castello nuovo di quella localit\u00e0 \u2013 cio\u00e8 l'odierno Castelnuovo di Asola -, che appunto sarebbe stato assalito durante la ribellione dei conti o del popolo casaloldese; non vi sarebbe stata invece alcuna ritorsione messa in atto da Brescia, o almeno cos\u00ec non risulta dalla cronaca all'anno 1181. In quest'anno dunque si sarebbe verificata solamente la rovina del \u201cCastel Nuovo\u201d di Casaloldo, appena costruito ma subito preso di mira dalle forze locali.\nDa questo momento in poi Casaloldo sar\u00e0 sempre pi\u00f9 assorbito nell'orbita di Brescia. Nel 1192 Enrico VI imperatore, con una sentenza sotto forma di privilegio al comune di Brescia, riconfermava ai Bresciani gli accordi della pace di Costanza, concedeva le regalie dell'impero su tutto l'episcopato e la provincia bresciana, di cui vengono definiti dettagliatamente i confini: in particolare, tutte le terre ad ovest della linea congiungente Guidizzolo a Mosio; anche Casaloldo risultava dunque compreso nel distretto bresciano.\nSi noti che da Guidizzolo a Mosio, con Casaloldo ricompreso in territorio bresciano, ci troviamo in piena contea dei Longhi: se da una parte si pu\u00f2 certo affermare che costoro si trovavano in una fase in cui erano sempre pi\u00f9 calpestati nelle loro terre e tagliati fuori dai giochi delle grandi potenze \u2013il diploma imperiale non prospettava certo una situazione felice per i conti rurali, inglobando senza riserve le loro terre nel territorio bresciano-, bisogna anche affermare che le localit\u00e0 situate intorno al corso del Chiese avevano sempre fatto parte della contea e della diocesi di Brescia. Il privilegio di Enrico VI non \u00e8 altro che una conferma di una situazione molto antica, sia pure su un piano poco pi\u00f9 che formale.\nBasso medioevo.\nNella prima met\u00e0 del XIII secolo Casaloldo fu interessato, sia pur marginalmente, da un evento bellico di grande portata: l'assedio mosso contro Brescia dall'imperatore Federico II.\nL'imperatore infatti nel 1237 torn\u00f2 in Lombardia e si volse proprio contro la citt\u00e0 cidnea, aiutato da un vasto schieramento di forze: Cremona, Modena, Reggio Emilia, Parma, Mantova e i signori della Marca Trevigiana, tra cui primeggiava il fedele Ezzelino III da Romano.\nIn particolare le armate reggiane, inquadrate nell'esercito imperiale ed in marcia verso Brescia, presero all'inizio dell'ottobre Casaloldo e Carpenedolo.\nInfatti i contingenti reggiani, parmensi e perfino saraceni, alleati dell'imperatore, condotti dal cittadino di Parma e podest\u00e0 di Reggio Manfredo da Cornazzano, tenace partigiano imperiale, nell'avanzata in direzione di Brescia si erano messi a fare razzia per queste terre bresciane.\nIl 5 ottobre, in particolare, dopo un breve assedio, le armate imperiali misero a ferro e fuoco entrambi i castelli di Casaloldo, sia quello dei conti, che quello fondato dal comune di Brescia, cio\u00e8 Castelnuovo.\nProbabilmente i Reggiani, usciti da Goito, ove si trovavano gli accampamenti, non marciarono con l'esercito imperiale verso Montichiari, ma prima andarono verso sud e conquistarono Casaloldo, mentre essi si sarebbero riuniti solamente in seguito con l'esercito principale che stava a Carpenedolo.\nLa politica del comune di Brescia.\nNel XIII secolo il governo comunale bresciano avvi\u00f2 tutta una serie di atti giurisdizionali, registrati nel \"Liber Potheris\" come \"inquisitio\" et \"recognitio potheris\"; sono infeudazioni, compere, locazioni, dichiarazioni di diritti, attribuzioni di doveri, riattivazioni di fortificazioni, distruzione di castelli dei nemici, tutto ci\u00f2 con speciale cura per le localit\u00e0 di confine: tra le pi\u00f9 interessate vi furono, oltre Casaloldo, Asola, Mariana Mantovana, Mosio, Redondesco, proprio alcune di quelle in cui vantavano diritti feudali e politici i conti rurali discesi dalla famiglia degli Ugoni.\nIn pi\u00f9, allo scopo di limitare ed eliminare le molteplici violazioni perpetrate ad opera soprattutto dei conti rurali, come i Casaloldi, nelle amplissime propriet\u00e0 del comune di Brescia, questo ne determinava dettagliatamente i confini, specialmente nelle terre assai lontane dal capoluogo, tra cui Casaloldo.\n\u00c8 anche questo il motivo per cui nel \"Liber Potheris Brixie\" sono registrate parecchie inquisizioni e accertamenti, designazioni e determinazioni di confini, verifiche e rivendicazioni di poderi, di feudi ed antiche propriet\u00e0 del comune di Brescia, propriet\u00e0 che forse erano state violate, o per impedire nuove violazioni.\nInfatti, agli inizi del secolo XIII, terre come quelle di Casaloldo, ma anche di Redondesco, Mariana, Asola, sono inframmezzate da un groviglio di allodi e feudi che sono in parte del Comitatus dei conti rurali \u2013 \"in terris Comitatus\"; \"\u2026cum Comitibus Ugonibus comitatus\" - e in parte del comune di Brescia. Risultava certamente arduo \u2013 lo \u00e8 ancora oggi per lo studioso - delimitare tale coacervo di propriet\u00e0 sparse e contese in un'area in cui si incontravano le giurisdizioni di Brescia, del declinante Comitatus e anche di Mantova: infatti, ad esempio, la terra di Casaloldo confina ad est con San Martino Gusnago, che \u00e8 in comitatu et episcopatu mantuano gi\u00e0 dal 1132, come attestato dalla donazione del conte ugonide Abate alla cattedrale di Mantova. Mantovana almeno a partire dagli Statuti Bonacolsiani \u2013 inizio del XIV secolo - \u00e8 anche Piubega. Eppure, nell'estenuante sequela di \u201cpezze di terra\u201d di ridotte dimensioni, testimonianza di una polverizzazione della propriet\u00e0 terriera che il secolo XIII presenta evidentissima, il \"Liber Potheris\" riesce ad annotare acque, boschi e campi pertinenti a Brescia.\nI documenti inseriti nel \"Liber Potheris\" enumerano in particolare molteplici propriet\u00e0 di Brescia a sud del corso d'acqua Corgolo e solo qualche pertinenza posta a nord, cio\u00e8 ultra Curvolum, locuzione che pare rimarcare la funzione e la consapevolezza di quella linea divisoria. Il Corgolo attraversa brevemente il territorio di Casaloldo, lasciandolo a sud, sfiora San Martino Gusnago e giunge all'abitato di Piubega. Il tratto di confine segnato dal Corgolo separa le terre in riva sinistra appartenenti a Mantova da quelle in riva destra spettanti a Brescia.\nInsieme al Corgolo nel Liber Potheris ricorrono pi\u00f9 volte anche i nomi di altri rivi, che nel XIII secolo come oggi rendevano fertile la zona, tra cui quello che attraversa Casaloldo, cio\u00e8 la Fabrezza o Tartaro Fabrezza \u2013 \"aqua cui dicitur Favressa\". Ma alle semplici citazioni dei corsi d'acqua sono aggiunti preziosi dettagli sulle terre irrigue \u2013 dette prati \u2013 limitrofe a quei fossi, lungo i quali vi sono aree disboscate \u2013 i ronchi \u2013 o foreste.\nA Casaloldo, forse nel 1226, gli inviati di Brescia facevano dichiarare ai consoli del luogo che il castello nuovo \u2013 Castelnuovo Asolano - era sotto il dominio del comune cittadino, dal quale i Casaloldesi l'avevano ricevuto in feudo, e al quale dovevano perci\u00f2 il versamento di un dazio annuale, come riconoscimento della propriet\u00e0 di Brescia in quel sito.\nPer buona parte di questi luoghi, un tempo dominati dai conti rurali Ugoni, il XIII secolo si apriva dunque nel segno dell'autorit\u00e0 del comune di Brescia. \u00c8 questa la fase in cui, dopo le spinte disgreganti che avevano agito fino alla fine del XII secolo, la situazione della zona di confine bresciana tende a strutturarsi secondo un ordine nuovo, soprattutto, nel nostro caso, per gli equilibri, sempre pi\u00f9 complessi e precari, tra la feudalit\u00e0 tradizionale e le spinte autonomistiche dei comuni rurali.\nNegli Statuti di Brescia del XIII secolo, le norme che fissano ci\u00f2 che si pu\u00f2 e non si pu\u00f2 costruire sono in buona parte ispirate da considerazioni di ordine pubblico e di difesa militare. Questo diventa ancora pi\u00f9 evidente nel caso delle norme che riguardano le comunit\u00e0 poste ai confini della zona di influenza di Brescia.\nSi sancisce ad esempio il divieto per i privati di edificare una qualsiasi fortificazione nell'intero distretto di Brescia, a meno che non vi sia una esplicita delibera presa in un consiglio generale. Tale norma riguarda soprattutto le localit\u00e0 di confine, tra cui \u00e8 ricordata Casaloldo. Il comune di Brescia ne persegue il rafforzamento in termini militari, demografici ed economici.\nLa quadra di Asola.\nLa quadra era un distretto giuridico amministrativo, composto da una localit\u00e0 capofila e alcuni comuni, su cui si basava l'organizzazione del territorio bresciano durante la dominazione veneta. L'origine di questa forma di distrettuazione risaliva al periodo visconteo \u2013 seconda met\u00e0 del XIV secolo -. La quadra di Asola contava Casaloldo, Castelnuovo, Casalmoro, Casalpoglio, Remedello di sotto e Remedello di sopra.\nCronologia storica.\nII millennio a.C., nel territorio di Casaloldo sono testimoniati insediamenti dell'et\u00e0 del bronzo.\nIV secolo a.C., la zona di Casaloldo subisce ondate migratorie di genti galliche.\nI secolo a.C., inizia un'intensa romanizzazione del territorio di Casaloldo.\n40 a.C. circa, Casaloldo, o almeno parte del suo territorio, rientra nella centuriazione di Mantova: i terreni vengono suddivisi in tanti appezzamenti orientati in modo organico e assegnati ai veterani dei triumviri. Sorgono le prime ville romane.\nIV secolo, cessa la frequentazione delle ville romane nell'area di Casaloldo.\nVI-VIII secolo, sotto il dominio dei Longobardi la zona di Casaloldo \u00e8 inclusa in un distretto minore, la \u201cgiudicaria\u201d di Sirmione.\nIX-X secolo, su un dosso, in posizione strategica, si costituisce probabilmente l'agglomerato rurale che prende il nome di \"Casale altum\". In seguito esse viene ulteriormente fortificato con un castello. Casaloldo \u00e8 compreso nella contea e diocesi di Brescia.\nAnno 964, prima attestazione certa di Casaloldo: Ermengarda da Verona si confessa debitrice di un livello annuo per una cappella in Casaloldo, nella contea di Brescia, appartenente ai canonici veronesi.\n1088, un Alberto di Casaloldo \u00e8 fra i testimoni di un atto di vendita tra Matilde di Canossa e il vescovo di Mantova Ubaldo.\n1105, \"Vuibertus filius Giseberti\", giudice \"de Casale Alto\", \u00e8 fra i testimoni di una convenzione tra l'Abbazia di San Benedetto in Polirone e il conte Uberto II di Parma, stipulata in Medole.\nNello stesso anno, a Casaloldo, Girardo giudice e Lanfranco suo padre, anch'egli giudice di Casaloldo, sono testimoni di un atto riguardante di nuovo l'abbazia di Polirone e il conte Uberto di Parma.\n1107, Casaloldo \u00e8 inserito tra i beni donati al monastero di San Tommaso di Acquanegra sul Chiese dalla contessa Matilde, vedova del conte Ugo di Sabbioneta e Desenzano del Garda.\n1116, il giudice Lanfranco \"de casale auti\" (Casaloldo) in qualit\u00e0 di testimone sottoscrive di proprio pugno un placito dell'imperatore Enrico V in Reggio Emilia.\n1125, il giudice Alberto di Casaloldo, come arbitro per l'abbazia di Polirone, partecipa a una controversia tra questa abbazia e quella di San Zeno di Verona.\n1126, il giudice Alberto di Casaloldo partecipa in qualit\u00e0 di testimone ad una controversia tra il monastero di Polirone e il comune di Mantova.\n1129, Lanfranco di Casaloldo, probabilmente un membro della famiglia dei giudici di Casaloldo, si sottomette al vescovo di Brescia.\n1132, il conte di Sabbioneta Abate dona alla cattedrale di Mantova terre poste tra San Martino Gusnago e Casaloldo.\n1145, In un privilegio di papa Eugenio III al vescovo di Verona viene menzionata la chiesa di Sant'Ambrogio a Casaloldo.\n1147, Brescia saccheggia le terre dominate dai conti di Casaloldo: viene stipulata la pace ed i conti sono obbligati ad abitare in Brescia.\n1149, i conti di Casaloldo diventano molto potenti in Brescia, al punto che il comune li costringe a lasciare la citt\u00e0; essi si rifugiano nel castello di Casaloldo, che viene attaccato e distrutto; i conti subiscono l'esilio dalle terre bresciane.\n1179, il comune di Brescia acquista 10 pi\u00f2 di terra nel territorio di Casaloldo mediante un accordo con i consoli del comune rurale casaloldese, segnalato per la prima volta.\n1180, Brescia costruisce velocemente sul terreno di Casaloldo acquistato l'anno precedente un nuovo castello \u2013 attuale Castelnuovo (Asola) -, delibera che le famiglie che vi si fossero stabilite fossero esenti da tasse, e vi istituisce un mercato franco, esente da qualsiasi dazio, per meglio controllare e danneggiare i conti di Casaloldo.\n1181, Casaloldo \u00e8 dato alle fiamme.\n1192, l'imperatore Enrico VI definisce con un privilegio per il comune di Brescia i confini del distretto comunale bresciano: in esso viene compreso anche Casaloldo.\n1226, il castello nuovo di Casaloldo \u2013 odierno Castelnuovo (Asola) \u2013 \u00e8 in macerie.\n1237, i due castelli di Casaloldo, vecchio e nuovo, vengono conquistati e incendiati dalle armate comunali alleate di Federico II in marcia verso Brescia.\nXIII secolo, negli Statuti il comune di Brescia ordina agli abitanti di Casaloldo di trasferirsi nella corte di Castelnuovo, borgo franco bresciano; inoltre si vieta a Casaloldo di fortificare le porte e di elevare le difese gi\u00e0 esistenti.\n1335, Asola si rende volontariamente ai Gonzaga, passando dalla giurisdizione bresciana a quella mantovana, e trascinando con s\u00e9 anche Casaloldo, che, staccato da Castelnuovo, entra a far parte della \u201cquadra\u201d asolana.\nNello stesso anno, Luigi Gonzaga riammette in Mantova il conte Bernardino Casalodi in cambio della met\u00e0 di tutti i beni da lui posseduti, anche in Casaloldo.\n1338, il conte Restone \u00e8 costretto a cedere a Luigi Gonzaga alcuni suoi beni in Casaloldo.\n1385, Casaloldo \u00e8 citato nell'estimo visconteo fra i comuni appartenenti alla \u201cquadra\u201d di Asola.\n1422, Casaloldo \u00e8 di nuovo sotto il dominio di Mantova. Inizia la ricostruzione del castello vecchio.\n1426, il presidio gonzaghesco installato a Casaloldo minaccia l'Asolano, controllato dai Visconti, compiendo saccheggi e devastazioni.\n1428, Asola con tutte le sue pertinenze viene donata dal doge di Venezia all'alleato Gianfrancesco Gonzaga, come ricompensa per i servigi resi. Dopo alcune pressioni su Venezia, tese a reclamare i possedimenti di Casaloldo, dai Gonzaga acquisiti in passato a discapito dei locali conti, la Serenissima stabilisce che anche Casaloldo rientri nella concessione fatta a Mantova.\n1437, con l'edificazione della porta, viene terminata la ricostruzione del castello di Casaloldo.\n1440, Asola si d\u00e0 spontaneamente a Venezia, ma Casaloldo, insieme a Remedello, non la segue e si schiera con i Gonzaga e i Visconti.\n1441, Asola, protetta da Venezia, attacca i castelli di Remedello e Casaloldo, ma riesce a prendere solo il primo; Casaloldo dopo sei giorni di assedio si accorda con la Serenissima. Per punizione, e su richiesta degli Asolani, il doge Francesco Foscari decreta l'abbattimento di parte delle fortificazioni dei due paesi ribelli.\nI Gonzaga per\u00f2 reclamano di nuovo il possesso delle terre di Casaloldo in quanto non appartenenti alla quadra asolana, ma possesso di privati, i conti Casaloldi, che i Gonzaga rappresentavano da tempo.\n1448, il doge Foscari sentenzia circa il pagamento di contribuzioni su beni siti in Casaloldo, bresciano e veneziano, ma posseduti da abitanti di Castel Goffredo, mantovano.\nI rettori veneti di Brescia concedono a Casaloldo la separazione dalla giurisdizione di Asola.\n1449, il doge Foscari concede la ricostruzione delle fortificazioni di Casaloldo.\n1450, continuano le controversie per il pagamento delle contribuzioni a Venezia, essendo Casaloldo territorio di confine ed ex-propriet\u00e0 dei conti.\n1453, gli Sforza e i Gonzaga attaccano i territori veneti della quadra asolana. Casaloldo e Remedello si ribellano di nuovo a Venezia e si rendono volontariamente ai Gonzaga.\n1454, viene firmata la pace fra i contendenti ed i Gonzaga devono rinunciare di nuovo a Casaloldo.\nLa Repubblica di Venezia punisce la defezione di Casaloldo, cancellando i privilegi concessi al paese negli ultimi anni e reintegrandolo nella quadra di Asola.\n1456, sentenza relativa al pagamento del dazio a Venezia su beni di propriet\u00e0 di Castel Goffredo siti nel territorio di Casaloldo.\n1458, Asola viene ricostruita e fortificata; Casaloldo deve partecipare alla fabbrica in quanto \"villa\" sottomessa all'Asolano.\n1483, l'esercito della Lega antiveneziana investe l'Asolano: sia Casaloldo che la piazzaforte di Asola si arrendono agli attaccanti.\n1484, con la pace di Bagnolo la quadra asolana, compreso Casaloldo, viene restituita a Venezia.\n1498, nuova deliberazione del doge veneziano sul pagamento del dazio su beni di ragione di Castel Goffredo siti nel territorio di Casaloldo.\n1509, 10 maggio, i Gonzaga, aderenti alla Lega di Cambrai contro Venezia, attaccano l'Asolano e pongono l'assedio al castello di Casaloldo, che strenuamente si difende con ogni mezzo. Asola manda in aiuto un esercito che ingaggia una battaglia con quello mantovano; alla fine i Gonzaga si ritirano lasciando la vittoria alla Repubblica di Venezia. A Casaloldo si fa gran festa e vengono eletti i patroni del paese, i santi Gordiano ed Epimaco."}
{"id": "3977636", "revid": "1543377", "url": "https://it.wikipedia.org/wiki?curid=3977636", "title": "E-Boks Open 2012 - Qualificazioni singolare", "text": "Le qualificazioni del singolare dell'E-Boks Open 2012 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3977637", "revid": "163662", "url": "https://it.wikipedia.org/wiki?curid=3977637", "title": "Una casa di melograni", "text": ""}
{"id": "3977640", "revid": "36426", "url": "https://it.wikipedia.org/wiki?curid=3977640", "title": "Fasce ornamentali della cappella degli Scrovegni", "text": "Le fasce ornamentali della cappella degli Scrovegni sono una serie di affreschi (200x40 cm ciascuna) che ornano la parete sinistra della Cappella degli Scrovegni a Padova, tra le scene figurate.\nDescrizione e stile.\nLa parete sinistra \u00e8 priva di finestre, quindi, a differenza di quella opposta, tra affresco e affresco delle \"Storie\" si trovano spazi vuoti che Giotto e i suoi assistenti riempirono con fasce ornamentali di varia natura. Esse mostrano finte specchiature marmoree e motivi geometrico/floreali della tradizione medievale, alternate a sintetiche scene dell'\"Antico Testamento\" o busti di santi. Fasce corrono anche ai lati e al centro della volta, con busti di \"Santi\" e \"Angeli\" alternati.\nOpere in larga parte della bottega, vennero per\u00f2 probabilmente inventate dal maestro ed hanno relazioni precise con gli affreschi vicini, costituendone, nel caso delle scene veterotestamentarie, una sorta di prefigurazione. Anche i santi, la cui identificazione non \u00e8 sempre possibile per la scarsit\u00e0 di attributi, non vennero sicuramente disegnati casualmenti, ma compongono una sorta di gerarchia ben studiata. Tra di essi ci sono forse santi legati all'ordine francescano, e i precursori di Cristo.\nTra le rappresentazioni figurate ci sono l'\"Arcangelo Michele che combatte contro Satana\", allusione alla vicina \"Cacciata dei mercanti dal Tempio\"; la \"Creazione di Adamo\", vicina alla \"Resurrezione di Lazzaro\"; \"Giona inghiottito dalla balena\", in parallelo alla \"Morte di Cristo\"; la \"Circoncisione\"; \"Mos\u00e9 che fa scaturire le acque dalla roccia\"; il \"Serpente di bronzo\"; \"Eliseo che istruisce i giovani\" (tema incerto); \"Elia sul carro di fuoco\"; la \"Consegna delle Tavole della Legge\"; la \"Leonessa che richiama i cuccioli in vita\" (allusione alla \"Resurrezione\": era scritto infatti nei bestiari che i leoni nascono morti e poi sono richiamati alla vita dalla madre).\nTra i santi sono forse presenti i quattro Evangelisti e i quattro primi Dottori della Chiesa.\nImportante \u00e8 anche la zoccolatura alla base degli affreschi, dove sono state inserite finte specchiature in marmo, a differenza della tradizionale cortina appesa, concluse una cornice ad aggetto leggero, che avr\u00e0 un larghissimo seguito in cicli di affreschi Tre e Quattrocenteschi. Qui si trovano le \"Virt\u00f9\" e i \"Vizi\" a monocromo che pure sono i prototipi di un genere a larghissima diffusione, che va dagli sportelli esterni dei polittici fiamminghi, alle lunette della Camera della Badessa di Correggio."}
{"id": "3977642", "revid": "36426", "url": "https://it.wikipedia.org/wiki?curid=3977642", "title": "Resurrezione (Giotto)", "text": ""}
{"id": "3977643", "revid": "129019", "url": "https://it.wikipedia.org/wiki?curid=3977643", "title": "Matagrifone", "text": ""}
{"id": "3977644", "revid": "767487", "url": "https://it.wikipedia.org/wiki?curid=3977644", "title": "Barrett Ruud", "text": "Carriera professionistica.\nTampa Bay Buccaneers.\nRuud fu scelto dai Tampa Bay Buccaneers nel corso del secondo giro del Draft 2005. Nella sua stagione da rookie gioc\u00f2 tutte e 16 le partite mettendo a segno 17 tackle. Nel 2006 gioc\u00f2 come titolare 5 delle 16 gare disputate a causa degli infortuni occorsi a Shelton Quarles e Ryan Nece, terminando la sua seconda stagione con 57 tackle.\nNel 2007, Ruud divenne titolare a tempo pieno dopo che la squadra tagli\u00f2 il titolare delle ultime stagioni Shelton Quarles. Egli gioc\u00f2 titolare tutte le 15 partite della sua stagione, mettendo a segno 114 tackle e 2 intercetti. Egli rimase il titolare dei Bucs anche nel 2008 e termin\u00f2 la stagione totalizzando 137 tackle, 3 sack e 2 intercetti.\nTennessee Titans.\nIl 30 luglio 2011, Ruud firm\u00f2 coi Tennessee Titans. Dopo aver iniziato come titolare le prime 9 gare della stagione 2011, Ruud si infortun\u00f2 e il 13 dicembre fu messo ufficialmente in lista infortunati, terminando la sua stagione.\nSeattle Seahawks.\nIl 6 aprile 2012, Ruud firm\u00f2 con i Seattle Seahawks con cui rimase solo il tempo della pre-stagione.\nNew Orleans Saints.\nIl 21 agosto 2012, Ruud fu scambiato dai Seahawks con i New Orleans Saints in cambio di una futura scelta del draft non comunicata. L'8 ottobre, dopo che la squadra part\u00ec con un record di 1-4, fu tagliato dai Saints.\nHouston Texans.\nIl 10 ottobre 2012 Ruud firm\u00f2 con gli Houston Texans dopo l'infortunio della loro stella difensiva, il linebacker Brian Cushing. Nella vittoria della settimana 12 sui Titans, Barrett mise a segno il primo sack con la sua nuova squadra."}
{"id": "3977650", "revid": "767487", "url": "https://it.wikipedia.org/wiki?curid=3977650", "title": "Amphicynodon", "text": "L'anficinodonte (gen. Amphicynodon) \u00e8 un carnivoro fossile, appartenente agli arctoidi. Visse nell'Oligocene inferiore (circa 32 milioni di anni fa) e i suoi resti fossili sono stati ritrovati in Europa (Francia) e in Asia (Mongolia).\nDescrizione.\nQuesto animale doveva avere l'aspetto simile a quello di un bassarisco attuale (\"Bassariscus astutus\"). Lo scheletro non possedeva particolari specializzazioni, e il dorso era molto flessibile e allungato. Le zampe posteriori erano plantigrade o semiplantigrade, probabilmente in grado di ruotare verso l'infuori. Le dimensioni di \"Amphicynodon\" variavano da quelle di un'odierna genetta a quelle di un procione. La specie pi\u00f9 nota, \"Amphicynodon leptorhynchus\", era grande all'incirca quanto un gatto domestico e l'altezza al garrese era di circa 18 centimetri.\nIl cranio era lungo e basso, e differiva da quello di forme precedenti come \"Cynodictis\" nella dentatura: essa era pi\u00f9 bunodonte (ovvero con denti molariformi pi\u00f9 smussati e bassi), e i canini erano molto robusti.\nClassificazione.\nApparso immediatamente dopo l'evento noto come \u201cGrande Coupure\u201d, \"Amphicynodon\" era un rappresentante primitivo degli arctoidi, il gruppo di carnivori che attualmente comprende ursidi e procionidi. \"Amphicynodon\" possedeva un'anatomia vicina alle forme attuali, e anche la dentatura richiama ursidi e procionidi. Forme simili, come \"Pachycynodon\", possedevano una dentatura ancor pi\u00f9 predisposta verso la dieta onnivora.\nPaleobiologia.\n\"Amphicynodon\" era un animale onnivoro, che predava una notevole quantit\u00e0 di piccoli animali ma poteva cibarsi di una grande variet\u00e0 di cibo. La forma delle zampe di questo animale indica che spesso si spostava sul terreno, ma che all'occorrenza poteva facilmente salire sugli alberi sia in cerca di prede sia per sfuggire a predatori pi\u00f9 grandi, come i creodonti. Le proporzioni corporee di \"Amphicynodon\" hanno portato all'ipotesi che questo animale fosse un cacciatore che tendeva agguati, probabilmente a piccoli vertebrati agili come i roditori saltatori (ad esempio \"Pseudoltinomys\")."}
{"id": "3977652", "revid": "287204", "url": "https://it.wikipedia.org/wiki?curid=3977652", "title": "Ivan Moreno y Fabianesi", "text": ""}
{"id": "3977655", "revid": "599013", "url": "https://it.wikipedia.org/wiki?curid=3977655", "title": "Innocent Egbunike", "text": "Biografia.\nA livello di manifestazioni d'area, vanta tre titoli ai Campionati africani di atletica leggera, due nei 200 metri piani ed uno nei 400 m, e un oro ai Giochi panafricani del 1987, e ancora un bronzo in Coppa del mondo di atletica leggera 1989 e due ori alle Universiadi (1983 nei 200 metri e 1985 nei 400 metri)."}
{"id": "3977656", "revid": "599013", "url": "https://it.wikipedia.org/wiki?curid=3977656", "title": "Sanderlei Parrela", "text": "4\u00ba ai Giochi di nella gara individuale e attuale detentore del record sudamericano dei 400 metri piani.\nBiografia.\nIn carriera, a livello internazionale, vanta anche due ori, sempre sui 400 metri, ai Campionati ibero-americani di atletica leggera, di Medell\u00edn 1996 e Rio de Janeiro 2000.\nAncora argento ai Giochi panamericani 1999 di Winnipeg, ma con la staffetta 4\u00d7400 metri brasiliana."}
{"id": "3977657", "revid": "298229", "url": "https://it.wikipedia.org/wiki?curid=3977657", "title": "Steve Smith (altista 1973)", "text": "Biografia.\nIn carriera \u00e8 stato anche medaglia d'oro ai Campionati del mondo juniores di atletica leggera 1992 con il record mondiale di categoria (2,37 m)."}
{"id": "3977659", "revid": "1543377", "url": "https://it.wikipedia.org/wiki?curid=3977659", "title": "Homestead-Miami Speedway", "text": "L'Homestead-Miami Speedway \u00e8 un autodromo della Florida, negli Stati Uniti d'America. Si trova a Homestead, un comune a circa 50\u00a0km a sud-ovest di Miami ed \u00e8 di propriet\u00e0 della International Speedway Corporation che ne \u00e8 anche il gestore.\nA partire dal 2002 la pista di Homestead \u00e8 stata la sede della gara conclusiva dei campionati di tutte le tre serie principali gestite dalla NASCAR: la Sprint Cup Series, la Nationwide Series e la Camping World Truck Series. La casa automobilistica Ford sponsorizza tutte le tre gare che concludono i tre campionati ed i nomi ufficiali di queste tre gare sono Ford 400, Ford 300 e Ford 200 ed al fine settimana in cui si svolgono queste gare \u00e8 stato dato il nome di \"Ford Championship Weekend\". La Nationwide Series, teneva su questa pista la gara conclusiva del campionato gi\u00e0 dal 1995, anno d'inaugurazione dell'autodromo.\nL'impianto ospita anche una gara del campionato Grand-Am Rolex Sports Car Series, gara che, per questa categoria, non \u00e8 l'ultima del campionato, come invece avviene per i tre campionati NASCAR principali.\nI tracciati.\nL'impianto pu\u00f2 essere usato i tre diverse configurazioni.\nIl cosiddetto tracciato ovale \u00e8 costituito da due rettilinei e due semi-curve paraboliche sopraelevate ed \u00e8 lungo 2414 metri. I rettilinei hanno un'inclinazione di 3\u00b0 mentre le curve hanno un'inclinazione che varia progressivamente da 18 a 20\u00b0. Il giro record sulla pista in questa conformazione \u00e8 di 0:24.462 stabilito da Sam Hornish, Jr. nel 2006 quando pilotava per la Penske Racing in IndyCar Series.\nLa pista stradale utilizza un percorso tracciato all'interno dell'ovale. Ha 15 curve, \u00e8 lungo 3702 metri ed ha in comune con l'ovale solo i rettilinei. Il giro record del tracciato stradale \u00e8 di 1:13.022 ed \u00e8 stato fatto registrare da David Donohuesu una Porsche Daytona Prototype della Brumos Racing nel 2008.\nEsiste poi una variante del tracciato stradale usato per campionati minori ed eventi particolari."}
{"id": "3977660", "revid": "252105", "url": "https://it.wikipedia.org/wiki?curid=3977660", "title": "GIGN", "text": ""}
{"id": "3977661", "revid": "767487", "url": "https://it.wikipedia.org/wiki?curid=3977661", "title": "Il mio migliore incubo!", "text": "Il mio migliore incubo! (\"Mon pire cauchemar\") \u00e8 un film del 2011 diretto da Anne Fontaine.\nIl film \u00e8 stato presentato fuori concorso al Festival Internazionale del Film di Roma nel 2011.\nTrama.\nAgathe e suo marito Fran\u00e7ois sono una sofisticata coppia di mezza et\u00e0 che vive con il figlio in un appartamento di lusso, mentre Patrick vive di espedienti con suo figlio dentro ad un furgone. I figli sono compagni di scuola e li faranno incontrare dando luogo a situazioni divertenti nonostante le differenze sociali. L'estroso Patrick conquister\u00e0 l'acida Agathe mentre Fran\u00e7ois incontrer\u00e0 la vivace Julie che gli far\u00e0 riscoprire la gioia di vivere."}
{"id": "3977666", "revid": "47767", "url": "https://it.wikipedia.org/wiki?curid=3977666", "title": "Varino", "text": ""}
{"id": "3977667", "revid": "287204", "url": "https://it.wikipedia.org/wiki?curid=3977667", "title": "Su e zo per i ponti", "text": "La Su e zo per i ponti (lett. \"Su e gi\u00f9 per i ponti\") \u00e8 una manifestazione tradizionale di Venezia consistente in una passeggiata di solidariet\u00e0 che dal 1975 si svolge attraverso il centro storico della citt\u00e0 di Venezia in primavera (marzo-aprile).\nVi partecipano mediamente oltre diecimila persone ogni anno.\nIl percorso completo \u00e8 lungo mediamente 12\u00a0km ha sempre la partenza e l'arrivo in Piazza San Marco, davanti al Palazzo Ducale. Il percorso breve con partenza dal piazzale della stazione Ferroviaria \u00e8 di circa 6\u00a0km. I partecipanti seguono un tracciato caratteristico, diverso ogni anno, che li porta per calli, campi e ponti, attraverso un circuito che tocca tutta la citt\u00e0.\nLa partecipazione \u00e8 aperta a tutti, di ogni et\u00e0, famiglie, scolaresche, gruppi sportivi e non.\nEsistono percorsi differenziati per fascia di et\u00e0 e in alcuni punti del tragitto viene fornito un ristoro. All'arrivo in piazza San Marco i partecipanti ricevono una medaglia ricordo e ai gruppi (con un numero minimo di 20 iscritti) viene consegnata la targa commemorativa dell'evento. Ogni utile della manifestazione \u00e8 devoluto in beneficenza.\nLa prima edizione della manifestazione si svolse nel 1975 su iniziativa di TGS Eurogroup e Venetiadi (legati ai Salesiani) e, successivamente, si sono aggiunte altre associazioni quali AGeSC, CTG, FISM, Ex allievi Don Bosco, NOI Associazione, ed ebbe cos\u00ec vasta partecipazione che gli organizzatori si proposero di farla diventare un appuntamento annuale."}
{"id": "3977670", "revid": "31886", "url": "https://it.wikipedia.org/wiki?curid=3977670", "title": "Davyne", "text": ""}
{"id": "3977671", "revid": "298229", "url": "https://it.wikipedia.org/wiki?curid=3977671", "title": "Michael Franks (atleta)", "text": "Biografia.\nOltre a due medaglie mondiali, sempre a livello individuale, vanta una vittoria alle Universiadi 1987 ed una in Coppa del mondo 1985, dove vinse la gara con la staffetta 4\u00d7400 metri statunitense."}
{"id": "3977672", "revid": "610351", "url": "https://it.wikipedia.org/wiki?curid=3977672", "title": "Alejandro C\u00e1rdenas", "text": "Vanta 4 partecipazioni olimpiche consecutive, da a .\nBiografia.\nAtleta eclettico, \u00e8 detentore del record messicano anche nel decathlon, specialit\u00e0 in cui ai Giochi panamericani 1995 di Mar del Plata, in Argentina, bronzo conquistato anche nei 400 metri piani ai Giochi panamericani 1999 di Winnipeg, in Canada.\nBronzo nei 400 metri ai Giochi centramericani e caraibici 1998 di Maracaibo, in Venezuela ed ai Campionati di atletica leggera dell'America centrale e dei Caraibi 2001 di Citt\u00e0 del Guatemala. Invece un oro (Lisbona, in Portogallo nel 1998) e un bronzo (Huelva, in Spagna, nel 2004) ai Campionati ibero-americani di atletica leggera, sempre nella gara individuale. Sempre agli Ibero-americani vanta un altro oro (Medellin 1996 con la staffetta 4\u00d7100 metri) e due argenti (Medellin 1996 nel decathlon col primato nazionale e Mar del Plata 1994 ancora con la staffetta 4x100). Sempre a Mar del Plata, ma nel 1995, fu bronzo ancora con la staffetta, ai Giochi panamericani."}
{"id": "3977673", "revid": "48687046", "url": "https://it.wikipedia.org/wiki?curid=3977673", "title": "Dai Greene", "text": ""}
{"id": "3977677", "revid": "599013", "url": "https://it.wikipedia.org/wiki?curid=3977677", "title": "Sel\u00e7uk \u0130nan", "text": "Carriera.\nClub.\nHa iniziato la sua carriera calcistica a 14 anni con la squadra del Karaa\u011fa\u00e7spor fino ad arrivare, nel 2000, nelle giovanili del Dardanel, squadra in cui esord\u00ec da professionista nel 2002. Nel 2005 decise di trasferirsi nel Manisaspor dove rimane fino al 2008. Il 31 maggio 2008 venne acquistato dal Trabzonspor, con il quale vinse una Coppa di Turchia e una Supercoppa di Turchia. Nel 2011 si svincola dal Trabzonspor e decide di firmare con il Galatasaray.\nGalatasaray.\nLa prima stagione con la maglia giallo-rossa \u00e8 sufficiente per confermare la propria qualit\u00e0 e rispondere alle critiche rivolte al centrocampista turco. I critici non ritenevano Inan all'altezza di giocare in una squadra grande come il Galatasaray. Concluse la stagione con pi\u00f9 di 40 presenze tra campionato e coppa turca, con 14 assist e, nonostante fosse un centrocampista, riusc\u00ec a totalizzare 14 gol diventando cos\u00ec il goleador della squadra, dei 14 gol fatti \u00e8 da sottolineare che 5 sono da punizioni, in questo modo batte anche il record di gol da 'Free-kick' in una stagione di Gheorghe Hagi.\nIl suo primo gol con la maglia di una delle squadre pi\u00f9 prestigiose della Turchia lo fece nella seconda settimana del campionato contro il Samsunspor. Lo scudetto vinto nella stagione 2011-2012 fu il suo primo della carriera.\nAll'apertura della seconda stagione, con la maglia del Galatasaray, vince la sua seconda Supercoppa di Turchia in carriera battendo il Fenerbah\u00e7e per 3-2, tale partita viene vinta grazie al gol di \u0130nan su calcio di rigore all'ultimo minuto di gioco. Anche in questa stagione si impone come uno dei miglior giocatori della rosa dei leoni turchi anche grazie alle buone prestazioni ottenute in campo internazionale, infatti in questa stagione fa il suo esordio in Champions League, dove il Galatasaray arriva fino ai quarti di finale. A fine stagione vince nuovamente il campionato accumulando 42 partite stagionali dove mette a segno 7 reti.\nLa terza stagione inizia con la vittoria della sua terza Supercoppa turca, la seconda con la maglia del Galatasaray, dove il club turco si impone per 1-0 sul Fenerbah\u00e7e. Il 7 maggio 2014 vince la sua seconda Coppa di Turchia, la prima con la maglia del Galatasaray.\nNella stagione 2014-2015 viene nominato capitano dal nuovo allenatore Cesare Prandelli. Il 25 agosto 2014 perde la Supercoppa turca, poich\u00e9 il Galatasaray viene battuto, ai calci di rigore, dal Fenerbah\u00e7e. Il 25 maggio 2015, grazie al pareggio del Fenerbah\u00e7e secondo in classifica, vince il suo terzo campionato turco. Il 3 giugno successivo aggiunge, alla bacheca dei trofei, anche la sua terza Coppa di Turchia poich\u00e9 la sua squadra batte, in finale, il Bursaspor per 3-2.\nL'8 agosto 2015 alza al cielo la sua quarta Supercoppa turca in carriera poich\u00e9 la sua squadra batte il Bursaspor per 1-0. Il 21 ottobre successivo mette a segno la sua prima rete in Championg League, in occasione della vittoria casalinga, per 2-1, contro i portoghesi del Benfica. Il 26 maggio 2016, dopo una stagione costellata dai vari problemi finanziari del club che lo hanno portato ad una profonda crisi di risultati, vince la sua quarta Coppa di Turchia poich\u00e9 la sua squadra si impone, per 1-0, sul Fenerbah\u00e7e.\nIl 14 agosto 2016 vince la sua quinta Supercoppa turca poich\u00e9 la sua squadra si impone, ai calci di rigore, sui rivali del Be\u015fikta\u015f. Il 19 maggio 2018 vince il suo quarto campionato turco.\nNazionale.\n\u0130nan ha rappresentato il suo paese ad ogni livello giovanile tra U-16, U-17, U-18, U-19, U-20 e U-21. Nel 2007 ha esordito con la Nazionale maggiore della Turchia. Segn\u00f2 il suo primo gol con la maglia nazionale il 24 maggio 2012 in una partita amichevole contro la Georgia.\nIl 31 maggio 2016 viene selezionato per partecipare agli Europei 2016 in Francia. L'esordio in tale competizione arriva il 12 giugno successivo in occasione della 1\u00aa partita della fase a gironi persa, per 0-1, contro la Croazia.\nStatistiche.\nPresenze e reti nei club.\n\"Statistiche aggiornate al 19 agosto 2018.\""}
{"id": "3977688", "revid": "599013", "url": "https://it.wikipedia.org/wiki?curid=3977688", "title": "Carlo Bozzi (calciatore)", "text": ""}
{"id": "3977689", "revid": "1573940", "url": "https://it.wikipedia.org/wiki?curid=3977689", "title": "Convento di San Cassio", "text": "Il convento di San Cassio (in \"tedesco\" Cassius-Stift) fu un convento fondato probabilmente nell'VIII secolo a Bonn, nella Renania Settentrionale-Vestfalia e secolarizzato nel 1802.\nL'edificio pi\u00f9 importante del convento era la chiesa dei santi Cassio e Fiorenzo, l'odierno duomo di Bonn.\nNome.\nIl convento portava il nome del martire canonizzato, adorato a Bonn insieme a san Fiorenzo, Cassio (i cui sepolcri si trovano ancora oggi sotto il duomo).\nStoria.\nI sarcofagi, in cui si sarebbero dovuti trovare i resti dei martiri, sono collocati nelle immediate vicinanze del luogo su cui in epoca romana fu costruito un monumento di commemorazione ai defunti, un martyrion."}
{"id": "3977690", "revid": "36426", "url": "https://it.wikipedia.org/wiki?curid=3977690", "title": "Presentazione della Vergine al Tempio (Giotto)", "text": ""}
{"id": "3977691", "revid": "36426", "url": "https://it.wikipedia.org/wiki?curid=3977691", "title": "Cattura di Cristo (Giotto)", "text": ""}
{"id": "3977693", "revid": "637388", "url": "https://it.wikipedia.org/wiki?curid=3977693", "title": "I berretti verdi", "text": ""}
{"id": "3977697", "revid": "125956161", "url": "https://it.wikipedia.org/wiki?curid=3977697", "title": "Samuel Eto'o", "text": "Considerato uno dei calciatori pi\u00f9 forti della propria generazione, nonch\u00e9 secondo alcuni il miglior calciatore africano di sempre, nel corso della sua carriera ha vinto una Coppa Intercontinentale (1998), due Coppe del Re (2002-03 e 2008-09), tre campionati spagnoli (2004-05, 2005-06 e 2008-09), due Supercoppe spagnole (2005 e 2006), un campionato italiano (2009-10), due Coppe Italia (2009-10 e 2010-11), una Supercoppa italiana (2010), tre Champions League (2005-06, 2008-09 e 2009-10) e una Coppa del mondo per club (2010). \u00c8 l'unico giocatore ad aver realizzato un \"treble \" (campionato, coppa nazionale e Champions League) in due stagioni consecutive e con due maglie diverse, con il nella stagione 2008-09 e con l' nel 2009-10.\nCon la nazionale camerunese ha partecipato a quattro Mondiali (1998, 2002, 2010 e 2014) e a sei Coppe d'Africa (2000, 2002, 2004, 2006, 2008 e 2010), di cui \u00e8 capocannoniere storico e ha vinto le edizioni del 2000 e del 2002. Con 56 reti in 118 presenze, \u00e8 il miglior realizzatore di tutti i tempi della sua nazionale. Nel 2000, inoltre, ha vinto la medaglia d'oro con la rappresentativa olimpica.\nA livello individuale, \u00e8 stato nominato per quattro volte calciatore africano dell'anno (2003, 2004, 2005 e 2010) ed eletto \"Calciatore Africano del Secolo\" nel 2007, in occasione dei 50 anni della CAF . Inoltre si \u00e8 classificato terzo nella classifica del FIFA World Player of the Year (2005). Nel 2015 ha ricevuto il premio Golden Foot e nel 2021 \u00e8 stato inserito nella \"Hall of Fame\" dell'.\nBiografia.\nEto'o si sposa con l'ivoriana Georgette nel 2014; dalla loro unione sono nati 4 figli.\nHa inoltre una figlia nata nel 2002 da una precedente relazione. Nel 2004 un tribunale spagnolo ha accertato la paternit\u00e0 del calciatore e lo ha obbligato a versare 3.000 euro mensili per gli alimenti.\nIl 18 ottobre 2007 ha acquisito la cittadinanza spagnola. Samuel ha due fratelli entrambi calciatori professionisti: David ed Etienne Eto'o.\nSponsorizzazioni.\nTestimonial della Puma, \u00e8 stato protagonista di diversi spot pubblicitari apparsi in televisione in Italia e all'estero.\nImpegno nel sociale.\n\u00c8 ambasciatore UNICEF. Insieme al suo agente e amico Jos\u00e8 Maria Mesalles ha creato la \"Fundaci\u00f3n Privada Samuel Eto'o\" per aiutare i ragazzini e giovani del Camerun. Nel 2009, una giuria presieduta da Gianni Mura gli ha conferito il premio \"L'Altropallone\", premio assegnato a chi pi\u00f9 si distingue per l'impegno e la solidariet\u00e0 fuori dal campo.\nLotta al razzismo.\nEto'o \u00e8 stato spesso vittima di insulti razzisti, al cospetto dei quali ha agito con fermezza per denunciare gli episodi e combattere il problema. Ha anche affermato che non porta i suoi figli allo stadio a causa del razzismo. Un episodio significativo risale al febbraio 2006, quando Samuel rimase vittima di alcuni insulti verbali molto pesanti da parte di alcuni spettatori nella partita -Barcellona. Durante l'incontro dalle tribune qualcuno cominci\u00f2 ad imitare il verso della scimmia e a lanciargli noccioline ogni volta che toccava la palla. Profondamente offeso, il calciatore manifest\u00f2 la volont\u00e0 di abbandonare il campo a gara in corso, ma venne fermato dai suoi compagni di squadra, avversari e arbitro. In seguito alla vicenda il Real Saragozza venne multato di 9.000 euro, sanzione definita da Eto'o non sufficiente: il camerunese disse anche che a suo giudizio lo stadio sarebbe dovuto rimanere chiuso per almeno un anno.\nIl 17 ottobre 2010, durante la partita -Inter, Eto'o \u00e8 nuovamente vittima di cori da stadio razzisti da parte dei tifosi di casa. La partita \u00e8 stata interrotta per due minuti dall'arbitro Paolo Tagliavento che ha invitato lo speaker dello stadio ad annunciare il rischio di sospensione della partita, facendo cessare i cori razzisti. In seguito il Cagliari ha ricevuto dal giudice sportivo una multa di 25.000 euro. I cori per\u00f2 non erano dovuti a un segno di razzismo da parte della tifoseria sarda ma a causa della sua relazione con una donna sarda, conosciuta ai tempi in cui il camerunense militava nel Maiorca, con cui ha avuto una figlia che non ha mai riconosciuto fino a quando il test del dna ha confermato la sua paternit\u00e0 e l'obbligo da parte del giudice a pagare gli alimenti; nonostante ci\u00f2 il calciatore camerunense ha sempre rifiutato di conoscere la propria figlia causando l'ira della tifoseria sarda.\nIl 23 maggio 2011, nei pressi di un locale sotto casa sua a Milano, un gruppo di ultr\u00e0 milanisti ha incrociato Eto'o di ritorno a casa e gli ha intonato un coro di stampo razzista. Lo stesso giocatore, infastidito, ha preferito restare in disparte evitando il confronto diretto: il tutto si \u00e8 risolto quando gli ultr\u00e0 rossoneri, anche perch\u00e9 spaventati dalle guardie del corpo, hanno preferito allontanarsi.\nCaratteristiche tecniche.\nAttaccante molto rapido, giocava prevalentemente da centravanti, ma all', sotto la guida di Jos\u00e9 Mourinho, \u00e8 stato adattato anche come esterno in un 4-2-3-1, ruolo in cui ha messo in mostra una buona propensione ai ripiegamenti difensivi. Dotato di un ottimo dribbling, era abile sia in fase realizzativa sia nel servire assist ai compagni di squadra.\nPaolo Maldini lo ha annoverato fra i tre attaccanti pi\u00f9 pericolosi affrontati in carriera, ponendolo alle spalle di Diego Armando Maradona e Ronaldo.\nCarriera.\nGiocatore.\nClub.\nEsordi, Real Madrid e Maiorca.\nComincia a giocare a calcio nell'UCB Douala, squadra camerunese. Nel 1996, a 15 anni, entra nel settore giovanile del Real Madrid e nel 1996-1997 si allena con il non scendendo mai in campo e retrocede in Segunda Divisi\u00f3n B dove per\u00f2 non possono giocare i calciatori non comunitari. Nella stagione 1997-1998 viene quindi girato in prestito al , club di Segunda Divisi\u00f3n, con cui disputa 28 partite e segna 3 gol. Il 5 dicembre 1998 debutta nella Liga contro l' (0-0), club che poi lo prende in prestito per met\u00e0 stagione, ma che non lo schiera mai in campo. Torna a Madrid la stagione successiva, dove gioca due gare di campionato e colleziona tre presenze in Champions League.\nA gennaio 2000 lascia il Real Madrid per giocare nel Maiorca, squadra nella quale inizia a farsi conoscere nel calcio spagnolo. Nella stagione 2002-2003 \u00e8 autore di due dei tre gol con cui il Maiorca batte il per 3-0 nella finale di Copa del Rey e li dedica a Marc-Vivien Fo\u00e9, amico e compagno di nazionale morto 48 ore prima, mentre stava giocando la semifinale di Confederations Cup a Parigi contro la . Rimane al Maiorca per cinque stagioni, durante le quali disputa 133 partite e mette a segno 54 reti, diventando cos\u00ec il miglior marcatore nella storia del club nella Liga.\nBarcellona.\nNel 2004 decide di trasferirsi al Barcellona. Gi\u00e0 alla prima stagione in Catalogna si aggiudica il titolo di capocannoniere della Primera Divisi\u00f3n in coabitazione con Diego Forl\u00e1n del Villarreal. In quella stagione conquista anche il campionato spagnolo. La vittoria del campionato si ripete anche nella stagione 2005-2006, al termine della quale Eto'o si laurea capocannoniere del torneo grazie al gol all'ultima giornata contro l'Athletic Bilbao.\nContemporaneamente vive il trionfo in Champions League nella finale di Parigi contro l': Eto'o realizza il gol del pareggio alla rete inglese di Sol Campbell (la rete decisiva del 2-1 sar\u00e0 segnata da Juliano Belletti) e viene votato miglior giocatore della partita. Forma il trio d'attacco con Ronaldinho e Lionel Messi. Il 28 settembre 2006, durante la partita di Champions League contro il , il camerunese subisce la rottura del menisco esterno e resta inattivo per 5 mesi. A dicembre 2006 si classifica 6\u00ba nel Pallone d'oro e 5\u00ba nel FIFA World Player.\nNel Trofeo Gamper dell'agosto 2007 disputato contro l', tuttavia, Eto'o subisce un altro infortunio, il secondo in due anni, rimanendo fermo fino a dicembre 2007.\nDurante il calciomercato dell'estate 2008 il neo allenatore del Barcellona Josep Guardiola mette Eto'o nella lista dei partenti; la sua cessione, tuttavia, non si concretizza, ed Eto'o resta al Barcellona anche per la stagione 2008-2009, una delle sue annate pi\u00f9 brillante in termini realizzativi. A fine campionato raggiunger\u00e0 quota 30 gol (realizzando anche una quaterna contro il ), battuto da Diego Forl\u00e1n, autore di 32 reti, nella corsa per il titolo di Pichichi. Il Barcellona vince la Liga, la Coppa del Re e la Champions League. In quest'ultima competizione Eto'o mette a segno 5 reti, di cui una a Roma nella finale contro il vinta per 2-0, dove il camerunese mette a segno il primo gol. Il 2008-2009 \u00e8 anche la stagione del tridente da record, quello composto da Eto'o, Lionel Messi e Thierry Henry, autori in tre di 100 gol fra campionato e coppe: per Eto'o 36 gol, per Messi 38 e per Henry 26.\nInter.\nIl 27 luglio 2009 si trasferisce all' nell'ambito della trattativa che porta l'attaccante svedese Zlatan Ibrahimovi\u0107 al Barcellona. L'8 agosto seguente, a Pechino, in occasione della Supercoppa italiana persa contro la , fa il suo debutto ufficiale con l'Inter segnando subito il primo gol in maglia nerazzurra; il primo gol in campionato arriva invece su rigore alla prima giornata nel pareggio interno 1-1 con il . A dicembre, dopo essersi piazzato al quinto posto, dietro a Messi, Cristiano Ronaldo, Xavi e Andr\u00e9s Iniesta, nella classifica per il Pallone d'oro 2009, realizza il primo gol in Champions League con l'Inter, nella vittoria per 2-0 sul Rubin Kazan. In Champions League \u00e8 ancora decisivo il 16 marzo 2010, quando realizza il gol-vittoria (0-1 finale) nella gara di ritorno degli ottavi contro il giocata a Stamford Bridge. Va in rete per la prima volta anche in Coppa Italia, durante la semifinale di ritorno contro la vinta per 0-1.\nDurante tutta la stagione si sacrifica molto in fase difensiva: infatti nella semifinale di ritorno di Champions League contro il Barcellona, con la squadra in inferiorit\u00e0 numerica per l'espulsione di Thiago Motta, gioc\u00f2 per pi\u00f9 di un'ora nel ruolo di terzino sinistro, riuscendo poi nell'impresa arrivando a giocare la finale contro il Bayern Monaco. Il 5 maggio 2010 conquista il suo primo titolo con la maglia nerazzurra: la Coppa Italia contro la . Undici giorni dopo, il 16 maggio, si aggiudica lo scudetto a Siena e il 22 maggio vince anche la Champions League, a Madrid diventando cos\u00ec il primo calciatore a conquistare per due anni consecutivi campionato nazionale, coppa nazionale e Champions League, per di pi\u00f9 con due squadre diverse. Facendo vincere all'Inter la Champions League dopo 45 anni e diventando cos\u00ec la prima squadra italiana a vincere tre trofei in una stagione.\nNella stagione 2010-2011, Eto'o incrementa notevolmente la propria media realizzativa rispetto all'annata precedente. Il 21 agosto contribuisce alla conquista del quarto titolo del 2010, realizzando una doppietta nella finale di Supercoppa italiana giocata contro la Roma. Il 29 settembre segna la sua prima tripletta nerazzurra nella partita di Champions League contro il . Il 18 dicembre, nella finale contro i congolesi del Mazembe, realizza uno dei tre gol con cui l'Inter conquista la sua prima Coppa del Mondo per club. Alla fine della manifestazione, Eto'o riceve il premio come miglior giocatore del torneo.\nIl 22 maggio, nell'ultima giornata di campionato contro il , gioca la sua centesima partita con la maglia dell'Inter. Il 29 maggio, nella finale di Coppa Italia contro il , segna una doppietta nella vittoria per 3-1, raggiungendo in questo modo i 37 centri stagionali: supera cos\u00ec il suo precedente primato di 36 gol, risalente all'annata 2008-2009, e si ferma a una sola rete da Giuseppe Meazza e Antonio Angelillo, detentori del record stagionale di marcature con la maglia dell'Inter.\nAn\u017ei.\nIl 23 agosto 2011 passa a titolo definitivo all' percependo 20,5 milioni di euro a stagione per tre anni; il costo del cartellino non \u00e8 stato reso noto ufficialmente dai due club, sebbene i media abbiano individuato in 25 milioni di euro pi\u00f9 2 di bonus legati alle prestazioni la somma versata. Con il nuovo contratto il camerunese diventa il calciatore pi\u00f9 pagato nella storia del calcio. Segna il suo primo gol con la squadra russa proprio all'esordio il 27 agosto nella partita - 1-1. Entrato in campo al 12\u00ba minuto della ripresa al posto di Diego Tardelli, sigla la rete del definitivo pareggio al minuto 34.\nIl 26 settembre, in -, realizza il suo gol numero 200 nei vari campionati. Conclude la prima stagione con all'attivo 11 reti in 23 presenze ufficiali tra Prem'er Liga e coppa di Russia. Nella stagione successiva mette a segno 21 reti in 44 incontri ufficiali tra Prem'er Liga, Coppa di Russia e UEFA Europa League. Eletto miglior giocatore della stagione 2012-2013, termina la sua esperienza in Russia dopo due stagioni, collezionando in totale 36 gol in 73 partite.\nChelsea ed Everton.\nIl 29 agosto 2013 firma con il , ritrovando Jos\u00e9 Mourinho, suo allenatore ai tempi dell' nell'anno del \"triplete\". Esordisce con la nuova maglia il 14 settembre 2013, nella sconfitta per 0-1 sul campo dell'. Il 19 ottobre seguente segna il suo primo gol con i \"Blues\", nella vittoria interna per 4-1 sul . Il 19 gennaio 2014 realizza la sua prima tripletta con il , nella vittoria casalinga per 3-1 sul Manchester United.\n\u00c8 protagonista dapprima in positivo e poi in negativo del cammino del in Champions League: il 18 febbraio 2014 mette a segno una rete negli ottavi di finale di ritorno contro il , contribuendo al passaggio del turno; il 30 aprile successivo, durante la partita di ritorno della semifinale di Champions contro l', commette invece un fallo da rigore, poi realizzato da Diego Costa per il momentaneo vantaggio per 1-2 (l'incontro finir\u00e0 1-3 per l'Atletico Madrid). Al termine della stagione non rinnova il suo contratto con i \"Blues\", rimanendo quindi svincolato. Termina quindi la sua esperienza londinese con 21 presenze condite da nove reti.\nIl 26 agosto 2014 viene annunciato il suo ingaggio da parte dell'. Esordisce con la nuova maglia il 30 agosto, subentrando nel secondo tempo della partita persa contro il Chelsea e segnando dopo appena 7 minuti dal suo ingresso in campo il suo primo gol con i \"Toffees\". Conclude la sua militanza con i \"Toffees\" con 20 presenze e 4 gol tra campionato, coppe nazionali e europee.\nSampdoria.\nIl 27 gennaio 2015 la Sampdoria comunica l'acquisto del calciatore a titolo gratuito, ma pagher\u00e0 al club inglese dei bonus relativi agli obiettivi che il club \"blucerchiato\" conseguir\u00e0 nei 30 mesi di contratto. Eto'o debutta con la maglia blucerchiata il 1\u00ba febbraio seguente in -Sampdoria 5-1, subentrando al compagno \u00c9der al minuto 71. Realizza il suo primo gol con la squadra genovese il 7 marzo seguente, chiudendo il risultato della sfida vinta 2-0 contro il . Il 24 maggio sigla la seconda rete salvando il risultato negativo della partita al 91' contro l' (1-1). Questi sono gli unici 2 gol messi a segno da Eto'o nelle 18 partite disputate. Il 29 giugno risolve il contratto che lo legava al club ligure.\nLe esperienze in Turchia e Qatar.\nIl 6 luglio cambia nuovamente maglia passando all', squadra turca neopromossa in S\u00fcper Lig. Il 16 dicembre viene nominato anche allenatore ad interim del club in sostituzione di Yusuf \u015eim\u015fek. Al termine della stagione 2016-2017 entra nella storia del club come miglior marcatore di sempre in S\u00fcper Lig, con 38 gol; il record precedente apparteneva al brasiliano Tita, autore di 37 reti. Il 30 gennaio 2018 trova l'accordo per la risoluzione del contratto, termina dopo due anni e mezzo la sua avventura con 77 presenze e 44 reti.\nIl giorno seguente firma con il . Con 6 gol in 12 partite, risulta fondamentale per la salvezza della sua squadra.\nIl 14 agosto 2018 si trasferisce al Qatar Sports Club, squadra militante nella Qatar Stars League. Il 7 settembre 2019 annuncia il ritiro dal calcio giocato.\nNazionale.\n1997-2005.\nStella della Nazionale camerunese, \u00e8 il primatista assoluto di gol (56) e, dall'estate 2009 a quella del 2014, ha rivestito il ruolo di capitano. L'esordio in Nazionale avvenne il 9 marzo 1997 contro la all'et\u00e0 di 15 anni e 11 mesi.\nAll'et\u00e0 di 17 anni Eto'o fu il pi\u00f9 giovane giocatore dei Mondiali di calcio 1998, dove esord\u00ec nel match perso con l'. Ha vinto tre importanti tornei con la sua Nazionale: le Olimpiadi 2000, dove nella finale con la segna il gol del 2-2 e poi trasforma uno dei rigori utili alla vittoria dei leoni, e 2 vittorie nella Coppa d'Africa: la prima nel 2000 con gol in finale contro la e 4 gol totali nella manifestazione, la seconda nel 2002 ai rigori con il , segnando un gol nel corso del torneo, al Togo\nHa giocato anche i Mondiali di calcio 2002, segnando la rete della vittoria con l' e firmando l'assist dopo un dribbling e un tunnel per la rete di Patrick Mboma nel match con l'. Nel 2003 Eto'o partecip\u00f2 alla Confederations Cup, arrivando fino alla finale persa con la , dopo la semifinale in cui perse la vita il compagno Fo\u00e9; nel primo match del torneo segn\u00f2 un gol al Brasile permettendo alla sua Nazionale di ottenere la prima vittoria di sempre contro la \"Sele\u00e7\u00e3o\".\nLa Coppa d'Africa 2004 fu la peggiore per Eto'o, con l'eliminazione ai quarti di finale ad opera della , ed un solo gol realizzato nell'arco della competizione (proprio contro la Nigeria). Nel 2005, nonostante i gol di Eto'o nelle qualificazioni, il Camerun non riesce ad accedere alla fase finale del Mondiale 2006, dopo il pareggio in casa per 1-1 all'ultimo turno con l' con il rigore qualificazione fallito da Pierre Wom\u00e9 al 95\u00ba minuto.\n2006-2014.\nDurante i quarti di finale della Coppa d'Africa 2006, Eto'o sbagli\u00f2 il suo rigore decisivo contro la , alla fine di una serie di 24 rigori consecutivi, decretando l'eliminazione del Camerun, ma rivelandosi comunque capocannoniere del torneo con 5 gol. Nella Coppa d'Africa 2008 Eto'o si conferm\u00f2 capocannoniere, ancora con 5 gol, contribuendo a portare il Camerun in finale, dove venne per\u00f2 sconfitto per 1-0 dall'. In questa competizione Eto'o divent\u00f2 anche il goleador assoluto della storia della Coppa d'Africa con 16 gol.\nIl 31 maggio 2008, nel ritiro della Nazionale del Camerun, \u00e8 stato protagonista di un episodio controverso: ha aggredito con una testata il giornalista Philippe Bony, reo di avere avuto in passato parole dure nei confronti dell'attaccante. Nei giorni seguenti il giocatore si \u00e8 scusato ufficialmente per la testata data al giornalista, le cui spese mediche sono state pagate da Eto'o.\nNelle qualificazioni al campionato mondiale di calcio 2010, nell'ultimo match col , segna la rete del 2-0 finale che vale la sesta qualificazione dei leoni indomabili al Mondiale, con Eto'o miglior marcatore del Camerun nelle qualificazioni mondiali con 9 reti. Realizza altre due reti nella Coppa delle Nazioni Africane 2010, competizione dove il Camerun viene eliminato ai quarti di finale dall'. Partecipa poi ai Mondiali di Sudafrica 2010, dove i camerunesi vengono eliminati nel girone iniziale con una gara di anticipo dopo la sconfitta subita con la per 1-2, realizzando due gol nella competizione, gli unici del Camerun.\nIl 16 dicembre 2011, Eto'o \u00e8 stato sospeso per quindici partite dalla F\u00e9d\u00e9ration Camerounaise de Football, dopo aver rifiutato insieme alla squadra di giocare un'amichevole contro l'Algeria. Il divieto \u00e8 stato in seguito ridotto ad otto mesi (ovvero quattro partite ufficiali) dopo che lo stesso presidente del Camerun Paul Biya chiese ai funzionari di riconsiderare la sanzione. Il 27 agosto 2012, Eto'o viene convocato per affrontare il nella partita di qualificazione per la Coppa d'Africa 2013, ma l'attaccante rifiut\u00f2 di giocare, definendo la propria squadra \"mal organizzata\". Dopo un intervento del primo ministro del paese, Phil\u00e9mon Yang, Eto'o accett\u00f2 di tornare a giocare per le qualificazioni. Nonostante il ritorno per\u00f2, il Camerun non riesce a ribaltare lo 0-2 dell'andata venendo cos\u00ec eliminato dalla manifestazione.\nViene convocato dall'allenatore tedesco Volker Finke per il Mondiale 2014, diventando cos\u00ec il terzo africano della storia a partecipare a quattro campionati del mondo (i primi due furono Jacques Songo'o e Rigobert Song). Esordisce nella prima partita della competizione persa per 1-0 contro il Messico. A causa di un infortunio al ginocchio, Eto'o salta le altre due partite del girone di qualificazione e il Camerun non riesce ad accedere alla fase a eliminazione diretta. Il 27 agosto 2014, a seguito della non convocazione da parte del CT Volker Finke per le gare di qualificazione alla e la perdita della fascia di capitano in favore di St\u00e9phane M'Bia, annuncia l'addio alla sua nazionale.\nDirigente sportivo.\nIl 18 luglio 2019 il presidente della CAF (Confederazione calcistica africana) Ahmad Ahmad ha annunciato che Eto'o e Didier Drogba diventeranno suoi collaboratori. Viene scelto anche come ambasciatore del Mondiale del 2022 che si disputer\u00e0 in Qatar.\nNel settembre 2021 si candida alla presidenza della Federazione calcistica del Camerun, e viene eletto l'11 dicembre successivo.\nStatistiche.\nSamuel Eto'o annovera, tra nazionale maggiore, nazionale olimpica e squadre di club, un totale di 427 gol in 888 partite, alla media di 0,48 gol a partita.\nPresenze e reti nei club.\n\"Statistiche aggiornate al termine della carriera da calciatore.\"\nCronologia presenze e reti in nazionale.\n "}
{"id": "3977706", "revid": "508036", "url": "https://it.wikipedia.org/wiki?curid=3977706", "title": "Legge di guerra e di neutralit\u00e0", "text": "La legge di guerra e di neutralit\u00e0 si intende una legge del Regno d'Italia emanata con il regio decreto 8 luglio 1938 n.1415.\nEssa \u00e8 ancora in vigore nella Repubblica Italiana poich\u00e9 mai abrogata.\nDisciplina e ambiti di applicazione.\nLa norma entra immediatamente in vigore con la dichiarazione dello stato di guerra ai sensi dell'art. 78 della Costituzione. Assieme ad essa, entra automaticamente in vigore anche il codice penale militare di guerra (c.p.m.g.)."}
{"id": "3977710", "revid": "599013", "url": "https://it.wikipedia.org/wiki?curid=3977710", "title": "Jos\u00e9 Verd\u00fan", "text": "Carriera.\nHa segnato in totale 182 reti nel campionato colombiano, di cui \u00e8 stato capocannoniere nel 1962 e nel 1963."}
{"id": "3977711", "revid": "1161734", "url": "https://it.wikipedia.org/wiki?curid=3977711", "title": "Duomo di Bonn", "text": "Il duomo dei Santi Cassio e Fiorenzo (in tedesco: \"M\u00fcnster Sankt Cassius und Florentius\"), o duomo di Bonn (in tedesco: \"Bonner M\u00fcnster\"), \u00e8 la chiesa cattolica principale di Bonn, in Germania.\nCostituisce il simbolo della citt\u00e0 stessa, ed \u00e8 uno dei capolavori dell'architettura romanica tedesca dell'area renana.\nDal 1956 la chiesa porta il titolo di basilica minore.\nStoria e descrizione.\nOrigini.\nScavi hanno rinvenuto in questo luogo antichi altari dedicati a Mercurio \"gebrinius\" e alle \"Matronae aufaniae\" risalenti al II secolo. Nel III secolo l'area era un cimitero romano e vi apparve una \"cella memoriae\" dedicata ai morti. Nel secolo successivo vi venne fondato un \"Martyrium\" dedicata alla legione tebana, secondo la leggenda ad opera di sant'Elena. Intorno alla met\u00e0 del VI secolo in quest'area vi fu costruito un edificio lungo 13,70 metri e largo 8,80. Nel VII secolo vi si stabilirono dei monaci che trasformarono e ampliarono l'edificio esistente. Nel Medioevo il luogo era considerato come la sepoltura dei martiri Cassio e Fiorenzo e nel 787-88 vi venne fondato un piccolo monastero, che alla fine del secolo, fu dotata di una collegiata dedicata ai due santi.\nL'attuale edificio romanico.\nNel 1050 la vecchia collegiata venne demolita e vi fu innalzato un nuovo edificio in stile romanico, una delle prime grandi chiese della Renania, dalla tipica pianta a croce latina a tre navate, transetto e due cori opposti sopraelevati sulle rispettive cripte.\nEntro il 1153 il prevosto Gerhard von Are fece eseguire diversi lavori di ampliamento. Eresse il chiostro nel lato sud e rifece il coro orientale, affiancato da due torri, con abside rotonda sporgente riccamente decorata. Nel 1166 vi spost\u00f2 le reliquie dei santi patroni dalle cripte all'altar maggiore.\nVerso la fine del XII secolo la parte del coro venne dotata di volte a vela e intorno al 1200 il transetto venne modificato con l'aggiunta delle absidi pentapartite e dell'alta torre ottagonale sulla crociera. Dopo l'incendio del 1239 si ristruttur\u00f2 il piedicroce, modificando secondo lo stile renano, il coro occidentale e ampliando le navate laterali.\nGuerre e ricostruzioni.\nDurante la guerra di Colonia il duomo fu gravemente danneggiato nel 1583-89, i lavori di restauro portarono anche all'erezione dell'attuale guglia (alta 81,4 metri) della torre ottagonale della crociera. Tuttavia la chiesa venne nuovamente danneggiata durante l'Assedio di Bonn del 1689, nel corso della guerra della Grande Alleanza.\nDopo la secolarizzazione del convento nel 1802 e la demolizione della limitrofa chiesa di San Martino, nel 1812 la chiesa entr\u00f2 a far parte della parrocchia di San Martino.\nDanneggiata ancora nel 1934 e durante la seconda guerra mondiale, nella domenica di Pentecoste del 1956 la chiesa fu elevata al rango di basilica minore."}
{"id": "3977717", "revid": "621682", "url": "https://it.wikipedia.org/wiki?curid=3977717", "title": "Jos\u00e9 Omar Verd\u00fan", "text": ""}
{"id": "3977718", "revid": "599013", "url": "https://it.wikipedia.org/wiki?curid=3977718", "title": "Jos\u00e9 Verdun", "text": ""}
{"id": "3977724", "revid": "729019", "url": "https://it.wikipedia.org/wiki?curid=3977724", "title": "Eualcide", "text": ""}
{"id": "3977742", "revid": "1442080", "url": "https://it.wikipedia.org/wiki?curid=3977742", "title": "Ernesto Bettinelli", "text": "Ha anche ricoperto incarichi istituzionali a livello nazionale.\nBiografia.\nAlunno del Collegio Ghislieri si \u00e8 laureato in Giurisprudenza nel 1969, presso l'Universit\u00e0 di Pavia, con una tesi intitolata \"I partiti politici nell'ordinamento costituzionale italiano\". Ha poi percorso la carriera accademica divenendo professore ordinario di diritto costituzionale nella Facolt\u00e0 di Giurisprudenza dell'Universit\u00e0 di Pavia, dove ha in prevalenza lavorato. Dal 1990 al 1993 ha insegnato come Professore straordinario nella Facolt\u00e0 di Giurisprudenza dell'Universit\u00e0 di Genova. Dopo il suo collocamento a riposo per raggiunti limiti di et\u00e0 nel 2016, \u00e8 stato nominato \"professore emerito\" nel 2018 presso il Dipartimento di Giurisprudenza dell'Universit\u00e0 di Pavia dove continua a svolgere attivit\u00e0 di ricerca scientifica e di insegnamento come professore a contratto di Storia costituzionale.\nDal 1973 al 1979 ha aderito al Partito radicale, collaborando con il \u201cprimo gruppo parlamentare radicale\u201d (1976-1979, VII legislatura\u201d) e partecipando alla redazione della rivista \u201cArgomenti radicali\u201d (bimestrale politico per l'alternativa, diretto da Massimo Teodori, dal 1977 al 1980).\nInterventi e scritti politici dell'epoca sono reperibili nel sito dei Radicali italiani. Dal 13 febbraio 1997 al 20 ottobre 1998 \u00e8 stato sottosegretario di Stato alla Presidenza del Consiglio dei ministri (con delega alla Funzione Pubblica) del governo Prodi I, nominato in qualit\u00e0 di tecnico indipendente. Dal 1999 al 2001 \u00e8 stato Presidente del \"Comitato anno 2000\" (Comitato di studio e indirizzo per l'adeguamento dei sistemi informatici e computerizzati all'anno 2000), istituito dalla Presidenza del Consiglio per la risoluzione dell'errore informatico conosciuto come \"Millennium bug\".\nHa esercitato questi incarichi istituzionali rinunciando completamente a percepire le indennit\u00e0 previste e motivando pubblicamente tale scelta con un \"atto di obbedienza civile\". \u00c8 membro dell'Associazione Italiana Costituzionalisti (AIC), della Societ\u00e0 Italiana Studi Elettorali (SISE) e dell'Associazione per gli Studi e le Ricerche sulla Riforma delle Istituzioni Democratiche (ASTRID). Ha fatto parte, fino al 2014, dei consigli d'amministrazione del Collegio Ghislieri e della Fondazione Maria Corti a Pavia e ha rappresentato l'Universit\u00e0 di Pavia nel \u201cComitato provinciale per la valorizzazione della Repubblica Italiana\u201d.\nDal 1991 presiede l'ONG \"Agenzia n.1 di Pavia per Ayam\u00e9\", che si occupa di cooperazione sanitaria, ambientale e scientifica in Costa d'Avorio.\nNel 2016 il Consiglio comunale di Pavia gli conferisce la civica benemerenza di San Siro.\nNel corso della sua attivit\u00e0 scientifica e pubblicistica, si \u00e8 occupato di diritti civili e politici, democrazia diretta, sistemi elettorali, riforme istituzionali, e-democracy, diritti dell'uomo e comunit\u00e0 internazionale con particolare riguardo ai diritti dei migranti. Il 16 gennaio 2006 ha letto la prolusione: \"La Costituente: veni Creator Spiritus\", per l'inaugurazione dell'anno accademico 2005-2006 dell'Universit\u00e0 di Pavia nella ricorrenza del 60\u00ba anniversario della proclamazione della Repubblica e dell'elezione dell'Assemblea Costituente. Nello stesso anno ha proposto una lettura della Costituzione italiana in \"La Costituzione della Repubblica italiana. Un classico giuridico\". Ha collaborato, come opinionista, con i quotidiani Finegil del gruppo \"Espresso\"."}
{"id": "3977745", "revid": "287204", "url": "https://it.wikipedia.org/wiki?curid=3977745", "title": "Alex Caffi (hockeista su ghiaccio)", "text": "Carriera.\nClub.\nCaffi crebbe nelle giovanili dell'AS Mastini Varese e successivamente nella formazione Juniores Elite dell'HC Lugano. Nell'autunno del 2011 esord\u00ec in Lega Nazionale A nel match perso 9-0 contro i Kloten Flyers. A fine stagione raccolse 3 sole presenze in prima squadra.\nNell'estate del 2012 si trasfer\u00ec in Serie A2 con l'Hockey Club Neumarkt-Egna. Nella primavera del 2013 prolung\u00f2 il contratto con le \"Oche Selvagge\" ed al termine della stagione vinse l'Inter-National-League.\nNell'estate del 2014 si trasfer\u00ec all'Hockey Milano Rossoblu, squadra della Serie A. Un anno pi\u00f9 tardi lasci\u00f2 Milano per trasferirsi alla SG Cortina.\nNel gennaio del 2016 lasci\u00f2 Cortina trovando un ingaggio con l'EHC Biel fino al termine della stagione, senza per\u00f2 mai scendere in campo.\nNell'estate del 2016 si trasfer\u00ec in Nord America per disputare la Southern Professional Hockey League con i Mississippi RiverKings, con cui raccolse due presenze prima di passare, nel successivo mese di dicembre, ai Fayetteville FireAntz, nell'ambito dello scambio che port\u00f2 ai RiverKings il difensore Steven Hoshaw.\nRimase ai FireAntz poche settimane: il 18 gennaio 2017 fece ritorno in Europa, firmando un contratto con il VEU Feldkirch, squadra austriaca militante in Alps Hockey League. Le buone prestazioni della seconda parte della stagione gli valsero il rinnovo con gli austriaci anche per la stagione successiva.\nNazionale.\nAlex Caffi fu convocato per la prima volta in Nazionale in occasione delle due amichevoli disputate contro il Kazakistan nell'aprile del 2014. Nella primavera dello stesso anno prese parte al campionato mondiale disputatosi in Bielorussia, tuttavia senza venire impiegato. Nel mese di novembre, all'Euro Ice Hockey Challenge, fece il suo debutto contro la Polonia."}
{"id": "3977752", "revid": "287204", "url": "https://it.wikipedia.org/wiki?curid=3977752", "title": "Derek Sherrod", "text": "Carriera professionistica.\nGreen Bay Packers.\nSherrod fu selezionato nel corso del primo giro (32\u00ba assoluto) del Draft 2011 dai Green Bay Packers. Fu il primo giocatore dei Mississippi State Bulldogs ad essere selezionato nel primo giro dai tempi di Walt Harris ed Eric Moulds nel 1996.\nSherrod si ruppe il piede sinistro il 18 dicembre 2011 quando il linebacker Tamba Hali lo colp\u00ec durante il quarto periodo della sconfitta dei Packers 14-19 contro i Kansas City Chiefs. In totale, Sherrod nella sua stagione da rookie gioc\u00f2 5 partite, nessuna delle quali da titolare.\nVittorie e premi.\nNessuno"}
{"id": "3977754", "revid": "621682", "url": "https://it.wikipedia.org/wiki?curid=3977754", "title": "J\u00f3zsef Zilizy", "text": ""}
{"id": "3977756", "revid": "767487", "url": "https://it.wikipedia.org/wiki?curid=3977756", "title": "Tra le nevi sar\u00f2 tua", "text": "Tra le nevi sar\u00f2 tua (\"Iceland\") \u00e8 un film del 1942 diretto da H. Bruce Humberstone.\nProduzione.\n\"Hollywood Reporter\" del 7 novembre 1941, riportava la notizia che il film avrebbe dovuto essere, negli intenti della casa di produzione, il seguito di \"Serenata a Vallechiara\", che era uscito nelle sale in agosto.\nColonna sonora.\nPer la colonna sonora del film fu scritta \"There Will Never Be Another You\" di Harry Warren (musica) e Mack Gordon (parole), che poi divenne uno standard jazz.\nDistribuzione.\nIl copyright del film, richiesto dalla Twentieth Century-Fox Film Corp., fu registrato il 2 ottobre 1942 con il numero LP11948."}
{"id": "3977764", "revid": "729019", "url": "https://it.wikipedia.org/wiki?curid=3977764", "title": "100/17 su Lancia 3Ro", "text": "Il 100/17 su Lancia 3Ro era un autocannone realizzato dalle officine libiche del Regio Esercito durante la seconda guerra mondiale.\nSviluppo e impiego.\nIl sistema d'arma viene sviluppato in autonomia dalle officine libiche del 12\u00ba Autoraggruppamento del Regio Esercito per aumentare la mobilit\u00e0 del pezzo \u0161koda 10 cm Vz. 1914 ed impiegarlo pi\u00f9 efficacemente nel ruolo controcarri. Fu prodotto nell'autunno del 1941 probabilmente in 20 esemplari.\nI primi 4 esemplari, assegnati alla 14\u00aa Batteria Autonoma, si scontrarono il 23 novembre 1941 con formazioni di carri armati inglesi, infliggendo pesanti perdite. Successivamente, il 1\u00ba dicembre attaccarono un centro di rifornimento britannico ma furono distrutti dal fuoco amico di uno Stuka dell'alleato tedesco, tutti tranne uno che si scontr\u00f2 con i carri inglesi. Altre tre batterie su 4 autocannoni ognuna furono create nel 1942 ed andarono a costituire il XVII Gruppo, che nel 1943 pass\u00f2 al 136\u00ba Reggimento artiglieria della 136\u00aa Divisione corazzata \"Giovani Fascisti\". Fu uno di questi cannoni, comandato dal sottotenente Sergio Barbadoro, ad inchiodare per nove ore l'avanzata americana su Palermo a Portella della Paglia il 22 luglio 1943; il sottotenente Barbadoro, che predispose un caposaldo del 1\u00ba Gruppo del 25\u00b0 Art. Assietta in mezzo a due alte cime lungo l\u2019attuale SP 20 di San Giuseppe Jato, mor\u00ec sul pezzo senza arrendersi.\nCaratteristiche.\nLa bocca da fuoco.\nEra costituita dall'obice \u0160koda 10 cm Vz. 1914/1916 (vedi descrizione tecnica).\nL'autocarro.\nIl pezzo era montato sul Lancia 3Ro, un autocarro pesante usato dal Regio Esercito in numerose versioni, quali officina-mobile, autocisterna, veicolo portacarri e come trattore d'artiglieria. L'installazione del pezzo comport\u00f2 il taglio della cabina per poter brandeggiare su 360\u00b0. Negli esemplari prodotti nel 1942 era installata una Breda Mod. 38 da 8\u00a0mm per la difesa ravvicinata. Il complesso raggiungeva la velocit\u00e0 di 15\u00a0km/h su terreno vario e 40\u00a0km/h su strada. Oltre trasportare 5-6 serventi, sul mezzo era stivata la riserva di pronto impiego di 100 colpi."}
{"id": "3977766", "revid": "93143819", "url": "https://it.wikipedia.org/wiki?curid=3977766", "title": "Redentore (Giotto)", "text": "Il Redentore \u00e8 un dipinto tempera e oro su tavola (81x86 cm) attribuita a Giotto, databile al 1301 circa e conservato in collezione privata a Londra. \nStoria.\nFu Federico Zeri a riconoscere nel 1957 il \"Redentore\" come cimasa perduta della \"Croce di Rimini\", nell'allora collezione Jekyll. L'opera era stata pubblicata nel 1911 come opera di Giotto da Brockwell e Fry (1911), con datazione al periodo padovano. Suida parl\u00f2 invece del \"Maestro del Trittico Stefaneschi\", seguito da Toesca.\nOggi l'ipotesi dello Zeri \u00e8 definitivamente accettata, anche per regioni legate alla tecnica. La datazione, stando alle ipotesi pi\u00f9 recenti, segue quindi quella della \"Croce di Rimini\", che si ipotizza eseguita prima di arrivare a Padova dove l'artista avrebbe affrescato la Cappella degli Scrovegni.\nDescrizione.\nIl Cristo, inserito in un quadrilobo, ha la stessa forma di quello nella cimasa della \"Croce di Padova\", da cui non vennero mai staccate le parti accessorie, a differenza di quella riminese. Il Cristo, con la tipica aureola con i raggi rossi che creano una croce, \u00e8 in posizione benedicente, con la destra alzata e un libro nella sinistra. \nFigura di notevole qualit\u00e0, spicca per i valori plastici del modellato, ottenuti grazie al chiaroscuro."}
{"id": "3977767", "revid": "2163589", "url": "https://it.wikipedia.org/wiki?curid=3977767", "title": "Soft drug", "text": "In farmacologia una soft drug, da non confondere con il termine droga leggera utilizzata in altro ambito, rappresenta una nuova tipologia di farmaci caratterizzata da pi\u00f9 alto indice terapeutico se paragonato ad altri farmaci con il medesimo effetto.\nIl miglioramento dell'indice terapeutico viene raggiunto attraverso un pi\u00f9 approfondito studio della molecola e del meccanismo d'azione, mirante a diminuire gli effetti avversi indotti dai farmaci. \nLe \"soft drug\" possono cos\u00ec essere ottenute valutando in maniera approfondita la farmacodinamica del farmaco ed il suo metabolismo. Caratteristica, infatti, delle \"soft drug\" \u00e8 quella di agire solo sul sito d'azione interessato, senza coinvolgere altre sedi anatomiche, limitando in tal modo gli effetti indesiderati. Altra loro caratteristica \u00e8 quella di non essere metabolizzata in altri composti aventi attivit\u00e0 farmacologica, in modo tale da limitare la produzione di derivati che possono sommare la loro attivit\u00e0 a quella del farmaco principale. Le \"soft drug\" di solito presentano un'emivita breve: ci\u00f2 permette loro di effettuare un'attivit\u00e0 terapeutica limitata nel tempo permettendo per\u00f2 nel contempo di ridurre gli effetti collaterali che si instaurano dopo una lunga somministrazione."}
{"id": "3977768", "revid": "1543377", "url": "https://it.wikipedia.org/wiki?curid=3977768", "title": "Franco Barberi", "text": "Biografia.\nCarriera accademica.\nLaureato in geologia all'Universit\u00e0 di Pisa, ha iniziato in questo ateneo una carriera accademica che lo ha portato a divenire professore ordinario di vulcanologia, occupando tale cattedra dal 1975 al 2001; prima di andare in pensione ha avuto lo stesso incarico anche all'Universit\u00e0 Roma Tre. Nel 1989 ha ricevuto la laurea \"Honoris Causa\" in fisica dall'Universit\u00e0 di Bologna. \u00c8 autore di oltre trecento pubblicazioni scientifiche.\nNel 1999 coordina la pubblicazione del \"Censimento di vulnerabilit\u00e0 degli edifici pubblici, strategici e speciali nelle regioni Abruzzo, Basilicata, Calabria, Campania, Molise, Puglia e Sicilia\", il cosiddetto Rapporto Barberi, un'opera che raccoglie la mappatura di tutti gli edifici pubblici delle 6 regioni considerate a pi\u00f9 alto rischio sismico.\n\u00c8 stato Direttore del Progetto Finalizzato Geodinamica del CNR che ha condotto le prime sistematiche ricerche sul rischio sismico e sul rischio vulcanico in Italia portando anche alla classificazione sismica del territorio nazionale. Ha fondato e diretto il Gruppo Nazionale per la Vulcanologia del CNR che ha promosso lo sviluppo delle reti di monitoraggio dei vulcani attivi italiani e la predisposizione di piani di emergenza in caso di eruzione.\nCarriera politica.\nNel 1995 viene nominato Ministro senza portafoglio al coordinamento della Protezione Civile nel governo Dini. Alle elezioni politiche del 1996 fu candidato senatore tra le file dell'Ulivo non risultando per\u00f2 eletto. Fu in seguito sottosegretario al Ministero dell'Interno nei governi Prodi I, D'Alema I e D'Alema II. Era Capo Dipartimento della Protezione Civile durante lo scandalo della missione Arcobaleno e sul suo operato si levarono molte critiche, che gli valsero anche un tapiro d'oro consegnatogli da \"Striscia la notizia\".\nProcedimenti giudiziari.\nIn seguito alla riunione della Commissione Nazionale per la Previsione e Prevenzione dei Grandi Rischi, Barberi \u00e8 stato processato per omicidio colposo plurimo. L'accusa non deriva, come erroneamente riportato da alcuni organi di stampa, dal non aver previsto il terremoto o fatto evacuare il capoluogo abruzzese, quanto dall'aver dato indicazioni erronee alla popolazione, causando la morte di chi ha seguito quelle indicazioni. Un sismologo presente alla riunione ha riferito che durante la riunione stessa sono state fatte affermazioni non suffragate da dati scientifici, e \"previsioni\" rassicuranti ma prive di fondamento.\nIl 22 ottobre 2012 Franco Barberi viene condannato dal giudice Marco Billi a sei anni di reclusione, interdizione perpetua dai pubblici uffici e interdizione legale durante l'esecuzione della pena, e risarcimento fino a euro per le vittime, assieme agli altri partecipanti alla riunione della Commissione Grandi Rischi (Enzo Boschi, Bernardo De Bernardinis, Giulio Selvaggi, Gian Michele Calvi, Claudio Eva e Mauro Dolce).\nIl processo di appello, conclusosi il 10 novembre 2014, ha confermato l'esistenza di un omicidio colposo, condannando per\u00f2 il solo De Bernardinis ed assolvendo tutti gli altri fra cui Barberi."}
{"id": "3977777", "revid": "22356", "url": "https://it.wikipedia.org/wiki?curid=3977777", "title": "Stenoplesictis", "text": "Lo stenoplesitto (gen. Stenoplesictis) \u00e8 un mammifero carnivoro estinto, imparentato con i viverridi. Visse nell'Oligocene inferiore (circa 32 milioni di anni fa) e i suoi resti fossili sono stati ritrovati in Europa (Francia).\nDescrizione.\nQuesto animale era molto simile alle genette attuali, anche se possedeva caratteristiche pi\u00f9 primitive, soprattutto per quanto riguarda la dentatura. Al contrario di carnivori coevi come \"Cynodictis\" e \"Amphicynodon\", questo animale possedeva denti carnassiali (ovvero i denti taglienti tipici dei carnivori) pi\u00f9 alti e dotati di lame meglio differenziate. Vi era inoltre uno sviluppo della superficie dorsale pi\u00f9 piatta e una riduzione del secondo molare (il terzo era gi\u00e0 scomparso). \"Stenoplesictis\" non doveva superare i 4 chilogrammi di peso.\nClassificazione.\n\"Stenoplesictis\" fa parte degli stenoplesittidi (Stenoplesictidae), un gruppo di carnivori dell'Oligocene vicini all'origine della famiglia dei viverridi, nell'ambito dei feliformi. Questi animali, di cui fanno parte anche \"Palaeoprionodon\", \"Haplogale\" e \"Stenogale\", potrebbero essere stati vicini anche all'origine dei felidi. Attualmente, l'animale pi\u00f9 strettamente imparentato con questi animali potrebbe essere la civetta delle palme africana (\"Nandinia binotata\"), un carnivoro arboricolo che abita le foreste tropicali. La specie tipo di \"Stenoplesictis\" \u00e8 \"S. cayluxi\", i cui fossili provengono dalle fosforiti di Quercy in Francia. Altre specie attribuite allo stesso genere (\"S. simplex\", \"S. indigenus\") sono state ritrovate in Asia centrale, ma l'appartenenza a \"Stenoplesictis\" \u00e8 stata messa in dubbio: \"S. simplex\" \u00e8 stato riferito alla specie \"Asiavorator gracilis\", mentre \"S. indigenus\" \u00e8 stato attribuito a un nuovo genere di feliformi, \"Alagtsavbaatar\" (Egi et al., 2016)."}
{"id": "3977778", "revid": "132266", "url": "https://it.wikipedia.org/wiki?curid=3977778", "title": "Legge italiana di neutralit\u00e0", "text": ""}
{"id": "3977789", "revid": "1543377", "url": "https://it.wikipedia.org/wiki?curid=3977789", "title": "Jake Long", "text": "Carriera professionistica.\nMiami Dolphins.\nPi\u00f9 di due settimane prima del Draft 2008, i Miami Dolphins, che detenevano la prima scelta assoluta del Draft, affermarono di voler negoziare il futuro contratto con Long e di voler incontrare Tom Condon, l'agente di Long. Il 22 aprile 2008, quattro giorni prima del draft, Long acconsent\u00ec alla firma di un contratto quinquennale del valore di 57,75 milioni di dollari coi Miami Dolphins. L'accordo incluse 30 milioni di dollari garantiti e fece di Long la prima scelta assoluta del Draft 2008. Questo fece di Long, all'epoca, il pi\u00f9 pagato uomo della linea offensiva della storia della NFL. Oltre ad essere stato uno degli otto offensive tackle scelti al primo giro quell'anno, Long divenne solo il terzo giocatore in tale ruolo a venire scelto come primo assoluto nella storia del Draft, dopo Orlando Pace (nel 1997, un 5 volte All-Pro ed inserito nella formazione ideale della NFL degli anni 2000) e l'Hall of Famer Ron Yary ( nel 1968, un 8 volte All-Pro ed inserito nella formazione ideale della NFL degli anni 1970) I Dolphins scelsero anche il compagno di squadra di Long al college, il quarterback Chad Henne, nel secondo giro del Draft. Al minicamp dei Dolphins il 2 maggio, a Long fu assegnato il numero 79 ed egli pens\u00f2 avrebbe negoziato con Drew Mormino per il numero 77, indossato dai tempi dell'high school. Alla fine, dopo che fall\u00ec un esame fisico, Mormino fu svincolato dalla squadra, e prima del training camp a Long fu assegnato il numero 77.\nL'ascesa di Long coi Dolphins fu parte dello sforzo per rinforzare una linea offensiva che aveva concesso 42 sack e di una difesa che si era classificata 29\u00aa (su 32 squadre) nella stagione precedente. I Dolphins assunsero come nuovo capo-allenatore Tony Sparano ed assunsero anche Bill Parcells come vicepresidente esecutivo. Long fu immediatamente posto come tackle sinistro titolare. Egli fu l'unico rookie che si attendeva essere titolare nei Miami Dolphins quella stagione. Secondo il South Florida Sun-Sentinel, alla fine del training camp, Long fu uno dei soli tre rookie ad essere considerato una prima scelta nelle posizioni della squadra. Jake Long fu candidato al premio Rookie della settimana nella decima della stagione 2008, premio che vinse per\u00f2 Eddie Royal dei Denver Broncos. Altri giocatori che furono nominati per tale premio quella settimana furono Matt Ryan, Benjarvus Green-Ellis e Joe Flacco. Alla fine della stagione, Long fu selezionato per far parte dell'All-rookie team dalla Pro Football Writers Association, Draft.com, Draftsinders.com, Draftseason.com, Sports Network, Fannation, Sporting News, Scout.com e Ourlads Scouting Service. Il 20 gennaio 2009, Long fu convocato per il Pro Bowl 2009, sostituendo Jason Peters nella formazione della AFC. Long concesse solo 2,5 sack nella sua stagione di debutto, paragonati agli 11,5 concessi da Peters nel 2008.\nNel 2009, Long concesse soli 4 sack e fu classificato come secondo miglior offensive tackle della lega. Egli fu selezionato come titolare per l'annuale Pro Bowl. Non fu inserito nella prima formazione All-Pro in favore di Ryan Clady, che concesse 8 sack, e Joe Thomas, giudicato il miglior offensive tackle della NFL. Long fi invece inserito nella seconda formazione All-Pro. Long raggiunse Richmond Webb come gli unici offensive tackle della storia dei Dolphins ad essere nominati titolari nel Pro Bowl per due volte consecutive. Long non partecip\u00f2 alla manifestazione a causa di un infortunio e fu sostituito nel rosteri del Pro Bowl da D'Brickashaw Ferguson. La stagione successiva, Long fu nominato convocato come titolare per il Pro Bowl ed inserito per la prima volta nella prima formazione ideale della stagione All-Pro.\nDurante la stagione NFL 2011, la striscia di 61 partite consecutive da titolare di Long si ferm\u00f2 a causa di un infortunio. Di conseguenza fu posto in lista infortunati con un bicipite destro strappato per l'ultima gara della stagione. Questo avvenne il giorno dopo che Long fu convocato nuovamente come titolare nel Pro Bowl 2012, a cui non pot\u00e9 per\u00f2 partecipare. A fine stagione, Long fu votato al 59\u00ba posto nella NFL Top 100, l'annuale classifica dei migliori cento giocatori della stagione.\nSt. Louis Rams.\nAlla fine della stagione 2012, Long divenne free agent e firm\u00f2 coi St. Louis Rams un contratto quadriennale del valore di 36 milioni di dollari. Il 26 ottobre 2014 si ruppe nuovamente il legamento crociato anteriore, terminando la stagione. Il 9 marzo 2015 fu svincolato.\nAtlanta Falcons.\nIl 15 settembre 2015, Long firm\u00f2 con gli Atlanta Falcons. A causa degli infortuni gioc\u00f2 solamente 11 snap in Georgia quell'anno.\nMinnesota Vikings.\nL'11 ottobre 2016, Long firm\u00f2 con i Minnesota Vikings. Nella settimana 10 contro i Redskins, si ruppe il tendine d'Achille, venendo inserito in lista infortunati il 15 novembre 2016. \nIl 24 aprile 2017, Long annunci\u00f2 il proprio ritiro dal football professionistico."}
{"id": "3977791", "revid": "22356", "url": "https://it.wikipedia.org/wiki?curid=3977791", "title": "Pleuraspidotherium aumonieri", "text": "Il pleuraspidoterio (Pleuraspidotherium aumonieri) \u00e8 un mammifero estinto, appartenente ai condilartri. Visse nel Paleocene superiore (circa 60 milioni di anni fa) e i suoi resti fossili sono stati ritrovati in Europa (Francia).\nDescrizione.\nQuesto animale possedeva una corporatura relativamente snella, vagamente simile a quella di un gatto. Anche le dimensioni richiamavano quelle di un felino odierno, e l'altezza al garrese non doveva superare i 25 centimetri. Il cranio era lungo circa 12 centimetri e possedeva un muso allungato anteriormente. La dentatura di \"Pleuraspidotherium\" era molto specializzata rispetto a quella di altri animali simili e coevi: i premolari avevano assunto la forma dei molari, e quindi l'intera dentatura della zona delle guance formava un'unica batteria di denti dotati di creste di forma a mezzaluna e ricurve, simili a quelle presenti nei ruminanti attuali. Questa dentatura \u00e8 nota come selenodonte (dal greco \"selene\", \u201cluna\u201d).\nClassificazione.\n\"Pleuraspidotherium\" \u00e8 stato ascritto in passato alla famiglia dei meniscoteriidi, un gruppo di mammiferi condilartri di dimensioni medie, caratteristici del Paleocene. \"Pleuraspidotherium\" e altri animali simili, come \"Orthaspidotherium\", svilupparono una dentatura particolare e vengono spesso inclusi in una famiglia a s\u00e9 stante, i Pleuraspidotheriidae. A questa famiglia sono stati attribuiti anche \"Protoselene\" e \"Hilalia\". Questi animali possedevano caratteristiche insolite che non permettono di classificarli in alcun gruppo noto, ma potrebbero essere derivati da antenati arctocionidi.\nPaleoecologia.\n\"Pleuraspidotherium\" e \"Orthaspidotherium\" sono stati ritrovati nel deposito francese di Cernay, che ha restituito i fossili di numerosi altri mammiferi paleocenici, come \"Arctocyon\", \"Plesiadapis\" e \"Dissacus\". La forma del cranio di \"Pleuraspidotherium\" indica che questo animale era chiaramente adattato a una dieta vegetariana: la mandibola era allargata posteriormente e probabilmente forniva l'inserzione per un muscolo massetere molto sviluppato, mentre il muscolo temporale era relativamente debole. Queste caratteristiche indicano una notevole azione di masticazione."}
{"id": "3977792", "revid": "22356", "url": "https://it.wikipedia.org/wiki?curid=3977792", "title": "Pleuraspidotherium", "text": ""}
{"id": "3977797", "revid": "124389685", "url": "https://it.wikipedia.org/wiki?curid=3977797", "title": "One Shot '80 Volume 7", "text": "One Shot '80 Volume 7 \u00e8 la settima raccolta di canzoni degli anni '80, pubblicata in Italia dalla Universal su CD (catalogo 314 5 45626 2) e cassetta (314 5 45626 4) nel 1999, appartenente alla serie \"One Shot '80\" della collana \"One Shot\".\nRaggiunge la posizione numero 19 nella classifica degli album in Italia del 1999, risultando il 140\u00b0 pi\u00f9 venduto tra il 1999 e il 2000.\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono. "}
{"id": "3977800", "revid": "126257", "url": "https://it.wikipedia.org/wiki?curid=3977800", "title": "Concessionaria", "text": ""}
{"id": "3977801", "revid": "132266", "url": "https://it.wikipedia.org/wiki?curid=3977801", "title": "CeMiSS", "text": ""}
{"id": "3977802", "revid": "132266", "url": "https://it.wikipedia.org/wiki?curid=3977802", "title": "CEMISS", "text": ""}
{"id": "3977803", "revid": "767487", "url": "https://it.wikipedia.org/wiki?curid=3977803", "title": "Hotel California/The Long Run", "text": "Hotel California/The Long Run \u00e8 un album raccolta del gruppo musicale Eagles, pubblicato nel 1984."}
{"id": "3977807", "revid": "767487", "url": "https://it.wikipedia.org/wiki?curid=3977807", "title": "Ant\u00f3nio Ribeiro dos Reis", "text": " Assieme a C\u00e2ndido de Oliveira, fond\u00f2 il giornale \"A Bola\".\nCarriera.\nGiocatore.\nOriginario di Lisbona, Reis gioc\u00f2 nel Benfica dal 1914 al 1925.\nFu convocato in una sola occasione nel , nel 1921.\nAllenatore.\nDal 1921 al 1923 fece parte del comitato selezionatore della Nazionale portoghese. In seguito, dal 1925 al 1926 fu commissario tecnico della nazionale lusitana. Fu poi allenatore del Benfica in vari periodi.\nA lui fu dedicata la Ta\u00e7a Ribeiro dos Reis che and\u00f2 in scena dal 1961 al 1971."}
{"id": "3977810", "revid": "2184720", "url": "https://it.wikipedia.org/wiki?curid=3977810", "title": "One Shot '80 Volume 8 (More Love)", "text": "One Shot '80 Volume 8 (More Love) \u00e8 l'ottava raccolta di canzoni degli anni '80, pubblicata in Italia dalla Universal su CD (catalogo 314 5 41107 2) e cassetta nel 2000, appartenente alla serie \"One Shot '80\" della collana \"One Shot\".\nRaggiunge la posizione numero 9 nella classifica degli album in Italia, risultando il 117\u00b0 pi\u00f9 venduto durante il 2000.\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono. "}
{"id": "3977813", "revid": "1442080", "url": "https://it.wikipedia.org/wiki?curid=3977813", "title": "Brachyrhaphis", "text": "Brachyrhaphis \u00e8 un genere di pesci d'acqua dolce appartenente alla famiglia Poeciliidae.\nDistribuzione e habitat.\nQueste specie sono diffuse nelle acque dolci del Centro America."}
{"id": "3977815", "revid": "3115", "url": "https://it.wikipedia.org/wiki?curid=3977815", "title": "Mirk\u00f2", "text": "Mirk\u00f2 \u00e8 un giovane artista il cui stile, gi\u00e0 descritto come una nuova espressione del cubismo, \u00e8 per lo pi\u00f9 contemporaneo ma con spiccate influenze classiche e moderniste, frutto della sua formazione artistica, fortemente influenzata dall'artista olandese Frans Brugman, e da interessi personali. Con il titolo di Master of Art Master, ottenuto a Salerno, Mirk\u00f2 passa dalla pittura alla ceramica affrontando temi di mitologia, storia, religione e rappresentando i propri paesaggi della Costiera Amalfitana dove risiede, dando vita a uno stile unico che lo rende uno dei esponenti dell'arte contemporanea italiana.\nBiografia.\nMirk\u00f2 inizi\u00f2 la sua attivit\u00e0 in un piccolo negozio della costiera amalfitana. Oggi le sue opere sono esposte alla Walker Fine Art Gallery e presso la RoGallery di New York (USA). Dopo una serie di esposizioni negli Stati Uniti e due a Londra (Gran Bretagna), nel 2010 presenta i suoi lavori alla mostra \"Twelve: l'era astrologica\" organizzata dalla Camera dei deputati a Roma. Il 15 gennaio 2019 presso la Sala Giunta di Palazzo di Citt\u00e0 di Salerno, gli viene conferita la nomina di \"Ambasciatore di Salerno\". Il 21 Maggio 2019 i colori, l\u2019arte e la bellezza di Mirk\u00f2 approdano a Porto Alegre in Brasile. L\u2019artista vietrese, ospite del Consolato Generale d\u2019Italia a Porto Alegre ha dato vita al progetto \u201cTerra Mater\u201d presso il Museo Margs (in Portuguese: \"Museu de Arte do Rio Grande do Sul Ado Malagoli - MARGS\"). Oltre al Console Generale Roberto Bortot, hanno partecipato all\u2019evento l\u2019ex governatore del Rio Grande do Sul Ol\u00edvio de Oliveira Dutra, il Presidente della Camera di Commercio Italiana del Rio Grande do Sul Felipe Anselmo Olinto, assieme ad altri esponenti della CCIRS. L\u2019artista Mirk\u00f2, ha illustrato ai presenti il significato delle opere, incentrate sulla tematica dell\u2019immigrazione con un messaggio di pace, solidariet\u00e0 e lotta al razzismo. Alcune di queste opere rendono omaggio allo Stato del Rio Grande do Sul, ritraendo Giuseppe e Anita Garibaldi e rappresentando scene dell\u2019immigrazione italiana nello Stato, che viene ufficialmente celebrata nella giornata del 20 maggio.\nPremi.\nCavalierato giovanile\nVideo.\nIntervista all'artista Mirk\u00f2, Buongiorno San Paolo, https://www.youtube.com/watch?v=I2OJMtYXj6Y"}
{"id": "3977821", "revid": "287204", "url": "https://it.wikipedia.org/wiki?curid=3977821", "title": "Episodi di 6 passi nel giallo", "text": "La prima e unica stagione della serie antologica 6 passi nel giallo \u00e8 stata trasmessa in prima visione in Italia da Canale 5 dal 22 febbraio al 28 marzo 2012.\n\"Presagi\".\nTrama.\nLa medium Annalisa Dossi sogna una bambina, inseguita e uccisa da un uomo vestito di nero. La donna decide di andare alla polizia, ma l'unica persona che le crede \u00e8 Harry Chase, un ex agente dell'FBI. Sebbene il commissario non sia troppo convinto, Harry indaga e scopre che la bambina del sogno \u00e8 in effetti scomparsa. Grazie ad Annalisa riesce a trovare il luogo dove la piccola, vittima di un maniaco, \u00e8 stata sotterrata dopo essere stata uccisa. Intanto Harry ha un flirt con Annalisa e i due passano la notte insieme. Mentre la bambina di Annalisa \u00e8 ospite di Valeria, una signora benestante con giardiniere e autista personale, la piccola \u00e8 molestata dal maniaco. Riesce per\u00f2 a nascondersi e telefona ad Harry, che interviene e uccide l'assassino.\n\"Sotto protezione\".\nTrama.\nUna ragazza di 17 anni viene uccisa e, creduto colpevole, viene arrestato il cugino di lei. Un anno dopo una giornalista ambiziosa tenta di far luce sull'evento, ma viene aggredita in casa sua...\n\"Souvenirs\".\nTrama.\nUn profiler, Sebastian Brody, e sua moglie vengono aggrediti nella loro casa da un criminale che Brody aveva fatto arrestare anni prima e che poi era evaso. L'aggressore uccide la moglie di Brody e lui si vendica. Per dimenticare tutto si trasferisce in un'altra citt\u00e0, ma nella sua nuova casa trova, in una cantina, una valigetta contenente alcuni \"souvenirs\" (ciocche di capelli) delle varie vittime di un serial killer, conosciuto come \"L'Acconciatore\". Questo killer da 25 anni non agisce pi\u00f9 e aveva all'epoca ucciso sei giovani donne, belle e con un elemento comune: avevano tutte lunghi capelli scuri. Curiosamente la scoperta dei macabri reperti sembra avere un nesso con gli omicidi di due giovani donne, trovate nel giro di pochi giorni uccise secondo il \"modus operandi\" dell'Acconciatore. Brody, seppure non troppo contento, si lascia convincere dall'ispettrice Leoni, sorella di una delle vittime di 25 anni prima, ad aiutare la Polizia nelle indagini concernenti i nuovi e i vecchi delitti.\n\"Gemelle\".\nTrama.\nAngela Wyler, trasferitasi in Italia dagli Stati Uniti, chiede aiuto al commissario Valerio Strada per trovare la sregolata sorella gemella Christine, vecchia fiamma dell'uomo e tossicodipendente, della quale non ha pi\u00f9 notizie da quando, sei mesi prima, litigarono perch\u00e9 Christine aveva cercato di sedurre il nuovo marito di Angela, Marc Douglas. Mentre cominciano le ricerche, Christine rintraccia e uccide tre uomini che alcune sere prima l'avevano violentata, e come ultimo crimine toglie la vita anche a Marc. Valerio scopre per\u00f2 che in realt\u00e0 la colpevole \u00e8 sempre stata Angela, che aveva ucciso la gemella per errore sei mesi prima quando questa, nel tentativo di convincerla a non partire per New York, le aveva detto di sapere del suo piano per avvelenare Marc e impossessarsi dei suoi milioni. A causa degli omicidi commessi, Angela viene internata in un manicomio, mentre, per colpa di un disturbo dissociativo della personalit\u00e0, crede sempre pi\u00f9 fermamente di essere Christine.\n\"Omicidio su misura\".\nTrama.\nDurante la presentazione del suo ultimo romanzo, lo scrittore di gialli Randy Williams incontra una sua ammiratrice di nome Michelle, con la quale trascorre la notte a bordo di uno yacht. Dopo aver salutato la donna, Randy rientra a casa, dove trova la moglie Isabel morta in piscina, assassinata con un colpo di pistola. Dopo aver chiamato i soccorsi, l'uomo viene interrogato da Andy Cassar e Sean Woods, gli investigatori incaricati del caso, a cui rivela di avere un alibi, rappresentato da Michelle. La donna per\u00f2 non si trova e Randy, dopo essere sfuggito ad un'aggressione, si rende conto che la morte di Isabel \u00e8 stata inscenata esattamente come descritta in un suo manoscritto. L'improvviso ritorno di Michelle, il cui vero nome \u00e8 Lola, permetter\u00e0 di fare luce sulla faccenda.\n\"Vite in ostaggio\".\nTrama.\nA Malta, due giovani uomini di nome Mathias e Kyle insieme a Gabriel, fratello minore di Mathias, sono protagonisti di una rapina all'interno di una discoteca. I tre, dopo che Kyle ha ucciso il figlio del titolare, fuggono con la refurtiva. Nel tentativo di evitare un posto di blocco, i tre hanno un incidente automobilistico, che fa perdere loro la refurtiva nei dintorni della casa di Dave McBain. Con Mathias infortunato a una gamba e messi alle strette dalla polizia, i rapinatori decidono di irrompere a casa McBain per prendere tempo e soccorrere il ferito. I tre sono intenzionati a recuperare i soldi persi nell'incidente e prendono in ostaggio Dave, la moglie Giovanna e i figli Thomas ed Alice, costringendo il capofamiglia a dargli la somma perduta come riscatto. Dave \u00e8 subito fatto oggetto di umiliazioni quando gli improvvisati carcerieri trovano nella casa degli antidepressivi, gli stessi che prendeva la madre di Mathias e Gabriel. In effetti, Dave nasconde alcuni segreti e i tre ragazzi si renderanno presto conto di essersi cacciati in un guaio pi\u00f9 grande di loro. L'uomo infatti, il cui vero nome \u00e8 Daniel Sinagra, \u00e8 un ex affiliato della mafia americana ed \u00e8 stato chiamato come testimone contro i suoi ex compagni. Forrester, un agente dell'FBI, si introduce nella villa con l'intento di proteggere Dave e viene sorpreso da Kyle, quindi preso in ostaggio. Quando Dave rivela la sua identit\u00e0, di cui solo sua moglie \u00e8 a conoscenza, gli equilibri tra i tre iniziano a vacillare e Dave, venuto a conoscenza della rapina e dell'omicidio, cerca di convincere il giovane Gabriel a tradire Kyle per salvare s\u00e9 stesso e suo fratello (avendo capito che i due sono criminali ma non assassini, a differenza di Kyle) mentre Mathias e la ribelle Alice iniziano a essere attratti l'uno dall'altra. Kyle inizia a mischiare gli antidepressivi con della birra trovata in casa e finisce per perdere il controllo, iniziando quindi ad avere campo libero con gli ostaggi, che vedono messa a repentaglio la loro stessa vita. Dave convince Mathias ad abbandonare Kyle al suo destino e ad andarsene con Gabriel minacciando per\u00f2 di ucciderlo se cercher\u00e0 di portare via Alice, decisa a partire con lui. Mathias confessa alla ragazza di aver ucciso qualche anno prima il suo patrigno perch\u00e9 stufo di vederlo picchiare sua madre e di aver trovato in Kyle il suo principale punto di riferimento mentre era in riformatorio. Sentendosi tradito dall'amico e ormai completamente impazzito, Kyle prende il sopravvento: spara a Mathias e a Gabriel, che muore sotto gli occhi del disperato fratello. Questi, ferito, riesce a liberare Dave, pronto a fare qualunque cosa per salvare la vita alla sua famiglia: l'uomo, una volta libero, affronta e uccide Kyle mentre Giovanna e Alice soccorrono Mathias, che viene arrestato. Mentre viene portato via in barella, Mathias dice ad Alice che deve dimenticarlo. Anche per Dave \u00e8 arrivato il momento di mettere a tacere il passato: Forrester infatti \u00e8 in realt\u00e0 un ex \"amico\" di Dave ed \u00e8 stato mandato l\u00ec per ucciderlo. Chiuso in una stanza, l'uomo riesce a farsi liberare da Thomas ed esce all'esterno della villa, dove Dave lo aspetta. I due uomini lottano duramente finch\u00e9 Giovanna spara al killer uccidendolo. Dave, che era sempre stato restio a testimoniare contro i suoi ex complici, decide di presentarsi al processo sostenuto anche da Alice, decisa finalmente ad accettarlo come padre."}
{"id": "3977823", "revid": "132266", "url": "https://it.wikipedia.org/wiki?curid=3977823", "title": "Dichiarazione dello stato di guerra", "text": ""}
{"id": "3977829", "revid": "223320", "url": "https://it.wikipedia.org/wiki?curid=3977829", "title": "Marie-No\u00eblle Ada", "text": ""}
{"id": "3977831", "revid": "174925", "url": "https://it.wikipedia.org/wiki?curid=3977831", "title": "K\u0101dambari", "text": "K\u0101dambari \u00e8 un'opera letteraria di tema romantico in sanscrito. Fu sostanzialmente composta, nella prima met\u00e0 del VII secolo, da B\u0101\u1e47abha\u1e6d\u1e6da che non sopravvisse per vederne il completamento. La storia fu completata da Bhushanabhatta, figlio di B\u0101nabhatta, secondo il piano stabilito dal suo defunto padre. \u00c8 convenzionalmente divisa in \"Purvabhaga\" (prima parte) scritta da B\u0101nabhatta, e \"Uttarabhaga\" (ultima parte) scritta da Bhushanabhatta (una tradizione alternativa attribuisce al figlio il nome di Pulindabhatta).\nLe edizioni standard del testo originale sanscrito sono di Peterson e Kane. \nEsistono traduzioni in inglese di Kale, Layne e Ridding.\nLa trama del racconto \u00e8 stata probabilmente un adattamento della storia del re Sumanas dalla \"Brihatkatha\" di Gunadhya (una raccolta congetturale di storie nella lingua estinta Paishachi). Questa storia appare anche nella \"Kath\u00e2sarits\u00e2gara\" di Bhatta Somadeva (che si suppone sia un riassunto in sanscrito del lavoro di Gunadhya).\nSi pu\u00f2 plausibilmente affermare che questa opera costituisce uno dei primi romanzi, tenendo dovuto conto delle ambiguit\u00e0 insite una tale classificazione. In realt\u00e0, due lingue moderne indiane (Kannada e Marathi) usano il termine \"kadambari\" come termine generico per definire una novella o un romanzo.\nTrama.\nIl romanzo ha una trama molto intricata. La storia si sviluppa attraverso narratori diversi in una successione di cornici nidificate. Diversi personaggi appaiono in nascite multiple. Kadambari (l'eroina del romanzo omonimo) fa la sua apparizione solo dopo la met\u00e0 dell'opera."}
{"id": "3977834", "revid": "287204", "url": "https://it.wikipedia.org/wiki?curid=3977834", "title": "Cattedrali in Germania", "text": "Questa \u00e8 una lista di cattedrali in Germania.\nChiesa evangelica luterana.\nAlcune cattedrali risalenti a prima della Riforma protestante, bench\u00e9 amministrate dalla Chiesa Evangelica luterana e prive di una sede vescovile, mantengono tale titolo onorifico o riferito all'importanza dell'edificio."}
{"id": "3977837", "revid": "767487", "url": "https://it.wikipedia.org/wiki?curid=3977837", "title": "Romanzo di Darab", "text": "Il Romanzo di Darab o Darab Nameh () \u00e8 un romanzo popolare in prosa scritto nel XII secolo da Abu Taher Muhammad, in cui si narrano le avventure del mitologico re persiano Darab.\nAutore.\nIn verit\u00e0 non si hanno molte informazioni sull'autore, il cui nome completo \u00e8 Abu Taher Mohammad ben Hasan ben 'Ali ben Musa Tarsusi (o Tartusi), e l'opera viene considerata una derivazione popolare del noto poema epico persiano di Ferdowsi, il \"Libro dei Re\" (in persiano \u0634\u0627\u0647\u0646\u0627\u0645\u0647 \"Sci\u00e0 Nameh\") del X secolo.\nTrama.\nLa trama narra le avventure del leggendario re Darab, figlio di Bahman, re di Persia, e di Humey, figlia del Re d'Egitto che diventa sua sposa dopo essere stata sconfitta in un duello cavalleresco. Humey partorisce Darab, ma lo abbandona alla nascita in una cesta sul fiume Eufrate. Il bimbo viene trovato ed allevato da un lavandaio, ma a 13 anni scopre una forza ed un coraggio fuori dal comune. Alla ricerca dei suoi genitori, Darab inizia a girare il mondo in avventure che lo portano dall' Oman alla Grecia. Nelle sue peripezie assume il trono di Persia e combatte contro il \"Cesare di Roma\" che riesce a sconfiggere e catturare (riferimento alla figura storica dell'imperatore romano Valeriano catturato in battaglia). Nel romanzo, Darab \u00e8 anche il padre di Alessandro Magno la cui figura viene in tal modo persianizzata (riprendendo in questo lo Shahnameh). Darab concepisce Alessandro con sua moglie Nahid (antico nome della Dea persiana Anahita, ma che nella trama del romanzo diventa la nipote dell'imperatore romano) che tuttavia poi ripuda. Anche Alessandro, come a suo tempo suo padre, viene quindi abbandonato ed \u00e8 allevato dal suo tutore Aristotele. La moglie di Alessandro, Rossane, nel racconto diventa una regina guerriera che combatte per non sposarlo."}
{"id": "3977842", "revid": "767487", "url": "https://it.wikipedia.org/wiki?curid=3977842", "title": "Des visages des figures", "text": "Des visages des figures \u00e8 il sesto ed ultimo album in studio dei Noir D\u00e9sir, gruppo musicale francese di rock alternativo, pubblicato l'11 settembre 2001.\nIn questo album hanno collaborato Manu Chao (\"Le vent nous portera\") e Brigitte Fontaine (\"L'Europe\").\nCuriosit\u00e0.\nL'album usci l'11 settembre del 2001, giorno dell'attentato al World Trade Center di New York. Il caso vuole che la seconda traccia, \"Le grand incendie\", racconti di un grande incendio avvenuto in circostanze simili a quelle dell'attentato delle Torri Gemelle."}
{"id": "3977843", "revid": "1924342", "url": "https://it.wikipedia.org/wiki?curid=3977843", "title": "Rita Ora", "text": "Dall'inizio della carriera discografica ha debuttato tredici volte nella top ten dei singoli britannica con quattro prime posizioni. \u00c8 stata riconosciuta come \"Best Female Artist\" ai Silver Clef Award del 2015, ha vinto un MTV Europe Music Award, un MTV Video Music Award e ricevuto cinque candidature ai BRIT Award.\nIl suo album di debutto \"Ora\" del 2012 ha raggiunto la prima posizione della classifica britannica, producendo singoli di successo tra cui \"R.I.P.\" e \"How We Do (Party)\". Successivamente pubblica alcuni singoli come \"Poison\" e \"I Will Never Let You Down\" oltre a collaborare con numerosi artisti, tra cui Iggy Azalea, Tinie Tempah, Avicii, Clean Bandit, Calvin Harris, Chris Brown, Liam Payne ed Ed Sheeran. Nel 2018 rende disponibile \"Phoenix\", secondo album in studio, commercialmente sostenuto da numerosi brani come \"Your Song, Anywhere\" e \"Let You Love Me\".\nIn veste di coach e giudice partecipa ai programmi \"The X Factor\", \"The Voice UK\" e \"America's Next Top Model\". Ha inoltre presentato gli MTV Europe Music Awards e i BBC Radio 1's Teen Awards.\nBiografia.\nInizi di carriera.\nNata nel 1990 a Pri\u0161tina, in Jugoslavia da Besnik Sahat\u00e7iu, un economista e proprietario di un pub, e da Vera Bajraktari, psichiatra, ambedue albanesi del Kosovo; il padre \u00e8 musulmano e la madre cattolica.\nHa una sorella maggiore, Elena, e un fratello minore, Don.\nSuo nonno \u00e8 il regista Besim Sahat\u00e7iu.\nAll'et\u00e0 di un anno la famiglia emigr\u00f2 nel Regno Unito stabilendosi in Portobello Road, nel quartiere londinese di Notting Hill.\nIn origine, Sahat\u00e7iu (in lingua albanese: \"orologiaio\", dal turco \"saat\u00e7i\") era il cognome della famiglia ma, al loro arrivo nel Regno Unito, i genitori decisero di cambiarlo in Ora (che in albanese ha il medesimo significato che ha in italiano) in modo tale da renderlo pi\u00f9 facile da pronunciare per gli inglesi, lasciando comunque l'originale come secondo nome per loro e i loro figli.\nLa futura cantante inizia a cantare in tenera et\u00e0. Nel 2004 ha debuttato come attrice interpretando un ruolo secondario nel film \"Spivs\" mentre nel 2009 partecipa alle audizioni per rappresentare il Regno Unito all'Eurovision Song Contest, vincendo la competizione ma decidendo infine di non partecipare all'importante evento, ritenendo questo non adatto a lei. Nel 2008 pubblica come singolo il brano \"Where's Your Love\" di Craig David, che contiene un'apparizione dell'artista insieme a Tinchy Stryder.\nNel 2009 viene notata dal rapper e produttore musicale Jay-Z e successivamente appare nei video di \"Young Forever\" dello stesso Jay-Z, oltre che di \"Over\" di Drake.\n2011\u20132013: \"Ora\".\nNel 2011 sono stati pubblicati dei video che la mostrano nell'atto di lavorare al suo album di debutto. In seguito viene pubblicato il singolo di DJ Fresh \"Hot Right Now\", brano interpretato dalla stessa cantante. Il singolo debutta alla vetta della classifica del Regno Unito mentre il relativo video ufficiale ha avuto oltre 50 milioni di visualizzazioni su YouTube.. Per il suo primo album la cantante ha collaborato con: will.i.am, Ester Dean, Drake, The-Dream, Tinie Tempah e Kanye West.\nA febbraio 2012 annuncia la pubblicazione dei singoli \"R.I.P.\" e \"How We Do (Party)\". Il primo \u00e8 stato pubblicato agli inizi di aprile, insieme al relativo videoclip, mentre il secondo \u00e8 stato presentato poche settimane prima. Entrambi hanno regalato alla cantante due hit di impatto globale, capaci di collocarsi al primo posto delle graduatorie britanniche.\nL'album, \"Ora\", viene pubblicato il 27 agosto, mentre la cover ufficiale era stata diffusa a partire dal 5 luglio. Il 24 maggio dello stesso anno apre il concerto dei Coldplay nella loro unica data in Italia, a Torino, quello di Manchester il 10 giugno, quello di Nizza il 22 maggio e quello di Zurigo il 26 maggio 2012.\n2013: debutto cinematografico.\nDopo aver recitato una piccola parte nella pellicola \"Fast &amp; Furious 6\", uscita nel 2013, nel dicembre dello stesso anno viene scelta per vestire i panni di Mia Grey nella trasposizione cinematografica del \"best seller\" britannico di genere erotico \"Cinquanta sfumature di grigio\" della scrittrice E. L. James.\n2014\u20132016: \"album con Calvin Harris mai pubblicato, cambio casa discografica\".\nIl 30 gennaio 2014, annuncia la preparazione del secondo album in studio che verr\u00e0 prodotto da Calvin Harris. Il 31 marzo 2014 pubblica il primo singolo \"I Will Never Let You Down\" che debutta alla 1\u00aa posizione della Official Singles Chart. Poco dopo, annuncia di aver iniziato a lavorare sulla creazione di un nuovo album, nel quale figureranno collaborazioni con artisti come Diplo, Mustard e Prince. A causa di controversie private con il produttore Harris, l\u2019album con l\u2019intero progetto vengono prima posticipati, poi completamente annullati.\nL'8 luglio 2014 la rapper Iggy Azalea estrae come nuovo singolo dal suo album di debutto \"Black Widow\" che debutta alla 5\u00aa posizione della classifica americana: cos\u00ec facendo, diviene la prima canzone volta alla top ten nel suddetto Paese per la Ora.\nDal 10 gennaio 2015 diventa coach della quarta edizione di \"The Voice UK\", affiancata da Tom Jones, will.i.am e Ricky Wilson. Subito dopo l'edizione di \"The Voice\", viene confermato che la Ora far\u00e0 parte dei giudici della 12\u00aa edizione di \"The X Factor UK\". Il 6 febbraio 2015 viene pubblicato il nuovo singolo di Charli XCX, \"Doing It\", in collaborazione con Rita Ora, questa versione viene pubblicata solo nell'edizione europea dell'album, in quella nordamericana vi \u00e8 solo una versione da solista del brano.\nIl 22 febbraio 2015 si esibisce con \"Grateful\", brano facente parte della colonna sonora del film \"Beyond the Lights - Trova la tua voce\" e che ha ricevuto una candidatura, durante la manifestazione dell'87\u00ba \"Academy Awards\". Il 3 giugno ha pubblicato il video del singolo \"Poison\", che ha debuttato alla terza posizione della UK Singles Chart. Il 7 agosto, la cantante pubblica il suo nuovo singolo \"Body on Me\" in collaborazione con Chris Brown.\nDal 29 agosto la cantante \u00e8 impegnata come giudice durante la 12\u00aa stagione di \"X Factor\". La sua artista Louisa Johnson verr\u00e0 proclamata vincitrice, durante la finale tenutasi il 13 dicembre 2015. Il 6 novembre il gruppo Sigma pubblica il singolo \"Coming Home\" con la partecipazione vocale di Rita Ora, con la quale si esibiranno live per la prima volta durante il 5\u00ba live show di \"X Factor\" il 29 novembre. Il 10 dicembre \u00e8 ospite in Italia su Rai 1 nel programma \"Andrea Bocelli - Il mio cinema\", in cui duetta con Andrea Bocelli nel brano \"What Child Is This\".\nNel giugno 2016 la cantante firma un nuovo contratto con la Atlantic Records. Nel luglio successivo, Tyra Banks, l'ideatrice di \"America's Next Top Model\" annuncia che la cantante la sostituir\u00e0 come ospite nel medesimo programma. Il 3 settembre 2016 si esibisce a Roma presso la Basilica di San Paolo, alla vigilia della canonizzazione di Madre Teresa, con altri artisti albanesi accompagnati dall'Orchestra Filarmonica Kosovara.\n2017-2019: Phoenix.\nAgli inizi di maggio 2017 la cantante annuncia tramite il proprio profilo Instagram che il 26 maggio verr\u00e0 pubblicato il suo nuovo singolo \"Your Song\". L'11 agosto 2017 il disc jockey svedese Avicii pubblica il singolo \"Lonely Together\", nel quale Rita Ora partecipa vocalmente. Si tratta dell'ultimo singolo pubblicato da Avicii prima della sua scomparsa, avvenuta il 20 aprile dell'anno seguente. Il 20 ottobre 2017 viene rilasciato il singolo \u201cAnywhere\u201d. Tutti questi brani riescono ad entrare nella top 10 della classifica singoli britannica. \"Your Song\" e \"Lonely Together\" vengono certificate platino in Italia.\nIl 20 dicembre 2017, \u00e8 stato confermato che la cantante e il collega britannico Liam Payne avrebbero collaborato insieme in un brano intitolato \"For You\" e che avrebbe fatto parte della colonna sonora del film \"Cinquanta sfumature di rosso\", capitolo finale della trilogia cinematografica tratta dai romanzi di E.L. James. L'11 maggio 2018 viene distribuito un nuovo singolo della cantante, \"Girls\", che vede la collaborazione di Cardi B, Charli XCX e Bebe Rexha; nella stessa giornata ha inizio il \"The Girls Tour\", con date in Europa e Nord America. In questo periodo, il brano For You e la vecchia hit Black Widow vengono certificate platino in Italia. Sempre nel 2017 conclude il talent show britannico \"Boy Band\" e gli \"MTV Europe Music Awards\".\n Il 20 agosto 2018 diventa la prima artista kosovara a vincere il premio MTV Video Music Award, pi\u00f9 precisamente nella categoria miglior video dance grazie a \"Lonely Together\".\nIl secondo album, \"Phoenix\", \u00e8 stato pubblicato il 23 novembre 2018, preceduto da un ulteriore singolo intitolato Let You Love Me. Alla pubblicazione del disco fa seguito un tour che tiene impegnata l'artista fra 2018 e 2019. Sempre nel 2019, Rita Ora realizza altre collaborazioni con DJ: \"Carry on\" con Kygo, per la colonna sonora del film ', e \"Ritual\" con Tiesto e Jonas Blue. Ora appare inoltre anche come attrice in '.\n2020-presente: nuovo album.\nA marzo 2020, Rita Ora pubblica il singolo \"How To Be Lonely\" come primo estratto da un nuovo progetto discografico. Durante la promozione del brano, l'artista conferma in un'intervista di aver lavorato ad un nuovo album, ma in seguito posticipa la promozione del progetto e la conseguente pubblicazione al 2021 a causa della pandemia da COVID-19. Sempre nel 2020 \u00e8 fra i giudici della prima edizione di \"The Masked Singer UK\", ruolo per cui viene riconfermata anche nella seconda edizione. Nel 2021 partecipa come giudice nella decima edizione di \"The Voice Australia\". Sempre nel 2021 torna a recitare interpretando il ruolo di Artful Dodger nel film \"Twist\" e pubblica un EP intitolato Bang in collaborazione con il produttore Imanbek.\nImmagine pubblica.\nNel 2010 e nel 2011 la cantante appare in due campagne pubblicitarie per Calvin Klein. Nel 2013 \u00e8 il volto di punta del marchio italiano Superga e di \"Material Girl\", linea d'abbigliamento ideata da Madonna. Sempre nello stesso anno, la marca di cosmetici Rimmel ha annunciato la collaborazione con l'artista per le collezioni di make-up. Nel 2014 \u00e8 il volto di punta delle collezioni Resort e Autunno/Inverno di Donna Karan. \u00c8 anche il volto della fragranza dell'etichetta, DKNY My NY, ispirata a New York. Sempre nel 2014 \u00e8 il volto di punta della campagna Autunno/Inverno di Roberto Cavalli e nel 2015 \u00e8 apparsa nelle campagne pubblicitarie per Coca Cola e Samsung Galaxy S6.\nNel gennaio 2014, Adidas ha annunciata una collaborazione di designer con Rita Ora per la loro linea d'abbigliamento sportivo casual, \"Adidas Originals\". L'artista ha disegnato le proprie collezioni d'abbigliamento per il marchio, comprese calzature e accessori. Nel 2016 ha collaborato con il marchio italiano di moda Tezenis su una collezione di intimo da capsule per l'Autunno/Inverno 2016, dopo esserne stata gi\u00e0 testimonial e ambasciatrice nel 2015.\nVita privata.\nRita Ora ha una conoscenza parziale della sua lingua d'origine, cio\u00e8 l'albanese. Alla domanda sulla sua religione, la cantante ha dichiarato: \u00abIo credo in Dio e sono di religione musulmana, ma i miei genitori non mi hanno mai forzata, anzi, mi hanno cresciuto con l'idea che avrei potuto fare le mie scelte e avere le mie convinzioni\u00bb. Pi\u00f9 recentemente, si \u00e8 autoidentificata non tanto come una persona religiosa, quanto \u00abspirituale\u00bb. Si \u00e8 dichiarata femminista e ha inoltre dichiarato di essere bisessuale e avere attrazione nei confronti sia di donne che di uomini.\nSentimentalmente, \u00e8 stata legata al cantante americano Bruno Mars. Nel maggio 2013 ha cominciato una relazione con il disc jockey scozzese Calvin Harris, conclusasi tuttavia nel giugno 2014. Dopo la rottura, l'ex fidanzato le ha vietato di cantare il singolo \"I Will Never Let You Down\" ai Teen Choice Awards 2014.\nIl 10 luglio 2015, le \u00e8 stato conferito il titolo di ambasciatrice onoraria per la Repubblica del Kosovo direttamente dal presidente del Paese, Atifete Jahjaga, presso l'Ambasciata del Kosovo a Londra. Durante la cerimonia, alla quale Rita \u00e8 stata accompagnata dai suoi genitori, ha dichiarato di essere entusiasta dell'onorificenza conferitale e di impegnarsi assiduamente al fine di aiutare i giovani kosovari.\nRita Ora ha attualmente una relazione sentimentale con il regista Taika Waititi.\nStile musicale.\nRita Ora possiede un'estensione vocale da mezzosoprano. Ha dichiarato che la sua musica \u00e8 influenzata da: Diana Ross, Freddie Mercury, India.Arie, Brandy Norwood, Monica, Gwen Stefani, Beyonc\u00e9, Aretha Franklin, Tina Turner e altri ancora.\nDoppiatrici italiane.\nNelle versioni in italiano dei suoi lavori, Rita Ora \u00e8 stata doppiata da:"}
{"id": "3977848", "revid": "104458", "url": "https://it.wikipedia.org/wiki?curid=3977848", "title": "Andi Felder", "text": ""}
{"id": "3977855", "revid": "132266", "url": "https://it.wikipedia.org/wiki?curid=3977855", "title": "Ordinamento giudiziario militare", "text": ""}
{"id": "3977857", "revid": "1005847", "url": "https://it.wikipedia.org/wiki?curid=3977857", "title": "Breda 51", "text": "Il Breda 51 \"Dovunque\" era un autocarro sviluppato dall'azienda italiana Societ\u00e0 Italiana Ernesto Breda per Costruzioni Meccaniche, nei tardi anni trenta.\nStoria.\nIl primo prototipo di un autocarro adatto a tutti i tipi di terreno fu presentato dalla Breda all'Ufficio Studi ed Esperienze nel dicembre 1936. Le valutazioni si protrassero fino al 1938, comprese le prove in Africa Orientale Italiana. L'esito fu positivo e, dopo alcune modifiche essenzialmente estetiche, il Breda 51 fu acquisito in 48 esemplari dal Ministero delle colonie. \nParallelamente viene adottato dal Regio Esercito, che lo utilizza su tutti i fronti durante la Seconda guerra mondiale e, dopo il termine del conflitto, dall'Esercito Italiano.\nTecnica.\nLa configurazione \u00e8 quella a 3 assi con cabina avanzata, comune alla famiglia di mezzi Dovunque, quali i Fiat Dovunque 33, Fiat-SPA Dovunque 35 e SPA Dovunque 41. La trazione \u00e8 6x4, sui due assi posteriori a ruote gemellate. Le ruote di scorta erano calettate in folle tra il primo ed il secondo asse, come su tutti i Dovunque, per facilitare il superamento di ostacoli.\nVersioni.\nIl Regio Esercito lo adotta nella versione con una cabina ridotta e pi\u00f9 spartana, il Breda 51 \"Coloniale\", utilizzato come trattore pesante d'artiglieria per le truppe dislocate soprattutto in Libia. Nel 1941 fu prodotto un modello con telaio rinforzato, il Breda 52 destinato ad diventare la base per l'autocannone da 90/53."}
{"id": "3977860", "revid": "287204", "url": "https://it.wikipedia.org/wiki?curid=3977860", "title": "Y\u00e9ssica Mounton", "text": "Biografia.\nY\u00e9ssica Mounton ha iniziato a partecipare ai concorsi di bellezza sin da bambina, e nel 2010 viene eletta \"Dea della fortuna\" Bingo Bahiti 2010, dopo aver gareggiato contro altre quattordici concorrenti.\nNel 2011 partecipa con la fascia di Miss Litoral a Miss Universo Bolivia 2011, ottenendo la prima posizione e venendo incoronata presso il Fexpo di Santa Cruz il 30 giugno. Al momento dell'elezione, Yessica Mounton ha dichiarato di voler rappresentare la propria nazione oltre i confini, mostrando la diversa bellezza della Bolivia.\nIn qualit\u00e0 di rappresentante ufficiale della Bolivia, la Mouton parteciper\u00e0 alla sessantunesima edizione di Miss Universo."}
{"id": "3977861", "revid": "86599", "url": "https://it.wikipedia.org/wiki?curid=3977861", "title": "Walter R. Cooney, Jr.", "text": "Il Minor Planet Center gli accredita le scoperte di quarantasette asteroidi, effettuate tra il 1998 e il 2005, di cui in parte in collaborazione con altri astronomi: Matthew Collier, John Gross, Merrill Hess, Meredith Howard, Ethan Kandler, Susannah Lazar, Terry Martin, Patrick M. Motl e Katrina Wefel."}
{"id": "3977862", "revid": "486946", "url": "https://it.wikipedia.org/wiki?curid=3977862", "title": "Pyoshin", "text": ""}
{"id": "3977874", "revid": "287204", "url": "https://it.wikipedia.org/wiki?curid=3977874", "title": "27412 Teague", "text": "27412 Teague \u00e8 un asteroide areosecante. Scoperto nel 2000, presenta un'orbita caratterizzata da un semiasse maggiore pari a 2,4040965\u00a0UA e da un'eccentricit\u00e0 di 0,1340493, inclinata di 23,42909\u00b0 rispetto all'eclittica.\nL'asteroide \u00e8 dedicato all'astrofilo britannico Thomas Teague."}
{"id": "3977880", "revid": "767487", "url": "https://it.wikipedia.org/wiki?curid=3977880", "title": "Tsurikichi Sanpei", "text": " \u00e8 un film del 2009 diretto da Y\u014djir\u014d Takita.\nIl film \u00e8 un live action liberamente adattato dall'omonimo manga di Takao Yaguchi.\nTrama.\nIl film narra le vicende del giovane Sanpei Mihira, un ambizioso pescatore giapponese."}
{"id": "3977881", "revid": "767487", "url": "https://it.wikipedia.org/wiki?curid=3977881", "title": "Memoria\u0142 Henryka \u0141asaka 2011", "text": "Il Memoria\u0142 Henryka \u0141asaka 2011, tredicesima edizione della corsa e valida come evento dell'UCI Europe Tour 2011 categoria 1.2, si svolse il 13 agosto 2011 su un percorso di 183,2\u00a0km. Fu vinto dallo sloveno Luka Mezgec che termin\u00f2 la gara in 4h19'44\", alla media di 42,3\u00a0km/h.\nAl traguardo 96 ciclisti portarono a termine il percorso."}
{"id": "3977882", "revid": "96758", "url": "https://it.wikipedia.org/wiki?curid=3977882", "title": "Tsuri Kichi Sanpei", "text": ""}
{"id": "3977888", "revid": "599013", "url": "https://it.wikipedia.org/wiki?curid=3977888", "title": "Hugo Gottardi", "text": "Carriera.\nFu capocannoniere del campionato colombiano nel 1983 e nel 1984."}
{"id": "3977889", "revid": "621682", "url": "https://it.wikipedia.org/wiki?curid=3977889", "title": "Hugo Ernesto Gottardi", "text": ""}
{"id": "3977892", "revid": "767487", "url": "https://it.wikipedia.org/wiki?curid=3977892", "title": "Mik\u00e4 boogie", "text": "Mik\u00e4 boogie \u00e8 il primo singolo del duo rap finlandese Fintelligens, pubblicato dalla R\u00e4hin\u00e4 Records ed estratto il 27 gennaio 2010 dal quinto album \"Mun tie tai maantie\". Il singolo \u00e8 entrato nelle classifiche finlandesi raggiungendo subito il primo posto. Assieme al singolo \u00e8 uscito un video musicale."}
{"id": "3977893", "revid": "767487", "url": "https://it.wikipedia.org/wiki?curid=3977893", "title": "Slaughterhouse on the Prairie", "text": "Slaughterhouse on the Prairie \u00e8 il ventitreesimo album in studio del chitarrista statunitense Buckethead, pubblicato il 19 marzo 2009 dalla Hatboxghost Music.\nIl disco.\nLe prime due tracce del disco, \"LeBron\" e \"LeBron's Hammer\", sono dedicate al noto cestista statunitense LeBron James, in occasione del suo 24\u00ba compleanno. Era inizialmente possibile scaricare questi brani gratuitamente dal sito ufficiale di Buckethead insieme ad un'altra traccia, \"King James\", anch'essa dedicata al sopracitato atleta. Il brano \"Iceman\" invece \u00e8 dedicata ad un altro cestista statunitense, George Gervin.\nLa traccia conclusiva \"Rack Maintenance Part 2\" \u00e8 il seguito di \"Rack Maintenance\", settima traccia di \"Kaleidoscalp\" (2005). La base di batteria del brano \"Don't Use Roosts If You Raise Broilers\" fu riutilizzata nel brano \"Open Coffin Jamboree\" presente in \"Forensic Follies\", mentre alcuni campionamenti di chitarra e di batteria batteria del brano \"Robot Checkerboard\" sono stati utilizzati successivamente per la title track dell'album \"Forensic Follies\". Inoltre, il brano \"Collecting Specimens\" viene riportato nel libretto come \"Home for the Hemorrhage\"."}
{"id": "3977897", "revid": "767487", "url": "https://it.wikipedia.org/wiki?curid=3977897", "title": "Carlos Renter\u00eda", "text": "Carriera.\nFu capocannoniere del campionato colombiano nel primo torneo del 2010 e nel primo del 2011."}
{"id": "3977899", "revid": "621682", "url": "https://it.wikipedia.org/wiki?curid=3977899", "title": "Freddy Montero", "text": ""}
{"id": "3977900", "revid": "287204", "url": "https://it.wikipedia.org/wiki?curid=3977900", "title": "Carlos Renteria", "text": ""}
{"id": "3977913", "revid": "599013", "url": "https://it.wikipedia.org/wiki?curid=3977913", "title": "Memoria\u0142 Henryka \u0141asaka 2010", "text": "Il Memoria\u0142 Henryka \u0141asaka 2010, dodicesima edizione della corsa e valida come evento dell'UCI Europe Tour 2010 categoria 1.2, si svolse il 14 agosto 2010 su un percorso di 134\u00a0km. Fu vinto dal polacco Mariusz Witecki che termin\u00f2 la gara in 3h19'22\", alla media di 40,32\u00a0km/h.\nAl traguardo 87 ciclisti portarono a termine il percorso."}
{"id": "3977914", "revid": "1870933", "url": "https://it.wikipedia.org/wiki?curid=3977914", "title": "Souleyman San\u00e9", "text": "Carriera.\nPadre di Leroy San\u00e9, fu capocannoniere della massima serie austriaca nel 1995 e della seconda divisione tedesca nel 1988. \u00c8 sposato con Regina Weber, ginnasta tedesca medaglia di bronzo nella ritmica alle Olimpiadi di Los Angeles 1984."}
{"id": "3977915", "revid": "287204", "url": "https://it.wikipedia.org/wiki?curid=3977915", "title": "Souleyman Sane", "text": ""}
{"id": "3977918", "revid": "621682", "url": "https://it.wikipedia.org/wiki?curid=3977918", "title": "Samy San\u00e9", "text": ""}
{"id": "3977920", "revid": "48690975", "url": "https://it.wikipedia.org/wiki?curid=3977920", "title": "Peste polmonare", "text": ""}
{"id": "3977921", "revid": "287204", "url": "https://it.wikipedia.org/wiki?curid=3977921", "title": "For the Beauty of Wynona", "text": "For the Beauty of Wynona \u00e8 il secondo album studio del cantautore e produttore canadese Daniel Lanois.\nTutti i testi e tutte le musiche sono di Daniel Lanois.\nIl CD \u00e8 stato pubblicato il 23 marzo 1993, ma il brano \"Sleeping in the Devil's Bed\" era gi\u00e0 apparso nel 1991 come facente parte della colonna sonora del film \"Until the End of the World\".\nL'illustrazione del CD \u00e8 una fotografia di Jan Saudek di una giovane donna nuda vista di profilo che stringe in mano un pugnale. Curiosamente la copertina dell'edizione statunitense del disco \u00e8 stata censurata con la scritta \"American Edition\" stampata proprio sopra il seno della donna."}
{"id": "3977924", "revid": "286424", "url": "https://it.wikipedia.org/wiki?curid=3977924", "title": "Arnouville-l\u00e8s-Gonesse", "text": ""}
{"id": "3977926", "revid": "287204", "url": "https://it.wikipedia.org/wiki?curid=3977926", "title": "Kadambari", "text": ""}
{"id": "3977928", "revid": "767487", "url": "https://it.wikipedia.org/wiki?curid=3977928", "title": "Piaggio (calciatore)", "text": "Carriera.\nMilit\u00f2 nel due stagioni. Nella stagione 1909-1910 ottenne con i genovesi il quarto posto della classifica finale, mentre in quella seguente il quinto posto della classifica finale del Gruppo 1."}
{"id": "3977935", "revid": "599013", "url": "https://it.wikipedia.org/wiki?curid=3977935", "title": "Jukka Kalso", "text": "Biografia.\nIn Coppa del Mondo esord\u00ec il 30 dicembre 1982 a Oberstdorf e ottenne il primo podio il 6 dicembre 1986 a Thunder Bay (3\u00b0). Non partecip\u00f2 n\u00e9 a rassegne olimpiche n\u00e9 iridate."}
{"id": "3977946", "revid": "1513836", "url": "https://it.wikipedia.org/wiki?curid=3977946", "title": "Billy il Pupazzo", "text": "Billy \u00e8 un pupazzo apparso nella saga cinematografica di \"Saw\"; \u00e8 stato utilizzato da John Kramer, il protagonista della serie, e da Mark Hoffman per comunicare ai soggetti messi alla prova quello che devono fare con dei messaggi registrati, spesso apparendo su uno schermo televisivo o occasionalmente in prima persona per descrivere i dettagli delle trappole ed i mezzi con cui i soggetti potrebbero sopravvivere. Gli spettatori erroneamente identificano lo stesso pupazzo come Jigsaw, a causa della sua presenza e al collegamento con il riabilitatore.\nAnche se non \u00e8 mai stato effettivamente dichiarato nei vari film, il nome \"Billy\" \u00e8 quello a cui scrittori, amministratori e membri del cast e della troupe fanno riferimento durante i documentari e interviste. Il nome gli fu dato da James Wan, che \u00e8 il regista, co-sceneggiatore e co-creatore di Saw. La resistenza e la popolarit\u00e0 della saga di Saw ha portato alla produzione di merce con marca \"Billy\", nonch\u00e9 vari riferimenti in altri media, Billy \u00e8 diventato una sorta di mascotte per la serie di Saw. Leigh Whannell ha dichiarato alla premi\u00e8re mondiale di Dead Silence che stava mettendo la figura di Billy in ogni film fatto d'ora in avanti, ma la sua presenza potrebbe non essere del tutto ovvia.\nCaratteristiche.\nBilly \u00e8 un manichino da ventriloquo con la sua mascella mobile per dar l'idea che stia parlando, ma tuttavia non viene mai utilizzato in questo modo, frequentemente lo si pu\u00f2 vedere muoversi da solo su un vecchio triciclo rosso.\nIl suo volto \u00e8 bianco con una fronte e un mento sporgente, le guance sono dipinte di rosso a forma di spirale e anche le labbra sono di colore rosso, per creare un sorriso sul volto del pupazzo. Billy ha dei grandi occhi neri con le iridi rosse mentre la sua testa \u00e8 sormontata da pochi capelli, neri e disordinati.\nBilly viene sempre raffigurato con indosso uno smoking nero, dei guanti e una camicia bianca con sopra un papillon rosso e con un fazzoletto rosso nel taschino, lo si pu\u00f2 vedere anche indossare delle Mary-Janes rosse come scarpe. Nel cortometraggio del 2003 oltre al suo solito abbigliamento indossa anche una bombetta verde.\nL'unico suono proveniente da lui \u00e8 una risata elettronica, simile ai suoni emessi da qualsiasi tipico giocattolo di Halloween. In \"Saw IV\" \u00e8 stato rivelato che originalmente Billy doveva essere una bambola pi\u00f9 piccola e leggermente diversa, in quanto John Kramer l'avrebbe regalata al proprio figlio alla sua nascita.\nApparizione nei Film.\n\"Saw\".\nNel cortometraggio del 2003 (Saw 0.5), Billy verr\u00e0 usato, tramite il televisore, per comunicare ad Adam che se non riuscir\u00e0 a prendere la chiave, situata nell'intestino del compagno di cella, entro 60 secondi da quando si alzer\u00e0, la trappola per orsi rovesciata che \u00e8 agganciata alla sua mascella scatter\u00e0 e gliela aprir\u00e0 violentemente uccidendolo. Dopo che Adam si \u00e8 liberato, Billy compare nuovamente sul suo triciclo congratulandosi con quest'ultimo per aver superato la sfida. Questa scena \u00e8 poi stata modificata cambiando il soggetto principale da Adam a Amanda nel primo capitolo della saga.\n\"Saw - L'enigmista\".\nNel primo film, Billy appare sul televisore per informare Amanda sulla trappola per orsi che indossa, e comunicandole cosa deve fare per liberarsene, poi comparir\u00e0 ancora sul suo triciclo per congratularsi con Amanda per essere riuscita a salvarsi. Successivamente, in un flashback di Adam, si scopre che quest'ultimo aveva notato il burattino nel suo appartamento quando le luci si spensero.\nPoi Adam cercando il pupazzo nelle stanze buie, e facendosi luce con la sua macchina fotografica poich\u00e9 le luci non erano pi\u00f9 funzionanti, lo sente emettere una risata inquietante e lo colpisce con una mazza fino a farlo smettere. Quando i detective Tapp e Sing scoprono il nascondiglio di Jigsaw, e iniziano a curiosare per la stanza scoprendo tutti i vari tavoli per rivelare i congegni partoriti dalla mente dell'enigmista nascosti sotto le coperte, sembrano notevolmente scioccati quando vedono Billy, che era nascosto sotto una delle coperte, che li sta fissando.\n\"Saw II - La soluzione dell'enigma\".\nIn Saw II Billy \u00e8 presente sin dall'inizio del film, infatti lo si pu\u00f2 vedere sullo schermo della televisione che d\u00e0 informazioni a Michael circa la maschera mortuaria che indossa.\nPi\u00f9 tardi, quando gli investigatori scoprono il nuovo nascondiglio di Jigsaw, diversi ufficiali salgono una scala a gabbia in cima alla quale vi \u00e8 Billy che ride sul suo triciclo, la gabbia viene poi elettrizzata dopo che un ufficiale cammina sulla scala truccata che gli rompe le gambe.\n\"Saw III - L'enigma senza fine\".\nIn un flashback del terzo film si pu\u00f2 vedere Jigsaw mentre dipinge la faccia di Billy, per poi utilizzarlo nel gioco di Amanda. Nel corso del film Billy viene usato tramite la televisione per informare Troy e Kerry sulle loro rispettive trappole. Il burattino si vede anche sullo sfondo di un flashback caratterizzato da John e Amanda che discutono sulla lealt\u00e0 di quest'ultima. In un punto del film Billy viene utilizzato per ricordare a Jeff il suo figlio morto, infatti Billy era vicino alla sua bicicletta ed era nella stessa posizione che aveva il figlio di Jeff quando fu investito. Dopo che Jeff ha tagliato la gola a Jigsaw, si pu\u00f2 intravedere il riflesso di Billy sul monitor della frequenza cardiaca di Jigsaw.\n\"Saw IV\".\nBilly viene visto per la prima volta nel quarto film quando Rigg si risveglia da uno stato di incoscienza dopo essere stato aggredito nel suo appartamento. In una scena successiva gli agenti Strahm e Perez trovano Billy in una stanza di una scuola, seduto su una sedia circondata di candele, e appeso al suo collo vi \u00e8 un registratore che l'agente Perez far\u00e0 partire apprendendo che il suo compagno sar\u00e0 presto l'artefice della perdita della vita di un uomo innocente (che poi si \u00e8 rivelato essere Jeff) e che la sua prossima mossa sar\u00e0 fondamentale.\nSuccessivamente Billy inizier\u00e0 a mormorare con voce bassa \"Apri la porta\", quindi l'agente Perez per ascoltare meglio il mormorio del pupazzo si avvicina a quest'ultimo, in quel momento la faccia di Billy esplode, colpendole la faccia con i frammenti, l'agente in quel momento sviene fra le braccia di Strahm e Billy inizia a ridere. In un flashback del film si pu\u00f2 vedere John dare una versione di Billy, pi\u00f9 piccola e pi\u00f9 graziosa, a sua moglie Jill per loro figlio non ancora nato.\n\"Saw V\".\nBilly appare gi\u00e0 nella sequenza di apertura del quinto film per comunicare a Seth il suo gioco, che poi si scoprir\u00e0 essere creato da Hoffman, simulando Jigsaw, per uccidere Seth. Tuttavia nel corso del film non \u00e8 stato svelato come Hoffman sia riuscito ad avere lo stesso pupazzo. Nel film Billy appare sul televisore di tutte e quattro le stanze che mettono a prova le persone colpevoli, secondo Jigsaw, dell'incendio che ha coinvolto e ucciso alcune persone. La prima versione di Billy \u00e8 stata vista sullo sfondo di un flashback che spiega la connessione tra Jigsaw e Hoffman.\n\"Saw VI\".\nNel sesto film, vi \u00e8 la voce di Billy nella trappola di apertura tramite il nastro del registratore, questa trappola vede Simone e Eddie uno contro l'altro. Si rivolge anche a William Easton durante due delle sue quattro prove, nella seconda prova appare direttamente di persona appeso a un cappio, mentre nella quarta prova tramite un video. Saw VI segna la prima volta in cui Billy \u00e8 stato volutamente mostrato in prima persona per fornire informazioni alle vittime della prova.\n\"Saw 3D - Il capitolo finale\".\nDando istruzioni di persona a Ryan e Brad per la loro trappola, fa lo stesso per il secondo test di Bobby Dagen e compare sul nastro o sulla televisione per tutte le altre trappole. Quando Hoffman va al suo nascondiglio dopo che sfugge alla trappola per orsi rovesciata, si possono vedere varie teste di Billy il pupazzo. La sua ultima apparizione \u00e8 alla fine del film, quando Hoffman fa esplodere il suo nascondiglio segreto, distruggendo Billy nell'esplosione.\n\"Saw: Legacy\".\nIn Saw Legacy Billy si vede quando i 4 sopravvissuti alla prima prova vengono tirati per il collo da delle catene nella fattoria. In questa Billy si trova sul suo triciclo e ha attaccata la cassetta che spiega come funziona la seconda prova.\n\"Scary Movie 4\".\nBilly il Pupazzo compare come il principale antagonista del quarto film (2006) della serie comica cinematografica di \"Scary Movie\".\n\"Dead Silence\".\nNella locandina di Dead Silence (2007) \u00e8 presente un pupazzo che indossa gli stessi abiti di Billy, e viene chiamato con lo stesso nome. Billy si vede nel film per un breve secondo, in una scena che rivela tutto sui pupazzi di Mary Shaw presenti nella soffitta sopra il teatro.\n\"Death Sentence\".\nUn graffito del viso di Billy il pupazzo pu\u00f2 essere osservato su un muro nel film Death Sentence (2007) di James Wan.\n\"Insidious\".\nNel film Insidious (2011) vi \u00e8 una scena in cui Josh (il padre) sta finendo il suo lavoro di professore nella sua classe, e sulla lavagna vi \u00e8 un disegno di Billy, inoltre sotto il disegno vi \u00e8 disegnato anche un numero 8 che potrebbe simboleggiare una possibile ottava pellicola per la saga. (Anche perch\u00e9 il film \u00e8 stato creato da James Wan e Leigh Whannell, i creatori della saga di Saw).\nBilly in altri media.\nFumetti.\nBilly pu\u00f2 essere visto negli angoli di due pannelli prima dell'inizio di \"\", prefigurando un eventuale trasformazione di John in Jigsaw. Il fumetto sembra anche raffigurare Billy come una delle creazioni di John quando lavorava alla fabbrica di giocattoli, ma questo retroscena \u00e8 stato negato nel film Saw IV.\nParchi divertimento.\nBilly compare su numerose zone del Saw - The Ride, nel Thorpe Park in Inghilterra: lungo il percorso della coda appare su numerosi schermi dicendo ai partecipanti che non sono degni della vita che gli \u00e8 stata data, egli appare anche sul suo triciclo all'inizio del giro dicendo ai partecipanti cosa gli accadr\u00e0 durante il giro, e prima che l'auto arrivi al passaggio della collina appare su uno schermo dicendo \"GAME OVER\", mentre alla fine della corsa si pu\u00f2 vedere la sua testa su uno scaffale con altre parti del corpo che la coprono.\nIl labirinto Saw Alive, nel Thorpe Park, permette ai frequentatori del parco di farsi fotografare con Billy. Negli Stati Uniti, Billy compare pi\u00f9 volte nel labirinto Saw: Game Over all'Orlando Horror Nights nell'Universal Studios Florida."}
{"id": "3977952", "revid": "729019", "url": "https://it.wikipedia.org/wiki?curid=3977952", "title": "90/53 su Breda 52", "text": "Il 90/53 su Breda 52 era un autocannone utilizzato dal Regio Esercito nella seconda guerra mondiale.\nSviluppo ed impiego.\nLa genesi del mezzo ricalca quella del 90/53 su Lancia 3Ro. Questi due mezzi nascono dall'esigenza del Regio Esercito di fornire protezione anticarro alle colonne motorizzate con una piattaforma mobile per il cannone 90/53 Mod. 1939, nato come arma contraerei pesante e rivelatasi eccellente per la lotta controcarri. L'autocannone della Breda, presentato nel marzo 1941, riprende le soluzioni del Lancia, che invece era stato adottato nel gennaio dello stesso anno. Dal 1941 al 1943 ne furono prodotti 96 esemplari.\nIn totale furono costruiti circa 120 autocannoni da 90\u00a0mm su scafo Breda 52 e Lancia 3Ro, per armare, secondo le intenzioni dello Stato Maggiore, 12 Gruppi, ognuno su due batterie. La dotazione era stabilita in:\nIl Breda 52 assegnato in 4 pezzi per batteria al DIV Gruppo del 3\u00ba Raggruppamento Artiglieria Contraerei che combatt\u00e9 in Tunisia nel gennaio 1943; equipaggiava il DV Gruppo di stanza in Sicilia al momento dello sbarco ed il DLVII Gruppo del 20\u00ba Reggimento Artiglieria della 10\u00aa Divisione fanteria \"Piave\" che difese Roma nel 1943.\nCaratteristiche.\nLa bocca da fuoco.\nEra costituita dal cannone controcarro/contraerei Ansaldo 90/53 Mod 39. La canna in acciaio speciale (Ni-Cr-Mo) era a pareti semplici, con rigatura elicoidale destrorsa a 28 righe. La culatta era avvitata a freddo e poteva essere separata per sostituire l'anima usurata, il blocco di culatta portava superiormente una staffa per il collegamento alle aste dei recuperatori ed inferiormente un'appendice per l'unione al cilindro del freno di rinculo. L'otturatore a cuneo era scorrimento orizzontale, con apertura e chiusura a mano. In modo di funzionamento automatico l'otturatore era trattenuto in posizione di apertura dopo l'estrazione del bossolo.\nL'affusto a forcella era scudato (12\u00a0mm di spessore) per proteggere i serventi ed era sostenuto da un sottoaffusto a piedistallo, di forma troncoconica, poggiante sul pianale dell'autocarro. Era brandeggiabile a 360\u00b0 con alzo da 0\u00b0 a 80\u00b0. La culla era a manicotto ed entro la culla scorrevano la massa oscillante ed i congegni di punteria.\nIl complesso era fornito di freno idraulico, ad asta e controasta, posizionato inferiormente alla canna, a rinculo variabile a seconda dell'inclinazione della bocca. Oltre al freno idraulico il pezzo aveva due recuperatori idropneumatici, applicati esternamente alla culla e sistemati superiormente alla canna. Era previsto anche un equilibratore, agente sulla culatta, dato che gli orecchioni arretrati provocavano un forte preponderante di volata.\nIl congegno di direzione (su 360\u00ba) era a corona dentata, mentre i congegni di elevazione erano a settori dentati elicoidali e vite senza fine. Il puntamento avveniva con congegni a linea di mira ed alzo indipendenti, comunque il puntamento del pezzo era previsto tramite centrale di tiro. Era inoltre previsto un graduatore di spoletta di costruzione Borletti.\nIl tiro contraerei era diretto dalla centrale di tiro Borletti-Galileo-San Giorgio, indicata anche come BGS, di produzione nazionale. La centrale BGS utilizzava come sistema di puntamento un telemetro stereoscopico con base di 4 m, ed utilizzava un equipaggio di soli 6 uomini, che operavano direttamente sul pianale del rimorchio autotrainabile su cui era fissata la centrale. I dati (distanza, direzione e sito), misurati attraverso il telemetro, erano inseriti manualmente nel calcolatore elettromeccanico, che poteva essere gestito (estrapolazione lineare o meno del punto futuro) dal personale addetto (2 specializzati). I dati si alzo, brandeggio e graduazione della spoletta erano trasmessi elettricamente al pezzo. I pezzi potevano essere totalmente asserviti alla centrale o potevano essere utilizzati manualmente tramite indici di coincidenza che comparivano sui congegni di mira. Nel 1942 le centrali BGS furono asservite al radiorilevatore (radar) W\u016brzburg Ausf D (tedesco), indicato nel Regio Esercito come \"Volpe\", con questo metodo la centrale poteva gestire il tiro di una batteria su bersagli ad una distanza non superiore a 12\u00a0km ed una velocit\u00e0 non superiore a 720\u00a0km/h.\nL'autocarro.\nL'autocarro prescelto dal Regio Esercito era il Breda 52. Questo era una versione con telaio rinforzato (per meglio sopportare le sollecitazioni dello sparo) del trattore pesante d'artiglieria Breda 51 \"Coloniale\". Il mezzo con il pezzo installato raggiungeva il peso di 11,5 tonnellate ed una velocit\u00e0 massima di 30\u00a0km orari (Rapporto peso potenza = 10,87\u00a0hp/t). L'affusto troncoconico, imbullonato al centro del pianale, aveva 360\u00b0 di brandeggio e da -2\u00b0 a 85\u00b0 di elevazione. Per la messa in batteria venivano abbassati 6 grossi martinetti ad azionamento manuale. Quindi veniva aperte le sponde in 4 pezzi del cassone, che cos\u00ec formavano la piattaforma circolare per i serventi. Sul mezzo prendevano posto 6 uomini di equipaggio, oltre ad una riserva di pronto impiego di 12 colpi."}
{"id": "3977961", "revid": "984922", "url": "https://it.wikipedia.org/wiki?curid=3977961", "title": "Thomas Klauser", "text": "Durante quasi tutta la sua carriera agonistica gareggi\u00f2 per la nazionale tedesca occidentale.\nBiografia.\nCarriera sciistica.\nDebutt\u00f2 in campo internazionale in occasione della tappa del Torneo dei quattro trampolini di Oberstdorf del 30 dicembre 1978 (66\u00b0). In Coppa del Mondo esord\u00ec il 30 dicembre 1979 a Oberstdorf (55\u00b0) e ottenne il primo podio il 7 dicembre 1986 a Thunder Bay (2\u00b0).\nIn carriera prese parte a due edizioni dei Giochi olimpici invernali, (47\u00b0 nel trampolino normale) e (47\u00b0 nel trampolino normale, 4\u00b0 nel trampolino lungo, 6\u00b0 nella gara a squadre), a tre dei Campionati mondiali (5\u00b0 nel trampolino lungo a Oberstdorf 1987 il miglior piazzamento) e a due dei Mondiali di volo (6\u00b0 a Tauplitz 1986 il miglior piazzamento)."}
{"id": "3977963", "revid": "287204", "url": "https://it.wikipedia.org/wiki?curid=3977963", "title": "Kamikagama", "text": ""}
{"id": "3977973", "revid": "1226", "url": "https://it.wikipedia.org/wiki?curid=3977973", "title": "A 008 operazione sterminio", "text": ""}
{"id": "3977975", "revid": "124387112", "url": "https://it.wikipedia.org/wiki?curid=3977975", "title": "Jean-Louis Lafosse", "text": "Esordi.\nNato nel Senegal quando il paese africano era ancora una colonia francese, Jean-Louis Lafosse era un talentuoso pilota che, dopo gli esordi con la Gordini, lasci\u00f2 la sua impronta in un'ampia variet\u00e0 di serie - sia nelle monoposto cos\u00ec come tra le sportprototipo e anche nelle vetture turismo. Tra i suoi risultati nei primi anni di carriera ritroviamo un campionato europeo di Formula 3 a squadre, una medaglia d'oro per il campionato di Francia di velocit\u00e0 in circuito e due podi nel campionato europeo Sportscar da 2 litri e in gare nazionali di vetture turismo.\nCarriera a Le Mans.\nSebbene iscritto gi\u00e0 alla 24 Ore di Le Mans 1971 sulla Porsche 910 di Christian Poirot, Lafosse debutt\u00f2 a Le Mans nel 1972 sulla Ferrari 365 GTB/4 della Scuderia Filipinetti insieme a Mike Parkes e Jean-Jacques Cochet conquistando il settimo posto assoluto e il terzo della loro classe, la \"GTS\". L'anno successivo fu ingaggiato dalla \u00c9quipe Gitanes Cigarettes France per pilotare la \"Lola T282\" motorizzata Ford Cosworth DFV, una vettura che lo costrinse per\u00f2 al ritiro per la rottura della pompa dell'olio alla ventesima ora, ma gli and\u00f2 peggio nel 1974, quando la Ferrari 308 GT4 semi-ufficiale del North American Racing Team lo lasci\u00f2 a piedi dopo solo quattro ore di gara.\nL'anno della svolta per Lafosse fu il 1975, quando fu ingaggiato dalla Ligier, giunta ottava nel 1974, che in uno sforzo di continuo innovamento e sviluppo si presentava tra le favorite in una gara dove mancavano le grandi case. La crisi petrolifera aveva imposto un cambio regolamentare volto alla riduzione dei consumi che aveva enormemente ridotto l'interesse del pubblico e dei media, escludendo inoltre la gara dal campionato mondiale, pertanto i pi\u00f9 seri avversari erano rappresentati dalle Gulf-Mirage della J.W. Automotive Engineering Ltd., da molte Porsche Carrera RSR private, dalla competitiva De Cadenet-Lola di Alain de Cadenet e Chris Craft, dalla Alpine-Renault A441 di soli 2 litri (vincente nel campionato europeo di categoria) e da poche altre vecchie Porsche 908: tutti affrontarono la gara a passo ridotto preoccupati per i consumi, tranne le Mirage, lanciate a un ritmo nettamente superiore.La Ligier JS2 motorizzata Ford Cosworth DFV di Lafosse e Chasseuil fu rallentata da piccoli problemi nelle prime fasi di gara, ma quando i loro compagni di marca persero l'opportunit\u00e0 di contrastare le auto di Wyer, alla decima ora di gara il proprietario della scuderia Guy Ligier li lanci\u00f2 all'inseguimento tra l'entusiasmo del patriottico pubblico francese, che vide la vettura \"blu di Francia\" recuperare posizioni su posizioni: il duo francese dovette per\u00f2 accontentarsi del secondo posto, in quanto la rincorsa era cominciata troppo tardi per poter acciuffare Jacky Ickx e Derek Bell dopo aver superato l'altra Mirage di Vern Schuppan e Jean-Pierre Jaussaud.\nTale risultato procur\u00f2 a Lafosse l'ingaggio per il 1976 da parte della \"Grand Touring Cars Inc.\", che aveva rilevato le Mirage GR8 da John Wyer, e la sua gara con Fran\u00e7ois Migault si risolse in un altro secondo posto, sconfitti solo dalla organizzatissima casa di Stoccarda e dalla sua Porsche 936, affidata a Jacky Ickx e Gijs van Lennep in una gara dove le regole al consumo erano state rimosse.\nPer il 1977 le Mirage GR8 vengono dotate di motori Renault V6 turbocompressi e Lafosse \u00e8 nell'equipaggio di punta del team insieme a Vern Schuppan, ma Jean-Pierre Jarier all'ultimo momento sostituisce Lafosse, che cit\u00f2 in giudizio il team e si accord\u00f2 quindi con il team Welter-Meunier per pilotare la \"WM P77\" che, piagata da vari problemi, fu squalificata alla quindicesima ora per non aver percorso la distanza minima prevista dal regolamento.\nVisto il risultato, per il 1978 Lafosse cerc\u00f2 una nuova scuderia insieme all'amico Claude Ballot-L\u00e9na e, decisi a competere nel Gruppo 5, contattarono il team francese \"ASA Cachia\", che per\u00f2 alla fine affid\u00f2 la sua Porsche 935 ai brasiliani Paulo Gomes, M\u00e1rio Amaral e Alfredo Guaran\u00e1 Menezes, forti di robuste sponsorizzazioni: i due francesi non poterono far altro che accordarsi con l'importatore francese della Ferrari Charles Pozzi il team JMS per pilotare una poco competitiva Ferrari 512 BB di categoria IMSA GTX con cui furono costretti al ritiro con la trasmissione rotta alla diciassettesima ora, mentre i brasiliani erano arrivati settimi assoluti senza avere specifica esperienza della gara e del tracciato, lasciando l'amaro in bocca a Lafosse per l'occasione perduta.\nNelle successive due edizioni fu al volante della Porsche 935: sia nel 1979 con il \"Gelo Racing\" di Georg Loos che nel 1980 con il Kremer Racing, due scuderie molto ben quotate, le promesse della vigilia non furono mantenute a causa del cedimento del motore in entrambe le edizioni, cosicch\u00e9 all'et\u00e0 di 40 anni accett\u00f2 l'ingaggio per il 1981 dalla Automobiles Jean Rondeau, il piccolo team francese che aveva conquistato la gara l'anno precedente battendo la favorita Porsche.\nL'incidente mortale.\nQuell'anno Rondeau allest\u00ec cinque vetture nel tentativo di ripetere il successo del 1980 e sulla M379C telaio numero 004 (numero di gara 25) Lafosse fece coppia con Jean Ragnotti, che dei due fu il pi\u00f9 veloce in qualifica con il tempo di 3'40\"32 (che valse loro il decimo posto in griglia) e pertanto fu al volante al momento della partenza. Ragnotti impose un ritmo veloce alla loro corsa e risal\u00ec al terzo posto alla fine della prima ora di gara grazie anche ai rifornimenti altrui, lasciando la vettura a Lafosse dopo 72 minuti che, dopo altri dieci minuti, rientr\u00f2 ai box per delle regolazioni, riprendendo la corsa all'incirca quando Thierry Boutsen ebbe un drammatico incidente con la sua WM, che impose per la prima volta la neutralizzazione della \"24 Ore\" mediante pace car.\nQuando la gara riprese dopo ventinove minuti, Lafosse era settimo e incrementava il suo ritmo mano a mano che la vettura si alleggeriva consumando carburante, ma dopo una mezz'ora la sua Rondeau M379C, che percorreva il rettilineo dell'Hunaudi\u00e8res gi\u00e0 ad altissima velocit\u00e0, ebbe uno scarto improvviso verso destra, impattando il guard-rail a pochi metri da una postazione di commissari di pista, rimbalzando contro il guard-rail dall'altro lato della carreggiata e infine terminando una serie di testacoda in mezzo alla pista a centinaia di metri dal punto del primo impatto: l'abitacolo vettura si disintegr\u00f2, lasciando esposto il pilota, che mor\u00ec sul colpo, mentre i due commissari, Galliene e Hardy, rimasero seriamente feriti dai rottami della Rondeau.\nSono state fatte molte ipotesi sui motivi dell'incidente, ma quelle pi\u00f9 accreditate puntano il dito contro la sospensione anteriore destra o il relativo pneumatico, in quanto alcune fotografie della vettura riprese poco prima dell'impatto mostrano danni alla parte frontale della carrozzeria che possono essere stati causati da una precedente escursione di pista patita dal pilota nel tentativo di migliorare i suoi tempi sul giro e che possa aver causato il danno alla sospensione o al pneumatico, che hanno ceduto di schianto una volta sottoposti alle sollecitazioni dell'elevatissima velocit\u00e0."}
{"id": "3977978", "revid": "61051", "url": "https://it.wikipedia.org/wiki?curid=3977978", "title": "BFW 37", "text": ""}
{"id": "3977981", "revid": "767487", "url": "https://it.wikipedia.org/wiki?curid=3977981", "title": "Space Camp - Gravit\u00e0 zero", "text": "Space Camp - Gravit\u00e0 zero (\"SpaceCamp\") \u00e8 un film del 1986 di Harry Winer. \u00c8 una commedia fantascientifica avventurosa ispirata allo Space Camp USA ad Huntsville in Alabama. Il film \u00e8 noto per essere stato stroncato dalla critica, che allora lo defin\u00ec \"l'incubo del mercato\"; lo scarso successo della pellicola deriva dal fatto che essa fu distribuita meno di cinque mesi dopo il Disastro dello Space Shuttle Challenger del 28 gennaio 1986, che procur\u00f2 la morte dei sette membri dell'equipaggio.\nTrama.\nQuattro adolescenti e un ragazzo dodicenne decidono di andare durante l'estate allo \"Space Camp\", un centro di apprendimento per conoscere il programma spaziale della NASA e per formare dei futuri astronauti. Qui incontrano il loro istruttore, Andie Bergstrom, un'astronauta della NASA, frustrata perch\u00e9 non le \u00e8 ancora stata assegnata una missione Space Shuttle. La sua amarezza \u00e8 aggravata dal fatto che il marito, il direttore del campo Zach Bergstrom, \u00e8 un astronauta che \u00e8 arrivato sulla Luna.\nMax fa amicizia con un robot di nome Jinx, che \u00e8 stato ritenuto inadatto per lo spazio di lavoro, perch\u00e9 surriscaldato e perch\u00e9 esegue i comandi in modo eccessivamente letterale. Max e il robot si dichiarano \"amici per sempre\", Rudy vuole aprire il primo franchising di fast food sulla luna e Tish si rivela essere, nonostante le apparenze di ragazza semplice, un genio con una memoria fotografica. Kevin corteggia Kathryn, lui le d\u00e0 un appuntamento e lei accetta, i due riescono a saltare il coprifuoco e arrivano vicino alla rampa di lancio; Kevin infatti riesce a farsi dire da Jinx le vie non sorvegliate per andare all'appuntamento, ma lo stesso robot dice involontariamente a Andie e Zach dove sono i due. Andie spiega a Kathryn che lei ha la giusta determinazione per realizzare la sua ambizione: diventare pilota di uno Shuttle, questo \u00e8 il motivo per cui Andie le riserva sempre un duro trattamento.\nKevin sfoga la sua rabbia su Max, quest'ultimo sconvolto afferma \"... Vorrei essere nello spazio ...\", Jinx che \u00e8 presente in quel momento lo prende alla lettera ed entra segretamente nella sala computer della NASA, programma cos\u00ec tramite i computer un \"guasto a copertura termica\" sull'Atlantis Space Shuttle, su cui la NASA deve procedere a un controllo motori permettendo anche ad alcuni studenti dello Space Camp di poter assistere a questo controllo direttamente sullo Shuttle come veri astronauti. Max, Rudy, Trish, Kevin e Kathryn vengono scelti per assistere alla prova motori, mentre il gruppo si trova a bordo viene attivato il \"guasto a copertura termica\". Ci\u00f2 provoca l'accensione di uno dei propulsori durante la prova motori. Il controllo di lancio \u00e8 cos\u00ec costretto ad accendere il secondo propulsore e lanciare la navetta nello spazio per evitare un incidente.\nQuesto Shuttle non era pronto per un eventuale decollo, esso infatti non \u00e8 dotato di radio a lungo raggio e possiede una ridotta riserva di ossigeno, non sufficiente per il rientro alla Edwards Air Force Base. Cos\u00ec i sei decidono di recarsi alla Stazione Spaziale \"Dedalo\", una stazione ancora in costruzione ma gi\u00e0 funzionante, fornita di contenitori d'ossigeno. Si rendono conto inoltre di non avere la radio a lungo raggio, cos\u00ec Tish inizia ad inviare un segnale, utilizzando un interruttore, in codice Morse alla NASA, che per\u00f2 non viene notato dal controllo a terra.\nAndie tuttavia si accorge di essere \"un po' troppo grande\" per raggiungere i contenitori di ossigeno, cos\u00ec i ragazzi spediscono Max per aiutarla, dato che \u00e8 abbastanza piccolo di corporatura per poter prendere i contenitori. Max per\u00f2 guarda in basso e comincia a farsi prendere dal panico fino a quando Kevin, sapendo che Max \u00e8 un fan di \"Guerre stellari\", comincia a chiamarlo \"Luke\", e gli dice di \"usare la Forza\". Max allora si calma e insieme a Andie recupera i contenitori.\nNella navetta, Rudy cerca di decifrare gli schemi tecnici per capire come alimentare l'ossigeno nei serbatoi. La sua mancanza di precisione frustra Kathryn, che cerca di leggere lo schema e fornisce istruzioni sbagliate ad Andie. Rudy per\u00f2 riesce a far valere la propria parola e fornisce ad Andie le istruzioni corrette. Kathryn comprende cos\u00ec di aver quasi causato un disastro.\nIl secondo contenitore d'ossigeno agganciato si muove improvvisamente ferendo Andie. Ignari di ci\u00f2, dalla Terra iniziano la sequenza di pilota automatico per far atterrare la navetta; Andie tuttavia \u00e8 fuori dallo Shuttle quando inizia il processo di chiusura delle porte, cos\u00ec Kevin con un gesto determinante disattiva il pilota automatico e fa riaprire le porte. L'equipaggio recupera Andie e decide, non avendo sufficiente ossigeno per la successiva uscita di atterraggio all'Edwards Air Force, di far atterrare lo Shuttle a White Sands in Nuovo Messico, e Tish utilizza il codice Morse per segnalare alla NASA la loro decisione. Da terra Jinx capta il segnale e lo porta all'attenzione di Zach che fino ad allora non era riuscito a vederlo, Zach allora chiama White Sands per lo sbarco. Con Andie ferita, Kathryn svolge il suo ruolo di pilota, ma non riesce a portare la navetta all'angolo di 30\u00b0 per l'atterraggio; alla Edwards Air Force nel frattempo perdono i contatti con lo Shuttle. Kathryn riesce infine a concentrarsi ed esegue un atterraggio perfetto, la base riprende i contatti con la navetta e Kevin l'avvisa della loro presenza.\nAccoglienza.\nIl film ottenne scarsi risultati al botteghino, incassando meno di 10 milioni negli Stati Uniti.\nLa critica osserv\u00f2 pareri contrastanti sul film, e solo il 40% dei critici dettero al film un giudizio positivo. In molti considerarono \"indelicata\" la scelta di realizzare un film sul programma Space Shuttle dopo il drammatico incidente del Challenger.\nColonna sonora.\nLa colonna sonora del film \u00e8 stata realizzata da John Williams.\nNel film \u00e8 possibile per\u00f2 ascoltare anche canzoni di artisti del tempo come i Dire Straits, Joseph Williams ed Eric Clapton."}
{"id": "3977982", "revid": "767487", "url": "https://it.wikipedia.org/wiki?curid=3977982", "title": "Nemesis (compilation)", "text": "Nemesis \u00e8 il primo Sampler della Label indipendente \"ersguterjunge\".\nL\u00b4album \u00e8 uscito il 17 febbraio del 2006 e contiene i seguenti artisti: Bushido, Baba Saad, Chakuza, Eko Fresh, D-Bo, Bizzy Montana, Nyze e Billy13.\nDal 30 marzo del 2007 il disco non pu\u00f2 pi\u00f9 essere venduto ai minorenni. Il motivo lo ha dato la Bundespr\u00fcfstelle f\u00fcr jugendgef\u00e4hrdende Medien o semplicemente abbreviato BPjM che in Germania si occupa delle censure multimediali, che in questo caso comprende il controllo di discriminazione e misoginia. In particolare per la traccia \"No Homo\".\nProduzione.\nSu \"Nemesis\" hanno contribuito i produttori: Bushido, Beatlefield, Bizzy Montana, Kingsize.\nSuccesso.\nIl disco \u00e8 arrivato al 4\u00ba posto nella Media Control Charts e per 11 settimane \u00e8 riuscito a mantenersi sopra i Top 100 in Germania."}
{"id": "3977983", "revid": "70647", "url": "https://it.wikipedia.org/wiki?curid=3977983", "title": "Raja Casablanca 2010-2011", "text": "Questa voce raccoglie le informazioni riguardanti la Raja Casablanca nelle competizioni ufficiali della stagione 2010-2011."}
{"id": "3977985", "revid": "486946", "url": "https://it.wikipedia.org/wiki?curid=3977985", "title": "Strage di Casalecchio di Reno", "text": ""}
{"id": "3977999", "revid": "108232943", "url": "https://it.wikipedia.org/wiki?curid=3977999", "title": "Mag\u0127tab", "text": "Mag\u0127tab \u00e8 una borgata, composta da case sparse ed una chiesa, che si trova sul territorio del comune di Naxxar sull'isola di Malta. In contrada Ghallis, affacciata sulla costa del canale di Malta, si trova una torre costiera del XVII secolo mentre nella parte meridionale sono presenti capannoni ad indirizzo artigianale, fattorie dedite all'allevamento ed una cava a cielo aperto. Nel 2011 Mag\u0127tab \u00e8 stato scelto come sito per la prevista costruzione della sottostazione elettrica terminale dell'elettrodotto Italia\u2013Malta.\nDiscarica.\nLa localit\u00e0 \u00e8 conosciuta nelle isole maltesi in quanto sul suo territorio insiste la pi\u00f9 grande discarica di rifiuti di Malta. La discarica \u00e8 stata chiusa dal 30 aprile del 2004 per un breve periodo per essere adeguata alla normativa europea. Dopo essere stata in parte bonificata la discarica \u00e8 stata riaperta solo parzialmente."}
{"id": "3978000", "revid": "287204", "url": "https://it.wikipedia.org/wiki?curid=3978000", "title": "Maghtab", "text": ""}
{"id": "3978007", "revid": "22475", "url": "https://it.wikipedia.org/wiki?curid=3978007", "title": "Quanti sono i domani passati", "text": "Quanti sono i domani passati \u00e8 il romanzo autobiografico scritto dall'attrice Valentina Cortese, a cura di Enrico Rotelli e pubblicato da Arnoldo Mondadori Editore nella primavera del 2012.\nIl libro \u00e8 dedicato all'amato figlio, l'attore italo-americano Jackie Basehart, che l'attrice nei suoi ricordi, vede fare i primi passi traballanti, a soli nove mesi.\nTrama.\nLa Cortese in questo libro si descrive e si racconta come un'attrice vecchio stile, con una voce flautata. \u00c8 del tutto consapevole che nella vita cerca di fare il clown, con un'etichetta imposta dal pubblico di una diva un po' evanescente, ruolo che tuttavia la protegge e le fa comodo, come lei stessa afferma.\n\u00c8 un'attrice che ha inseguito gli ideali di bellezza e grazia ed ai quali ella vuole restare fedele. Afferma di dissociarsi dal presente distratto che non vede le cose essenziali. Dice di non voler aderire alla bruttezza ed alla volgarit\u00e0 non sentendosene parte. Ma Valentina, tolti gli abiti di scena e fuori dal palcoscenico \u00e8 soprattutto una donna come tante, con la gioia e la sua disperazione di vivere.\nLa sua vita raccontata in quest'opera autobiografica, sembra quasi una favola hollywoodiana che inizia con lo scoccare di un capodanno di un gelido inverno in una Milano d'altri tempi e in una provincia lombarda sulle rive dell'Adda fino ad arrivare a Torino, Milano, Roma, Cinecitt\u00e0, Hollywood, fino al palcoscenico del Piccolo Teatro. Una storia di grandi amori con uomini altrettanto famosi e grandi come Giorgio Strehler, Victor de Sabata, di incontri ed amicizie straordinarie come quella con Federico Fellini, Marilyn Monroe, Fran\u00e7ois Truffaut, fino ad Alda Merini.\nCollegamenti esterni.\n "}
{"id": "3978009", "revid": "298229", "url": "https://it.wikipedia.org/wiki?curid=3978009", "title": "Istituto di Arte Applicata e Design", "text": ""}
{"id": "3978012", "revid": "606039", "url": "https://it.wikipedia.org/wiki?curid=3978012", "title": "Dacnonypha", "text": ""}
{"id": "3978013", "revid": "606039", "url": "https://it.wikipedia.org/wiki?curid=3978013", "title": "Eriocranioidea", "text": ""}
{"id": "3978015", "revid": "1305772", "url": "https://it.wikipedia.org/wiki?curid=3978015", "title": "Sturges", "text": "Sturges, Sturgess:"}
{"id": "3978016", "revid": "1305772", "url": "https://it.wikipedia.org/wiki?curid=3978016", "title": "Sturgess", "text": ""}
{"id": "3978017", "revid": "287204", "url": "https://it.wikipedia.org/wiki?curid=3978017", "title": "Sturge", "text": ""}
{"id": "3978019", "revid": "984922", "url": "https://it.wikipedia.org/wiki?curid=3978019", "title": "Balliranoite", "text": "La balliranoite \u00e8 un minerale del gruppo della cancrinite approvato dall'IMA nel 2009.\nDenominato in onore di Paolo Ballirano, docente di cristallografia all'Universit\u00e0 La Sapienza di Roma.\nLa balliranoite \u00e8 l'analogo della davyna con CO3 e della cancrinite con Ca-Cl.\nMorfologia.\nL'olotipo della balliranoite si presenta in piccoli cristalli prismatici grossolani ed in granuli.\nOrigine e giacitura.\nLa balliranoite \u00e8 stata scoperta sul Vesuvio nelle cavit\u00e0 di una roccia alcalina analoga allo skarn prodotta da un processo metasomatico fra il magma alcalino ed il calcare."}
{"id": "3978020", "revid": "1543377", "url": "https://it.wikipedia.org/wiki?curid=3978020", "title": "Aree metropolitane pi\u00f9 popolose in Per\u00f9", "text": "Di seguito \u00e8 riportato un elenco delle aree metropolitane pi\u00f9 popolose in Per\u00f9. Si noti che le popolazioni delle aree metropolitane sono una combinazione di una grande citt\u00e0 importante e molte citt\u00e0 satelliti pi\u00f9 piccole. Per le popolazioni delle citt\u00e0 : Citt\u00e0 del Per\u00f9"}
{"id": "3978021", "revid": "1305772", "url": "https://it.wikipedia.org/wiki?curid=3978021", "title": "Zille", "text": ""}
{"id": "3978022", "revid": "48693427", "url": "https://it.wikipedia.org/wiki?curid=3978022", "title": "Alapina", "text": ""}
{"id": "3978023", "revid": "729019", "url": "https://it.wikipedia.org/wiki?curid=3978023", "title": "Lemuel Boulware", "text": "Biografia.\n\u00c8 stato responsabile delle relazioni industriali ed esterne dal 1947 al 1961 della General Electric, e vice presidente della stessa Societ\u00e0 dal 1956.\nInfluenz\u00f2 Ronald Reagan nella sua conversione dal liberalismo del New Deal al Partito Repubblicano di Barry Goldwater.\nIl Boulwarismo.\nLa strategia negoziale aggressiva, del \"prendere o lasciare\", messa a punto in General Electric dopo il successo degli scioperi generali del 1946, \u00e8 nota come \"Boulwarismo\"."}
{"id": "3978026", "revid": "1305772", "url": "https://it.wikipedia.org/wiki?curid=3978026", "title": "Rivoluzione egiziana", "text": "Rivoluzione egiziana"}
{"id": "3978027", "revid": "48693769", "url": "https://it.wikipedia.org/wiki?curid=3978027", "title": "Tessuto cutaneo", "text": ""}
{"id": "3978028", "revid": "1456895", "url": "https://it.wikipedia.org/wiki?curid=3978028", "title": "Tanto va la gatta al lardo che ci lascia lo zampino", "text": "Tanto va la gatta al lardo che ci lascia lo zampino \u00e8 un proverbio della lingua italiana. L'espressione significa che chiunque compia (ripetutamente) un'azione che vuol tenere nascosta, alla fine rischia di lasciarne una chiara traccia.\nOrigine.\nLa sua origine risale ad un'espressione popolare che si riconduce al tentativo del gatto di rubare il lardo quando questo veniva affettato sul tagliere con la mezzaluna e accidentalmente la zampa del gatto poteva essere amputata.\nUn'altra ipotesi, meno cruenta, rimanda all'orma lasciata dalla zampa del felino nel tentativo di rubare il lardo.\nCorrispondenze.\nIl proverbio ha una parziale corrispondenza con quello inglese \"Curiosity killed the cat\", ovvero \"la curiosit\u00e0 uccise il gatto\", anche se il significato delle due frasi non \u00e8 completamente sovrapponibile."}
{"id": "3978029", "revid": "122246", "url": "https://it.wikipedia.org/wiki?curid=3978029", "title": "Basilica di Santa Croce (Torre del Greco)", "text": "La basilica Pontificia di Santa Croce \u00e8 il principale luogo di culto cattolico di Torre del Greco, nella citt\u00e0 metropolitana di Napoli.\nCostruita agli inizi del XVI secolo, rappresenta il cuore religioso della citt\u00e0 e custodisce le spoglie mortali di San Vincenzo Romano, parroco di Santa Croce dal 1795 al 1831, cui si deve l'attuale forma dell'imponente struttura ricostruita, dopo la quasi totale distruzione della citt\u00e0, a seguito dell'eruzione del Vesuvio del 15 giugno 1794. Intorno alla chiesa, e alla grande piazza antistante, si sviluppa il centro storico cittadino.\nStoria.\nFu costruita per sostituire l'antica chiesa madre della citt\u00e0, di origini medievali, dedicata a Santa Maria Maggiore e detta Santa Maria dell'Ospedale per via di un piccolo ospizio per malati e pellegrini adiacente all'antica chiesa. I fondi per la costruzione di Santa Croce, stando a un'antica leggenda, furono ottenuti tramite donazioni lasciate dai cittadini in barili ai piedi di una croce, da qui deriverebbe il titolo della nuova chiesa.\nFu dichiarata Regia Estaurita e di patronato dell'antica Universit\u00e0 di Torre del Greco con la bolla di papa Leone X del 1517. La sua gestione era affidata a cinque governatori laici, nominati in pubblico parlamento cittadino. I governatori sopraintendevano a tutte le necessit\u00e0 della chiesa: amministravano le rendite, provvedevano alle spese per il culto, le feste e le solennit\u00e0, pagavano il cappellano, gli inservienti, pianificavano lavori di restauro, decorazione e abbellimento. In seguito alle disposizioni del concilio di Trento (1545-1563) divent\u00f2 parrocchia. La nomina del parroco era riservata al vescovo, ma su proposta dei governatori.\nFu sede, assieme alle chiese dei casali di Afragola e Calvizzano, di uno degli antichi arcipresbiterati, detti anche Terzieri, in cui risultava diviso, fin dal Medioevo, il vastissimo territorio della diocesi napoletana. Capo dell'arcipresbiterato era l'arciprete, rappresentante del vescovo sul territorio. Sotto la sua giurisdizione cadevano dodici casali vesuviani distribuiti da Ottaviano a Pollena. La cura delle anime era affidata al Collegio dei Cappellani, composto da dodici presbiteri, guidati dall'arciprete, e distribuiti uno per ogni casale del Terziero.\nA partire dal 1596 si avvi\u00f2 la costruzione dell'attiguo campanile, costruito al posto di una cappella, abbattuta, dedicata a santa Maria del Presepe di propriet\u00e0 della famiglia Sportiello. La costruzione del campanile procedette molto lentamente e, a fasi alterne, fu terminata solo intorno al 1740 con l'edificazione di tutti e tre i piani.\nTra il Seicento e il Settecento la chiesa fu interessata da importanti opere d'abbellimento e decorazione che trasformarono la struttura in una delle chiese pi\u00f9 belle e raffinate dell'intera area vesuviana. In essa si potevano ammirare opere di Cosimo Fanzago, che secondo le cronache realizz\u00f2 l'altare maggiore e gli stucchi del presbiterio. Lorenzo Vaccaro, invece, fu l'autore di alcune sculture e degli stucchi per il nuovo altare di San Gennaro realizzato tra il 1689 e il 1690. Vaccaro fu sepolto nella stessa Santa Croce a seguito del suo omicidio, avvenuto a Torre del Greco in contrada Carbolillo nel 1710 per futili motivi legati a questioni di confine delle sue propriet\u00e0. Arricchivano la chiesa dipinti di Luca Giordano, Francesco Solimena, Paolo De Matteis, Francesco De Mura e Nicola Maria Rossi, autore del grande affresco della cupola con il Trionfo della Croce completato nel 1731. Prezioso era l'apparato decorativo marmoreo, recentemente documentato alla bottega dei Raguzzino, Giovanni Camillo e il figlio Giovanni, autori del prezioso altare di San Gennaro del 1690. Dal 1737, invece, sono documentati in Santa Croce i marmorari Giuseppe Bastelli e Antonio Pandolfo guidati da Domenico Antonio Vaccaro autori, dell'intero pavimento della chiesa e di altre importanti incrostazioni marmoree per altari, cappelle e sacrestia. L'organo monumentale era stato eseguito nel 1761, dalla bottega degli organari napoletani Cimmino, su disegno di Nicola Tagliacozzi Canale.\nIl 15 giugno 1794 l'eruzione del Vesuvio distrusse buona parte della citt\u00e0; il flusso lavico, che arriv\u00f2 fino al mare, fece crollare la chiesa e inglob\u00f2 parzialmente il campanile, seppellendone il primo ordine. San Vincenzo Romano, allora viceparroco ed economo della chiesa, ne promosse la ricostruzione. La riedificazione del tempio fu avviata nel 1795 e terminata con la consacrazione della nuova struttura nel 1827. La tradizione narra che l'edificazione del nuovo tempio fu accompagnata da avvenimenti miracolosi: tra questi ci sarebbe stato l'arrivo di una misteriosa nave proveniente dalla Libia carica di legname offerto gratuitamente per la costruzione delle capriate del tetto. Il nuovo edificio fu progettato dall'architetto Ignazio di Nardo in stile neoclassico. Di Nardo fu anche l'autore del piano urbanistico per la nuova citt\u00e0, progettista del quartiere mare, costruito ex novo sulla lava vesuviana che era giunta fino al mare, e di diversi altri edifici religiosi cittadini.\nNella nuova chiesa fu istituita, nel 1796, l'insigne collegiata di Santa Croce approvata dal Regio decreto di Ferdinando IV di Borbone grazie ad un capitale di 9000 ducati offerto al clero torrese dal cardinale Giuseppe Maria Capece Zurlo. La collegiata era formata da dodici canonici, dodici ebdomadari, un preposito curato, un rettore e un sacrestano, tutti rigorosamente nativi di Torre del Greco, ai quali spettava la gestione e la cura delle sacre celebrazioni. Lo stesso cardinale nel 1795 don\u00f2 alla nuova chiesa una reliquia della Santa Croce in sostituzione di quella antica andata persa con la distruzione della chiesa.\nLa chiesa venne visitata da papa Pio IX nel 1849 e da papa Giovanni Paolo II nel 1990. Nel 1958 fu elevata al rango di basilica minore.\nDescrizione e architettura.\nIl corpo della Basilica, preceduto da un'ampia scalinata, presenta una maestosa facciata, divisa in due ordini: nell'inferiore sono presenti sei colonne sormontate da capitelli di ordine corinzio; in due nicchie sono racchiuse le statue in stucco di Sant'Elena e San Gennaro eseguite nel 1858 da B. Cal\u00ec; l'ordine superiore, alleggerito da un ampio finestrone, termina con un timpano.\nL'interno, interamente in stucco bianco, \u00e8 a croce latina con tre navate impostate su cinque campate. La navata centrale \u00e8 coperta con volta a botte. Sulla crociera, dall'ampio transetto, \u00e8 impostata la cupola cassettonata ricostruita dopo il crollo di quella pi\u00f9 antica.\nSull'altare maggiore \u00e8 posta una tela di R. Ciappa, datata 1825, rappresentante il ritrovamento della croce. La pala \u00e8 collocata in una maestosa struttura in legno e stucco, in parte dorata, dai ricordi ancora rococ\u00f2 arricchita, nella sommit\u00e0, da una gloria di angeli sorreggenti la croce. Ai lati del presbiterio sono ancora visibili gli stalli lignei dove sedevano i membri dell'antica Collegiata di Santa Croce. Sotto l'altare maggiore \u00e8 posta l'urne abronzea, realizzata su disegno del Prof. Antonio Mennella, contenente le spoglie di San Vincenzo Romano, parroco e preposito curato della chiesa, morto nel 1831 e canonizzato il 14 ottobre del 2018. \nNella prima campata della navata sinistra troviamo il monumentale fonte battesimale realizzato nel 1883 su direzione di G. d'Amato. Il bacile lustrale, in breccia del Monte Gargano, fu donato da Ferdinando IV ai torresi prelevandolo dalle collezioni reali napoletane del Regi Studi. Le successive cinque cappelle laterali, sono dedicate a:\nPartendo dall'ingresso le cappelle della navata sinistra sono dedicate, invece, a:\nNel transetto, ampio e luminoso, sono collocati gli altari maggiori dedicati al Sacro Cuore e a San Gennaro, patrono di Torre del Greco dalla fine del XVII secolo. L'altare del Sacro Cuore, in marmi policromi ed intarsiati databili alla met\u00e0 del Seicento, fu trasferito da Napoli a principio dell'Ottocento smontato dall'allora soppressa chiesa di San Domenico Soriano a piazza Dante. Sotto l'altare di San Gennaro, reso in stucco dipinto a imitazione di quello speculare del sacro Cuore, \u00e8 custodita, invece, l'urna con le reliquie di Santa Colomba Martire, proveniente dalle catacombe romane portata a Torre del Greco da Felice Romano come dono del pontefice. La navata sinistra termina con la Cappella del Santissimo Sacramento accanto alla quale si apre la piccola Cappella della Croce. Costruita all'inizio del Novecento, probabilmente su disegno di Enrico Taverna allora direttore della locale scuola di lavorazione del corallo, \u00e8 in stile neobizantino caratterizzata da una profusione di decori, stucchi e intagli tipici dell'eclettismo dell'epoca. Al suo interno, in appositi spazi ricavati tra le decorazioni, sono collocati una serie di reliquiari. La cappella fu costruita per custodire il reliquiario della Croce, donato alla chiesa nel 1796, dal cardinale Giuseppe Maria Capece Zurlo dopo che quello antico and\u00f2 perduto con la distruzione della chiesa del 1794.\nLa navata destra termina con la cappella dell'Immacolata dove \u00e8 esposta ai fedeli la veneratissima immagine della Vergine rivestita di preziosi abiti, riccamente decorati, e monili in oro e corallo. Ogni anno, l'8 dicembre,l'immagine \u00e8 protagonista della solenne processione, celebrata con grande sfarzo, legata all'intercessione di Maria durante l'eruzione del 1861 che minacciava distruzione per Torre del Greco.\nL'interno della grande chiesa \u00e8 costellato di innumerevoli altre immagini di santi, raffigurati in tele o statue posizionate in alcune nicchie poste nelle cappelle laterali, molte delle quali attribuite ai fratelli Verzella.\nDiciannove sono le lapidi, situate nella basilica, che ripercorrono episodi e avvenimenti del passato.\nOpere d'arte.\nLa chiesa conserve numerose opere d'arte legate alla sua storia e ad alcune chiese del centro storico cittadino, grance della Basilica. Tra gli argenti di Santa Croce spiccano il monumentale calice, realizzato nel 1873 dall'argentiere napoletano Mattia Condursi, legato all'eruzione del 1861 ed arricchito di rubini e smeraldi e il reliquiario della Vera Croce, datato ai primi anni dell'Ottocento. Tra i numerosi paramenti sacri meritano attenzione le due pianete, in seta Viola e Verde con ricami in oro, donate alla chiesa da Pio IX durante il suo soggiorno a Portici. Bello e il baldacchino processionale, proveniente dalla vicina chiesa di Santa Maria di Costantinopoli, cappella dei marinai, realizzato nel 1795 in fagli bianca ed ermesino con ricami in oro e seta policroma legati al mondo del mare e ai patroni del Monte dei Marinai: San Timoteo, Sant'Andrea, San Pietro e la Vergine col Bambino. Dalla stessa chiesa provengono anche la porticina di ciborio dell'altare maggiore, documentata all'argentiere napoletano Aniello D'Apuzzo nel 1753, e le due statuette in argento rappresentanti i santi Pietro e Paolo, datate alla fine del Seicento, ed attribuite a Lorenzo Vaccaro. Preziosi sono alcuni oggetti liturgici realizzati dalla prestigiosa azienda torrese Giovanni Ascione e figli negli anni Cinquanta del Novecento; spiccano per eleganza gli ostensori della Basilica e della vicina chiesa del Rosario, ricchi di pietre dure, coralli, avorio e malachite, e la monumentale Corona dell'Immacolata per la statua della Vergine, venerata in Basilica, realizzata per voto dei torresi interamente in oro ed impreziosita da una profusione di coralli, cammei ed ex voto, brillanti e pietre dure. Tra i dipinti meritano particolare attenzione La Madonna della Purit\u00e0, firmata da Paolo De Majo e datata 1763; una Sacra Famiglia, attribuita ad Andrea Vaccaro, e un bel San Matteo, di scuola demuriana, databile alla prima met\u00e0 del Settecento.\nL'Archivio Storico.\nLa chiesa conserva un importante archivio storico, posto sotto vincolo e dichiarato di particolare interesse storico. L'archivio si compone di sette fondi:\nRaccoglie atti e documenti relativi alla storia della chiesa e alla Collegiata di Santa Croce, a partire dalla sua ricostruzione fino ai giorni nostri.\nRaccoglie i registri parrocchiali di Battesimo, Morte e Matrimonio a partire dal 1795.\nRaccoglie le carte appartenute a Vincenzo Romano: corrispondenza, appunti personali, scritti e prediche. Contiene, inoltre, gli atti relativi alla causa di Beatificazione.\nGli altri quattro fondi raccolgono la documentazione relativa ad alcune confraternite laiche cittadine;\nOrgano a canne.\nSulla cantoria lignea, posta sotto l'intercolumnio fra l'ultima campata della navata centrale e della navata laterale destra, si trova l'organo a canne, costruito dalla ditta organaria Fratelli Ruffatti nel 1976.\nLo strumento, a trasmissione elettrica, ha tre tastiere di 61 note ciascuna e una pedaliera concava di 32. Esso possiede 2365 canne per un totale di 33 registri."}
{"id": "3978037", "revid": "124040943", "url": "https://it.wikipedia.org/wiki?curid=3978037", "title": "Prima pensa, poi parla, perch\u00e9 parole poco pensate portano pena", "text": "Prima pensa, poi parla, perch\u00e9 parole poco pensate portano pena \u00e8 un'espressione proverbiale della lingua italiana. \nConosciuto come \"la regola delle 10 P\" o \"le 10 P della saggezza\".\nSignificato.\nIl significato, in pratica, sta nella frase stessa, ovvero nel riflettere prima di parlare per evitare spiacevoli conseguenze.\nOrigine.\nQuesto detto viene dalla scuola Leonardo Da Vinci che si trova a Firenze, l'inventore della frase \u00e8 Rocco Conte che ci mise 10 anni a crearla\nVersioni alternative.\n\"Prima pensa, poi parla, perch\u00e9 parlare prima di pensare pu\u00f2 portare parecchi problemi.\"\nVersione alternativa tramandata oralmente (nota anche come \"Regola delle 12 P\" o \"Le 12 P del Maestro\"). Diffusasi dapprima nella Grecia antica e, successivamente, divenuta famosa perlopi\u00f9 in Piemonte."}
{"id": "3978043", "revid": "1243", "url": "https://it.wikipedia.org/wiki?curid=3978043", "title": "Direttissima Roma-Firenze", "text": ""}
{"id": "3978044", "revid": "1243", "url": "https://it.wikipedia.org/wiki?curid=3978044", "title": "Direttissima Bologna-Firenze", "text": ""}
{"id": "3978046", "revid": "36426", "url": "https://it.wikipedia.org/wiki?curid=3978046", "title": "Agnello mistico", "text": ""}
{"id": "3978047", "revid": "36426", "url": "https://it.wikipedia.org/wiki?curid=3978047", "title": "Simboli degli evangelisti", "text": ""}
{"id": "3978050", "revid": "124121725", "url": "https://it.wikipedia.org/wiki?curid=3978050", "title": "Basilica di Santa Croce (disambigua)", "text": ""}
{"id": "3978055", "revid": "122246", "url": "https://it.wikipedia.org/wiki?curid=3978055", "title": "Chiesa del Santissimo Sacramento e San Michele Arcangelo", "text": "La chiesa del Santissimo Sacramento e San Michele Arcangelo, nota come chiesa di San Michele, \u00e8 una chiesa di Torre del Greco (NA).\nStoria.\nIl parroco di Santa Croce, Nicolandrea Balzano, fond\u00f2 un conservatorio per ospitare le orfane della peste del 1656, dotandolo di una rendita. Il conservatorio era situato vicino alla chiesa di Santa Maria dell'Ospedale e veniva sovvenzionato dall'universit\u00e0 torrese ed aveva cinque amministratori, nominati dai cinque eletti del popolo.\nL'arcivescovo di Napoli Innico Caracciolo nel 1683 ne decise la trasformazione in convento e ne affid\u00f2 la gestione a suor Serafina da Capri, che adott\u00f2 la regola teresiana. Venne costruita tra il 1696 e il 1706 una nuova sede su via di Capo Torre (attuale via Diego Colamarino). Il monastero fu ultimato nel 1706, la chiesa conventuale, dedicata all'Immacolata Concezione, venne consacrata nel 1727 dal vescovo Domenico Galisio (o Galisi) di Lettere.\nIn seguito all'eruzione del Vesuvio del 1794, la chiesa fu seppellita dalla lava per met\u00e0 della sua altezza (ca. 7-8 m.), invece il monastero fu quasi completamente distrutto. Le religiose abbandonarono il conservatorio e si trasferirono a Napoli e il poco rimanente dell'edificio fu lottizzato e trasformato in appartamenti e la chiesa fu abbandonata. Infatti, del monastero settecentesco rimangono immutate solo alcune arcate del chiostro, visibili nel cortile di un attuale edificio di via Diego Colamarino.\nNel 1803 la congrega del Santissimo Sacramento e San Michele Arcangelo, fondata nel 1632 e giuridicamente riconosciuta dal re Carlo di Borbone nel 1775, compr\u00f2 e restaur\u00f2 la chiesa entro il 1804. Fu creato un nuovo solaio all'altezza della strada, alcuni metri pi\u00f9 in alto del calpestio ormai sotterraneo, l'antico finestrone fu trasformato in porta e furono recuperati i materiali sacri per l'attuale chiesa superiore. Esecutore di questi adattamenti fu Ignazio Di Nardo, architetto, ingegnere e urbanista, protagonista insieme al preposito curato Vincenzo Romano della ricostruzione della Torre del Greco post-eruzione. La parte inferiore fu utilizzata per la sepoltura privata dei membri della congrega sicuramente fino agli anni '40, forse fino al 1888, quando venne costruita la cappella congregazionale nel cimitero cittadino.\nIn seguito alla saturazione dell'ossario, molte ossa erano state lasciate a vista, dando occasione per lo sviluppo di una particolare devozione verso i defunti: delle anime pie, soprattutto donne, \"adottavano\" un teschio, pregavano per lui, accendevano lumini, lo pulivano, chiedendo in cambio grazie ed intercessioni. \u00c8 il culto dei morti detti \"anime pezzentelle\" o \"capuzzelle\".\nDurante la seconda guerra mondiale, l'ambiente sotterraneo venne usato come rifugio antiaereo. Fu abbandonato dopo che il Cardinale Arcivescovo di Napoli Corrado Ursi decise di sradicare il culto dei morti nella sua deriva pagana nel 1969. Nel 1979 venne parzialmente ripulito dal sacerdote Nicola Ciavolino con il Gruppo archeologico torrese, rendendone possibile la visita. Purtroppo negli anni '80 l'Ipogeo \u00e8 statosfruttato per sversamenti illegali di materiali di risulta provenienti dagli edifici di Torre dopo il terremoto del 1980. Nel 2010 \u00e8 stato riaperto al pubblico a cura del Gruppo Archeologico Vesuviano (GAV) insieme alla sacrestia originale (o cappella privata) delle monache affrescata.\nAttualmente il sito ipogeo \u00e8 visitabile, ma non \u00e8 ancora ripulita la cripta posta sul terzo livello, occupato da sversamenti di macerie e materiali di risulta del terremoto dell'80.\nDescrizione.\nIl convento aveva una pianta quadrata con chiostro circondato da portici: di esso attualmente resta superstite un corridoio con cellette riadattate ad abitazioni civili e un solo lato dei portici del chiostro visibile nel cortile di un edificio di via Diego Colamarino.\nLa chiesa era fortemente rialzata e vi si accedeva da due rampe di dodici gradini. Presentava una navata unica a croce latina ed un'alta cupola.\nSull'altare maggiore vi era un quadro di Paolo de Matteis con l\"'Immacolata Concezione\", altri altari erano dedicati a Santa Teresa ed al Crocifisso.\nCinque medaglioni raffiguravano santi. Il pavimento era in cotto e riggiole di maestranze di Massa Lubrense, di cui restano frammenti.\nLa sacrestia (interpretata anche come cappella privata delle monache) era divisa in due da un arco e presentava affreschi di De Matteis a finte architetture (effetto \"trompe l'oeil\"), tra cui scene della vita di S. Teresa, simboli mariani, \"LEterno Padre con la colomba dello Spirito Santo\" e \"La Gloria della Vergine\"."}
{"id": "3978057", "revid": "62748", "url": "https://it.wikipedia.org/wiki?curid=3978057", "title": "Mahavatar Babaji", "text": ""}
{"id": "3978062", "revid": "339392", "url": "https://it.wikipedia.org/wiki?curid=3978062", "title": "Legge di guerra", "text": ""}
{"id": "3978063", "revid": "86599", "url": "https://it.wikipedia.org/wiki?curid=3978063", "title": "Joseph A. Dellinger", "text": "Autore di ricerche sulla propagazione delle onde anisotrope nell'esplorazione del sottosuolo, deve tuttavia la sua notoriet\u00e0 alla sua attivit\u00e0 presso il \"Fort Bend Astronomy Club\" di Stafford in Texas.\nIl Minor Planet Center gli accredita la scoperta di settantasette asteroidi, effettuate tra il 2000 e il 2009, di cui trentaquattro in collaborazione con altri astronomi: Dan Beaver, Dennis Borgman, William G. Dillon, Max Eastman, Paul G. A. Garossino, Cynthia Gustava, Andrew Lowe, Keith Rivich, Paul Sava, Carl Sexton, e Don J. Wells.\nGli \u00e8 stato dedicato l'asteroide 78392 Dellinger."}
{"id": "3978064", "revid": "287204", "url": "https://it.wikipedia.org/wiki?curid=3978064", "title": "Sofer (ebraismo)", "text": "Sofer, Sopher, Sofer SeTaM, o Sofer ST\"M (ebraico: \"scriba\", \u05e1\u05d5\u05e4\u05e8 \u05e1\u05ea\u05f4\u05dd) \u00e8 uno scriba ebreo che pu\u00f2 trascrivere i rotoli della Torah, i \"tefillin\" e le \"mezuzot\", nonch\u00e9 altre scritture religiose. Il plurale di \"sofer\" \u00e8 \"soferim\", , il femminile \u00e8 \"soferet\".\nPer definizione semplice, uno \"sofer\" \u00e8 un copista, ma nel suo ruolo religioso nell'Ebraismo, \u00e8 molto di pi\u00f9. Oltre ai rotoli della Torah, ai \"Tefillin\" e alle \"Mezuzot\", gli scribi sono necessari anche per la scrittura di \"megillot\" (i rotoli del Cantico dei Cantici, Libro di Rut, Libro di Ester, Ecclesiaste e Libro delle Lamentazioni), dei Nevi'im (i libri dei profeti, utilizzati per la lettura della haftarah), e dei \"gittin\" \u2013 i documenti di divorzio. Inoltre, molti scribi funzionano da calligrafi - scrivendo documenti funzionali come i contratti di matrimonio (\"Ketubah\"), o edizioni ornamentali e artistiche di testi religiosi, che non richiedono nessuna qualifica di scriba, e ai quali non si applicano le norme in materia di scrittura e dei requisiti di pergamena.\nLa principale legge ebraica (Halakha) in merito allo \"Sofrut,\" la pratica delle arti scribali, si riscontra nel Talmud, Trattato \"Maseket Sofrim\" (\u05de\u05e1\u05db\u05ea \u05e1\u05d5\u05e4\u05e8\u05d9\u05dd, \"Trattato degli Scribi\"). Nelle 613 Mitzvot (comandamenti), la 613\u00aa afferma che ogni ebreo deve scrivere una Sefer Torah almeno una volta nella vita ()\nQualifiche e formazione.\nIl sofer, in quanto tale, deve essere religiosamente osservante, di buon carattere e ben informato sulle leggi in materia di \"sofrut\". \u00c8 un errore comune pensare che per essere soferim si debba essere rabbini \u2013 ci\u00f2 in realt\u00e0 non \u00e8 richiesto dalla legge ebraica (Halakhah).\nLe persone che vogliono diventare scribi rituali di solito imparano da un altro scriba esperto, sottostando ad uno \"shimush\" (apprendistato), in quanto sarebbe impossibile diventare uno scriba senza alcuna pratica reale. La parte pi\u00f9 difficile per imparare ad essere un sofer non \u00e8 la calligrafia, ma piuttosto ricordare le migliaia di leggi che si applicano a Sifrei Torah (rotoli della Torah), tefillin (filatteri), mezuzot e a tutti gli altri testi che sono scritti su pergamena.\nAlcuni di coloro che vogliono diventare scribi rituali studiano presso il \"Vaad Mishmereth Stam\" con la possibilit\u00e0 di ricevere un certificato. La certificazione di questo tipo non \u00e8 un requisito halakhico, n\u00e9 garantisce necessariamente la qualit\u00e0 del lavoro di un particolare sofer. Questo processo per\u00f2 assicura che il sofer certificato abbia ricevuto la corretta educazione e sia un esperto riconosciuto nel campo del \"sofrut\".\nTesti che insegnano il \"sofrut\".\nI principali testi su cui gli sofrim imparano l'arte scribale includono: \"Keset Ha-Sofer\", \"Chasdey David\", \"Mishnah Berurah\" Volume I(B) \u2014 Le leggi dei Tefillin, \"Mishneh Torah\": \"Hilchot Tefillin u'Mezuzah v'Sefer Torah\". \"Hilchot Tzitzit, Mishnat Hasofer, Mishnat Sofrim, Likkut Sifrey, Shulchan Aruch HaRav, Likkut Sifrey Stam\".\nLe donne e il \"sofrut\".\nA costituire la base per la discussione sulle donne che diventano soferim, il Talmud Gittin 45b afferma: \"Sifrei Torah, tefillin e mezuzot scritti da eretici, idolatri, schiavi, donne, minori, samaritani, o ebrei apostati, sono inadatti all'uso rituale.\" Le sentenze su Mezuzah e Tefillin sono praticamente indiscusse tra coloro che osservano la legge talmudica. Poich\u00e9 l\u2018\"Arba'ah Turim\" non include le donne nel suo elenco di coloro che sono inammissibili a scrivere Sifrei Torah, alcuni considerano ci\u00f2 come una prova che le donne hanno il permesso di scrivere i rotoli della Torah. Tuttavia oggigiorno praticamente tutte le autorit\u00e0 ortodosse contestano l'idea che alle donne sia permesso di scrivere una Sefer Torah. Ma alle donne \u00e8 permesso di compilare \"Ketubot\" (contratti di matrimonio), \"STaM\" non intesi ad uso rituale e altri scritti di \"Sofrut\" oltre ai semplici \"STaM\". Nel 2003 la canadese Avielah Barclay \u00e8 diventata la prima donna al mondo addestrata tradizionalmente a diventare sofer. Nel 2007 Jen Taylor Friedman, una donna britannica, \u00e8 diventata la prima donna sofer a scrivere una Sefer Torah. Nel 2010 \u00e8 stata completata la prima Sefer Torah scritta da un gruppo di donne (sei donne soferim, proveniente da Brasile, Canada, Israele e Stati Uniti), nell'ambito del progetto \"Women's Torah Project\"\nDall'ottobre 2010 fino alla primavera del 2011, Julie Seltzer, una delle donne sofer del Progetto \"Women's Torah\", ha scritto una Sefer Torah come parte dell'esposizione presso il \"Contemporary Jewish Museum\" di San Francisco. Ci\u00f2 la rende prima donna sofer americana a preparare una Sefer Torah; Julie Seltzer \u00e8 nata a Philadelphia ed \u00e8 un'ebrea non denominazionale (non appartenente ad una specifica corrente ebraica). Dalla primavera del 2011 fino all'agosto 2012 ha scritto un'altra Sefer Torah, questa volta per la congregazione riformata Beth Israel in San Diego. Seltzer \u00e8 stata un'allieva di Jen Taylor Friedman. Il 22 settembre 2013, la Congregazione Beth Elohim di New York ha dedicato una nuova Torah, che i membri della sinagoga hanno affermato essere la prima Torah a New York completata da una donna. Tale Torah \u00e8 stata scritta da Linda Coppleson.\nDocumenti scritti dagli scribi.\nOltre ai rotoli della Torah, \" Tefillin\" e\" Mezuzot\", gli scribi sono necessari anche per la scrittura delle \"Megillot\" (i rotoli del Cantico dei Cantici, Libro di Rut, Libro di Ester, Ecclesiaste e Libro delle Lamentazioni), dei Nevi'im (i libri dei profeti, utilizzati per la lettura della haftarah), e dei \"gittin\"- i documenti di divorzio. In alcune comunit\u00e0, soprattutto quella del rabbino Chaim Kanievsky a Bnei Brak (Israele), i soferim scrivono anche gli altri libri della Bibbia, come i Salmi o il Esdra.\nCalligrafia.\nCi sono molte regole relative alla corretta formazione delle lettere ebraiche, che devono essere rispettate se un testo scritto \u00e8 da considerarsi religiosamente valido. Gli aschenaziti, i sefarditi, i seguaci di Chabad (Lubavitch) e i Mizrah\u00ec hanno ognuno il loro tipo di stile scritturale per formare le lettere, sebbene le stesse regole valgano per tutto il testo. I documenti devono essere scritti su pergamena debitamente preparata e trattata, o su vellum noto come \"klaf\" ( \u05e7\u05dc\u05e3).\nLista alfabetica.\nUna lista indicativa (incompleta) di \"soferim\" (e \"soferet\" al femminile):"}
{"id": "3978067", "revid": "767487", "url": "https://it.wikipedia.org/wiki?curid=3978067", "title": "Dormitio Virginis (Giotto)", "text": "La Dormitio Virginis \u00e8 un dipinto a tempera e oro su tavola (74,7x173,4 cm) di Giotto, databile al 1312-1314 circa e conservato nella Gem\u00e4ldegalerie di Berlino.\nStoria.\nQuesto dossale venne citato da Lorenzo Ghiberti nei \"Commentari\" (\"la morte di Nostra Donna con angeli e dodici apostoli e Nostro signore\") come nella chiesa di Ognissanti a Firenze, assieme alla nota \"Maest\u00e0\" degli Uffizi. Probabilmente doveva decorare un altare laterale. Anche Vasari, pi\u00f9 di un secolo dopo, lo vide nella stessa chiesa e ne riport\u00f2 l'apprezzamento di Michelangelo. \nDopo il Concilio di Trento, che comport\u00f2 la ristrutturazione degli altari nelle chiese, la tavola venne trasferita in un luogo imprecisato e se ne persero le tracce fino al 1841, quando ricomparve nella raccolta del cardinale Fesch, passando poi per le collezioni Davenport Bromley e Langton Dougles. Dal 1913 \u00e8 al Kaiser Friedrich Museum, confluendo poi nei Musei Statali di Berlino.\nSuperate le incertezze del passato circa l'attribuzione, l'opera \u00e8 oggi considerata autografa, sebbene con l'intervento di aiuti (soprattutto nelle figure pi\u00f9 periferiche) e cronologicamente vicina alla \"Maest\u00e0\". \nDescrizione e stile.\nLa \"Dormitio Virginis\", ovvero il \"Transito della Vergine\", \u00e8 rappresentato con uno schema di base tradizionale, col cataletto di Maria circondato da angeli e dagli Apostoli, mentre al centro si leva il Cristo che ne regge l'\"animula\" rappresentata come una bambina. Il momento \u00e8 quello della deposizione quando la Vergine morta \u00e8 calata nel sepolcro con l'aiuto degli angeli che reggono i lembi del sudario e un apostolo che si piega per sostenerla abbracciandone il busto.\nInnovativo \u00e8 l'efficace utilizzo dello spazio in profondit\u00e0, con i personaggi che si dispongono su pi\u00f9 piani in maniera molto naturale, a differenza delle opere di tradizione duecentesca. Si tratta di un espediente gi\u00e0 usato nella \"Maest\u00e0 di Ognissanti\", ma qui appare applicato in maniera pi\u00f9 matura, con le figure pi\u00f9 lontane che scompaiono dietro le aureole dei personaggi in primo e secondo piano. Inoltre il gruppo dei personaggi asseconda elegantemente la forma del dossale e con pose, gesti e sguardi indirizza inevitabilmente l'occhio dello spettatore verso il fulcro centrale della scena. I due gruppi laterali sono leggermente asimmetrici, con una linea ascendente che da destra prosegue dritta fino alla testa di Cristo per poi interrompersi nella figura dell'apostolo piegato con le mani giunte al volto, forse Giovanni. Anche il sarcofago di Maria, semplice ma ravvivato da decori cosmateschi, \u00e8 appena scostato verso sinistra, rompendo la fissit\u00e0 di una rigida frontalit\u00e0. \nRiuscita appare l'espressione dei sentimenti di dolore dei convenuti, nella gestualit\u00e0, come negli affreschi dei cicli assisiate e padovano. Il chiaroscuro appare qui attenuato da passaggi morbidi, che esaltano la concertazione dei colori pastello degli abiti e dei delicati toni degli incarnati. L'angelo reggente un cero a destra \u00e8 quasi identico a quello inginocchiato ai piedi di Maria nella \"Maest\u00e0\" degli Uffizi. "}
{"id": "3978069", "revid": "887364", "url": "https://it.wikipedia.org/wiki?curid=3978069", "title": "Basilica pontificia", "text": ""}
{"id": "3978072", "revid": "71155", "url": "https://it.wikipedia.org/wiki?curid=3978072", "title": "Eruzione del Vesuvio", "text": ""}
{"id": "3978081", "revid": "287204", "url": "https://it.wikipedia.org/wiki?curid=3978081", "title": "Basilica dell'Assunta", "text": "Basilica dell'Assunta"}
{"id": "3978082", "revid": "124123", "url": "https://it.wikipedia.org/wiki?curid=3978082", "title": "Italo Pacchioni", "text": "Biografia.\nItalo Pacchioni nacque nel 1872 a Mirandola, al civico 55 dell'isolato del Castello dei Pico.\nSulla storia di Italo Pacchioni esistono fonti scarse e contraddittorie a partire dalla data di inizio della sua attivit\u00e0 di fotografo; la rivista Cinema, 25 maggio '42 ci dice che il Pacchioni possedeva uno studio fotografico a Milano gi\u00e0 nel 1891, mentre nella recente pubblicazione della Fondazione Cineteca Italiana, \"Moltiplicare l'istante\" (2007) gli autori propongono il 1893. Altre fonti ci dicono che in questi anni esercitava la stessa professione a Mirandola.\nSappiamo per\u00f2, attraverso la sua invenzione conservata al Museo del Cinema della Fondazione Cineteca Italiana a Milano, che il Pacchioni era uomo di cultura tecnica pi\u00f9 che artistica, dotato di un acuto spirito di osservazione. Nel 1896 fu testimone a Parigi delle prime proiezioni pubbliche e, tentato invano di accaparrarsi un modello da portare a casa, si annot\u00f2 o memorizz\u00f2 il funzionamento dettagliato del cin\u00e9matographe dei Lumi\u00e8re con anche un po' di materiale che in Italia sarebbe stato irreperibile. Con l'aiuto del fratello Enrico e di un meccanico di cui ci \u00e8 giunto solo il cognome, Veronelli, assembl\u00f2 la macchina da presa e proiezione di cui si \u00e8 detto.\nSe la forma della macchina era del tutto uguale, anche come dimensioni, al cin\u00e9matographe, il funzionamento differiva in alcuni punti: l'illuminazione era ottenuta mediante un saturatore ossieterico, con l'ossigeno contenuto e rilasciato gradualmente da una sacca a forma di mantice; c'era anche un tentativo di stereoscopia, ottenuto attraverso il passaggio di due pellicole l'una vicino all'altra; l'ottica e qualche altro pezzo provenivano da Parigi, il resto era esclusiva del Pacchioni. Sempre dalla rivista Cinema del 42 sappiamo che la difficolt\u00e0 pi\u00f9 grande affrontata da Pacchioni e compagni fu far corrispondere la pellicola alle griffe della macchina copiata, difficolt\u00e0 superata praticando manualmente le perforazioni sulla striscia fotografica.\nDopo la prima proiezione eseguita il 31 ottobre 1896 a Mirandola, Italo Pacchioni gir\u00f2 l'Italia con la sua invenzione e propose spettacoli di 45 minuti, a differenza di quelli dei Lumi\u00e8re di durata non superiore ai 25: 10, 15 a volte anche 20 film a seconda della quantit\u00e0 del pubblico pagante. Il sonoro era costituito da gruppi musicali improvvisati, non c'erano didascalie e, all'occorrenza, i titoli venivano urlati dalla cabina di proiezione.\nIl pioniere abbandon\u00f2 ogni attivit\u00e0 cinematografica nel 1902. Apr\u00ec poi uno studio fotografico a Milano, e quindi altri due, uno a Busto Arsizio e uno ad Abbiategrasso.\nMor\u00ec a Milano nel 1940 e venne sepolto al Cimitero Maggiore di Milano.\nOpere.\nOltre a queste opere, la Fondazione Cineteca Italiana conserva alcuni filmati anonimi e senza data, ma che sono attribuiti a Italo Pacchioni (per via del tipo di perforazione della pellicola)"}
{"id": "3978084", "revid": "729019", "url": "https://it.wikipedia.org/wiki?curid=3978084", "title": "Makanru\u0161i", "text": "Makanru\u0161i (in russo \u041c\u0430\u043a\u0430\u043d\u0440\u0443\u0448\u0438; conosciuta anche come Makanru o Macansu; in giapponese \u78e8\u52d8\u7559\u5cf6, Makanru-t\u014d) \u00e8 un'isola russa che fa parte dell'arcipelago delle Isole Curili ed \u00e8 situata nel Mare di Ochotsk. \nAmministrativamente fa parte del Severo-Kuril'skij rajon dell'oblast' di Sachalin, nel Circondario federale dell'Estremo Oriente. Il suo nome viene dalla lingua ainu. L'isola \u00e8 disabitata.\nGeografia.\nL'isola si trova nella parte settentrionale delle isole Curili, a nord-ovest di Onekotan, da cui \u00e8 separata dallo stretto di Evreinov (\u043f\u0440\u043e\u043b\u0438\u0432 \u0415\u0432\u0440\u0435\u0438\u043d\u043e\u0432\u0430), largo 28\u00a0km.\nL'isola \u00e8 la parte emersa di uno stratovulcano spento, il monte Makanru\u0161i (\u0433\u043e\u0440\u0430 \u041c\u0430\u043a\u0430\u043d\u0440\u0443\u0448\u0438), la cui altezza \u00e8 di 1.169\u00a0m s.l.m.; l'isola ha una forma ovale, con una lunghezza di 10\u00a0km e una larghezza di 7,5\u00a0km. La sua superficie \u00e8 di 49\u00a0km\u00b2. Makanru\u0161i si allunga verso sud con una piccola penisola, che termina in capo Poludennyj (\u043c\u044b\u0441 \u041f\u043e\u043b\u0443\u0434\u0435\u043d\u043d\u044b\u0439), a ovest della quale, nell'insenatura Vostok (\u0431\u0443\u0445\u0442\u0430 \u0412\u043e\u0441\u0442\u043e\u043a), che offre un buon ancoraggio, sfocia un corso d'acqua dolce, il Pit'evoj (\u041f\u0438\u0442\u044c\u0435\u0432\u043e\u0439); tutti gli altri corsi d'acqua dell'isola contengono molto zolfo.\nA ovest, a una distanza di 20\u00a0km, si trovano gli scogli Avos' (\u0441\u043a\u0430\u043b\u044b \u0410\u0432\u043e\u0441\u044c).\nFauna e flora.\nSull'isola ci sono volpi e piccoli roditori e sulla costa i leoni marini di Steller. Sono presenti macchie di ontani e, vicino alla costa: rovo artico, giglio martagone, ortica, e specie di \"Empetrum\" e \"Veratrum\"; le rive sono ricoperte di \"Laminaria\", una specie delle alghe brune.\nStoria.\nMakanru\u0161i sembra non essere mai stata abitata. Appare su una mappa ufficiale dei territori del clan Matsumae, un dominio feudale del periodo Edo in Giappone (1644), domini confermati ufficialmente dallo shogunato Tokugawa nel 1715.\nSuccessivamente la sovranit\u00e0 pass\u00f2 all'Impero russo, in base ai termini del Trattato di Shimoda nel 1855.\nNel 1875, la sovranit\u00e0 fu trasferita all'Impero giapponese con il Trattato di San Pietroburgo insieme al resto delle isole Curili. Amministrativamente l'isola faceva parte della sottoprefettura di Nemuro, nella prefettura di Hokkaid\u014d.\nDopo la seconda guerra mondiale, l'isola pass\u00f2 sotto il controllo dell'Unione Sovietica e attualmente fa parte della Federazione Russa. "}
{"id": "3978087", "revid": "1149807", "url": "https://it.wikipedia.org/wiki?curid=3978087", "title": "Siete pronti?", "text": "Siete pronti? (\"Ready or Not\") \u00e8 una serie televisiva canadese di genere teen drama, andata in onda dal 1993 al 1997, composta da 5 stagioni per un totale di 65 episodi. \nInizialmente lo show era stato concepito come un cortometraggio intitolato \"Thirty-Two Double\", ma i produttori, dopo aver avvertito il potenziale per un programma di successo, lo hanno trasformato in una serie televisiva.\nTrama.\nLa serie segue le vicende delle migliori amiche Amanda Zimm e Elizabeth \"Busy\" Ramone, alle prese con le gioie e i problemi quotidiani tipici della fase pre-adolescenziale."}
{"id": "3978088", "revid": "36426", "url": "https://it.wikipedia.org/wiki?curid=3978088", "title": "Crocifisso di Ognissanti", "text": "Il Crocifisso di Ognissanti \u00e8 un dipinto a tempera e oro su tavola (468x375 cm) attribuito a Giotto, databile al 1315 circa e conservato nella chiesa di Ognissanti di Firenze.\nStoria.\nLa croce venne assegnata a Giotto per la prima volta dal Ghiberti, che nei suoi \"Commentari\" ricord\u00f2 altre opere dell'artista negli altari della chiesa, quali la \"Maest\u00e0\" e la \"Dormitio Virginis\". Doveva originariamente essere collocata sul presbiterio, in posizione quindi dominante la navata e i fedeli, non lontano dalla gi\u00e0 citata \"Maest\u00e0\".\nAssai deperita, era conservata in un ambiente adiacente alla basilica ed attribuita al \"Parente di Giotto\" o a un \"anonimo giottesco\", in ogni caso qualcuno assai vicino a Giotto e di grandissime capacit\u00e0 pittoriche. Sottoposta ad accurato restauro a partire dal 2005 (Opificio delle Pietre Dure, Firenze) l'opera si \u00e8 rivelata chiaramente autografa di Giotto, con una datazione collocabile al 1315 circa.\nDal 6 novembre 2010 il crocifisso \u00e8 stato ricollocato all'interno del transetto di sinistra valorizzato da un'illuminazione appositamente studiata.\nDescrizione e stile.\nIl grande crocifisso era in origine pi\u00f9 alto, con un soppedaneo che doveva rappresentare schematicamente il Golgota oggi perduto. La tipologia richiama le pi\u00f9 o meno coeve croci di Rimini e di Padova, con la sagoma mistilinea e la figura di Cristo dal corpo \u00e8 scarno e allungato, con passaggi di colore morbidi e calibrati e brani di virtuosismo come il perizoma trasparente. La luce \u00e8 al tempo stesso intensa e morbida, e mette in risalto le membra, dipinte con cura riportando anche le vene, i tendini, lo schema osseo della gabbia toracica. L'espressione del Cristo \u00e8 sofferente ma dignitosa, di grande spiritualit\u00e0.\nSpicca l'uso del costoso blu oltremare nei bracci della croce. Ai lati si trovano tabelle quadrilobare con i dolenti a mezzo busto (\"Maria\" e \"Giovanni\") e in alto la figura del \"Redentore benedicente\"."}
{"id": "3978090", "revid": "339392", "url": "https://it.wikipedia.org/wiki?curid=3978090", "title": "Nucleo Radiomobile", "text": ""}
{"id": "3978091", "revid": "1456895", "url": "https://it.wikipedia.org/wiki?curid=3978091", "title": "Roberto Mogranzini", "text": "Fondatore e direttore dell'Accademia Internazionale di Scacchi di Perugia, scuola di scacchi che dal 2012 \u00e8 stata insignita della qualifica di FIDE Academy titolo per il quale hanno la fortuna di fregiarsi solo 10 accademie nel mondo.\nNell'ottobre 2018 \u00e8 stato nominato dalla Fide International Organizer (IO).\nCarriera scacchistica.\nImpara a giocare a scacchi quando frequenta le scuole elementari con gli istruttori Paolo De Lauretis e Riccardo Bonucci. Si avvicina alla Societ\u00e0 Scacchi \"Augusta Perusia\", dove conosce Ettore Bertolini (presidente della societ\u00e0) e Antonio Sanchirico (arbitro internazionale), durante la sua crescita professionale si \u00e8 potuto avvalere della consulenza di giocatori della forza di Sergio Mariotti, Gyula Sax, Csaba Horv\u00e1th, Igor Naumkin e i fratelli Athanasios e Dimitrios Mastrovasilis.\nVince tutte le edizioni del campionato regionale e provinciale under 16 dal 1993 al 1999, anno in cui diventa campione italiano under 16. Dal 1998 al 2001 vince diversi tornei nel centro Italia e nel 2002 ottiene il titolo di Maestro. A partire dal 2003 inizia a dedicarsi anche all'attivit\u00e0 didattica e apre a Perugia l'\"Accademia Internazionale di Scacchi\".\nNel 2005, divenuto Maestro Fide, viene chiamato nella nazionale italiana al campionato europeo a squadre di G\u00f6teborg. Conquista le norme di Maestro Internazionale a Cannes e nelle Canarie e viene convocato in terza squadra alle Olimpiadi di Torino del 2006. Nel 2008 vince con Chieti il Campionato Italiano a squadre.\nNell'ottobre 2011 ottiene la prima norma di Grande Maestro a Lubbock nel Texas grazie al secondo posto ottenuto nel gruppo B della Spice Cup.\nNel maggio 2012 ottiene la seconda norma ottenuta a Gallipoli durante il 1\u00ba Torneo Internazionale del Salento, la terza norma la ottiene con il superamento della quota 2500 punti punti Elo e quindi la consacrazione a Grande maestro nel dicembre dello stesso anno sempre con un secondo posto, a Padova durante il Festival scacchistico internazionale di Padova.\nIl titolo \u00e8 stato ufficializzato dalla FIDE in maggio 2013 a Baku in Azerbaigian..\nNel 2014, nel 2015, nel 2017 e nel 2018 vince il Campionato italiano di scacchi a squadre con la squadra padovana dell'Obiettivo Risarcimento.\nNell'aprile 2018 ottiene la medaglia di bronzo nel Campionato italiano semilampo, superato solo per spareggio tecnico da Danyyil Dvirnyy e Sabino Brunello.\nNella lista FIDE di giugno 2016 ha raggiunto il suo record personale con un punteggio Elo di 2514 punti."}
{"id": "3978094", "revid": "1305772", "url": "https://it.wikipedia.org/wiki?curid=3978094", "title": "Il mondo di Shirley", "text": "Il mondo di Shirley (\"Shirley's World\") \u00e8 una serie televisiva britannica in 17 episodi trasmessi per la prima volta nel corso di una sola stagione dal 1971 al 1972.\n\u00c8 una commedia incentrata sulle vicende della fotoreporter Shirley MacLaine e del suo editore Dennis Croft, direttore del \"World Illustrated\". La serie fu girata in molte localit\u00e0 diverse, dalla Scozia al Giappone ad Hong Kong. Pur essendo una produzione britannica, fu trasmessa in prima televisiva sulla rete statunitense ABC dal settembre del 1971 al gennaio del 1972.\nPersonaggi e interpreti.\nGuest star.\nTra le guest star: John Neville, James Villiers, Neil Hallett, Nigel Davenport, Dandy Nichols, Rayner Newmark, James Booth, Charles Lloyd Pack, Joss Ackland, Arthur Howard, Yasuko Nagazumi, Una Stubbs, Nicky Henson, Isa Miranda, Brian Blessed, John Glyn-Jones, Hao Lui-Wan, Yu Ling, Erik Chitty, Skip Martin, Jacqui Chan, Patrick Newell, Robert Robinson, Kathy Hu, Joe Baker, Murray Head, Burt Kwouk, Rodney Bewes, Norman Bird, Jeremy Lloyd.\nProduzione.\nLa serie, ideata da Frank Tarloff e Melville Shavelson, fu prodotta da Associated Television e Incorporated Television Company e girata nei Pinewood Studios a Iver Heath in Inghilterra. Le musiche furono composte da John Barry e Laurie Johnson.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa prima negli Stati Uniti sulla ABC dal 15 settembre 1971 al 5 gennaio 1972 e poi nel Regno Unito dal 7 aprile 1972 al 25 luglio 1972 sulla rete televisiva Independent Television. In Italia \u00e8 stata trasmessa su RaiUno con il titolo \"Il mondo di Shirley\"."}
{"id": "3978095", "revid": "46931", "url": "https://it.wikipedia.org/wiki?curid=3978095", "title": "Shirley's World", "text": ""}
{"id": "3978098", "revid": "533647", "url": "https://it.wikipedia.org/wiki?curid=3978098", "title": "Ivanildo Soares Cassam\u00e1", "text": ""}
{"id": "3978100", "revid": "461603", "url": "https://it.wikipedia.org/wiki?curid=3978100", "title": "Ivanildo Cassam\u00e1", "text": ""}
{"id": "3978104", "revid": "537927", "url": "https://it.wikipedia.org/wiki?curid=3978104", "title": "Edward James Muggeridge", "text": ""}
{"id": "3978105", "revid": "287204", "url": "https://it.wikipedia.org/wiki?curid=3978105", "title": "ITF Women's Circuit aprile-giugno 2012", "text": "L'ITF Women's Circuit 2012 \u00e8 una serie di tornei gestita dall'organo internazionale del tennis, l'ITF. Lo scopo di questi tornei \u00e8 quello di permettere, in particolare alle giovani tenniste, di migliorare la loro classifica per giocare in tornei pi\u00f9 importanti. L'ITF Women's Circuit comprende tornei che hanno montepremi che vanno dai 10.000 ai 100.000 dollari."}
{"id": "3978106", "revid": "537927", "url": "https://it.wikipedia.org/wiki?curid=3978106", "title": "Eadweard Muygridge", "text": ""}
{"id": "3978107", "revid": "599013", "url": "https://it.wikipedia.org/wiki?curid=3978107", "title": "Arthur Sissis", "text": "Carriera.\nInizia a correre a 7 anni, vincendo diversi titoli. Dal 2009 al 2011 partecipa alla Red Bull Rookies Cup, terminando nell'ultimo anno al secondo posto dietro l'italiano Lorenzo Baldassarri. Esordisce nel motomondiale nel 2011 in occasione del Gran Premio della Malesia, quando corre nella classe 125 come sostituto dell'infortunato Niklas Ajo, terminando la gara al ventesimo posto.\nNel 2012 partecipa come pilota titolare nella classe Moto3 con il team Red Bull KTM Ajo. Ottiene un terzo posto in Australia e conclude la stagione al 12\u00ba posto con 84 punti.\nNel 2013 rimane nello stesso team, con compagni di squadra Luis Salom e Zulfahmi Khairuddin. Ottiene come miglior risultato un sesto posto a Indianapolis e termina la stagione al 15\u00ba posto con 59 punti.\nNel 2014 passa a guidare la Mahindra MGP3O del team Mahindra Racing; il compagno di squadra \u00e8 Miguel Oliveira. Viene sostituito dopo il Gran Premio della Repubblica Ceca da Andrea Migno. Ha totalizzato 3 punti. In questa stagione \u00e8 costretto a saltare il Gran Premio del Qatar a causa di una tonsillite."}
{"id": "3978108", "revid": "483325", "url": "https://it.wikipedia.org/wiki?curid=3978108", "title": "Rosy Mauro", "text": ""}
{"id": "3978112", "revid": "1647404", "url": "https://it.wikipedia.org/wiki?curid=3978112", "title": "One Shot Disco Volume 2", "text": "One Shot Disco Volume 2 - The Definitive Discollection \u00e8 la seconda raccolta di musica dance degli anni '70, pubblicata in Italia dalla Universal su CD (catalogo 314 5 41142 2) e cassetta (314 5 41142 4) nel 2000, appartenente alla serie \"One Shot Disco\" della collana \"One Shot\".\nRaggiunge la posizione numero 13 nella classifica degli album in Italia, risultando il 168\u00b0 pi\u00f9 venduto durante il 2000.\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono."}
{"id": "3978113", "revid": "339392", "url": "https://it.wikipedia.org/wiki?curid=3978113", "title": "Patriarca di Alessandria d'Egitto", "text": ""}
{"id": "3978117", "revid": "767487", "url": "https://it.wikipedia.org/wiki?curid=3978117", "title": "Tony Vilar", "text": "Biografia.\nDi famiglia povera, costretto a emigrare, nel 1952 va, come molti italiani in quel tempo, a cercar fortuna in Argentina. A Buenos Aires si avvicina al mondo della musica grazie all'appoggio di alcuni connazionali, iniziando a cantare a feste e balere dove riscuote notevole successo e inizia a sconfinare oltre lo stato argentino.\nGli anni sessanta segnano una grande svolta per Antonio Ragusa, che in arte da allora si chiamer\u00e0 Tony Vilar, il quale porter\u00e0 al successo il brano internazionale dei fratelli Rigual, \"Cuanto calienta el sol\": il brano superer\u00e0 il milione di dischi venduti, e garantir\u00e0 all'artista fama internazionale. Tony Vilar inizia ad essere richiestissimo, tanto da dover affrontare a volte anche quattro spettacoli in una serata.\nRimane sempre legato all'Italia, tanto che riproporr\u00e0 in chiave ispanoamericana numerosi brani di successo in Italia, portando a conoscenza al suo pubblico le canzoni di Mina e Adriano Celentano.\nDopo un concerto a Buenos Aires nel 1978, viene abbracciato e osannato da alcune fan, ma subir\u00e0 una delusione che lo segner\u00e0 oltremodo, costringendolo a lasciare il mondo della musica.\nIl suo ritiro dalle scene avviene in sordina, decide di intraprendere la carriera da imprenditore trasferendosi a New York nel Bronx aprendo una concessionario di automobili usate.\nNel 2005 il regista Giuseppe Gagliardi ricostruisce la sua storia nel film \"La vera leggenda di Tony Vilar\". Presentato fra gli Eventi speciali della Festa del Cinema di Roma 2006, \u00e8 uscito nelle sale italiane il 24 novembre 2006.\nIl cantante ha espresso molte lodi a favore di questo film a lui dedicato, perch\u00e9 \u00e8 stato un'opportunit\u00e0 di tornare in Italia con proprio nome d'arte.\nDiscografia.\nLong Play 1961 - Y los cielos lloraron - Cuando Calienta el Sol - Quince a\u00f1os tiene mi amor - Rock del Fuego - Diablito - Esa Chica - Mira como me Balanceo - Nada vale sin amor - IMPACTO Long Play 1962- El extra\u00f1o es pelado 1970 - Rolando Y M\u00f3nica (tema de la novela Rolando Rivas Taxista 1974) Nuestra Rutina 1975 -"}
{"id": "3978118", "revid": "307923", "url": "https://it.wikipedia.org/wiki?curid=3978118", "title": "Episodi di Kark\u00fa (prima stagione)", "text": ""}
{"id": "3978119", "revid": "287204", "url": "https://it.wikipedia.org/wiki?curid=3978119", "title": "Robert Robinson", "text": ""}
{"id": "3978123", "revid": "731511", "url": "https://it.wikipedia.org/wiki?curid=3978123", "title": "Danyyil Dvirnyy", "text": "Biografia.\nCominci\u00f2 a giocare a scacchi a livello agonistico all'et\u00e0 di 13 anni, dopo essersi trasferito con la famiglia in Italia.\n\u00c8 Grande Maestro dal 2013, anno in cui realizza le tre norme utili al conseguimento del pi\u00f9 prestigioso titolo scacchistico. Nello stesso anno vince il Campionato italiano a squadre nella serie Master 2013 con la squadra dell'Obiettivo Risarcimento Padova e ottiene il titolo di Campione Italiano di Scacchi Assoluto, che bissa nel 2015.\nHa partecipato con l'Italia a tre olimpiadi degli scacchi dal 2012 al 2016, ha vinto 10 partite, pareggiate 10 e perse 5.\nIl suo record nel rating mondiale lo ottiene nella classifica FIDE di marzo 2014 dove totalizza 2575 punti Elo, al 5\u00ba posto in Italia dopo Fabiano Caruana, Sabino Brunello, Daniele Vocaturo e Alberto David.\nPrincipali risultati.\nCampione regionale giovanile nel 2004 e nel 2005. Campione italiano under 14 nel 2004 e under 20 nel 2008 . Vincitore del torneo B di Bratto nel 2004, dei tornei internazionali di Cattolica e Bassano nel 2006, di Montebelluna nel 2007, 2008 e 2009, di Firenze (Florence Move) nel 2012 e l'Open Nazionale Semilampo \"Giovanni Possamai\" di Pieve di Soligo nel 2007 e 2012 .\nNel 2010 ottiene il titolo di Maestro Internazionale.\nNel Campionato Italiano Assoluto giunge secondo nella finale di Perugia 2011, dietro Caruana, e nella finale di Torino 2012 a pari merito con Guido Caprio e dietro Alberto David.\nHa vinto il Campionato Italiano Semilampo nel 2010, il Campionato Italiano Rapid nel 2012 e il Campionato Italiano Lampo (Blitz) nel 2013, diventando il primo e per ora unico giocatore italiano a vincere i tre diversi titoli italiani nel gioco veloce degli scacchi .\nNel 2013 vince Il CIS (Campionato Italiano a Squadre) Serie Master con la squadra \"Obiettivo Risarcimento Padova\", il 22\u00ba Trofeo \"Comune di Ceriano Laghetto\" (1\u00ba/3 marzo), il 1\u00ba Open Internazionale \"Citt\u00e0 di Spoleto\" (29 marzo/1\u00ba aprile), ottiene la sua prima norma di Grande maestro al torneo \"Karpos Open 2013\" (9/16 marzo) che si \u00e8 svolto a Skopje, e vince il 4\u00ba Torneo Internazionale \"Forni di Sopra - Dolomiti\" (15/22 giugno).\nNell'agosto del 2013 giunge secondo, per spareggio tecnico, al 24\u00ba Festival Internazionale di Porto San Giorgio, conseguendo cos\u00ec la seconda norma di Grande Maestro.\nNel settembre del 2013 a Vallo della Brazza ottiene nel corso Campionato Croato a Squadre (Lega 1.B), la terza definitiva Norma di Grande Maestro che gli permette di aggiudicarsi il prestigioso titolo scacchistico .\nIl 2 dicembre 2013 vince per la prima volta il Campionato Italiano di Scacchi Assoluto nella finale di Roma, distanziando di un punto i GM Sabino Brunello e Alberto David.\nNel 2014 vince Il CIS (Campionato Italiano a Squadre) Serie Master con la squadra \"Obiettivo Risarcimento Padova\", e si classifica secondo nel Campionato Italiano di Scacchi Assoluto nella finale di Boscotrecase.\nNel 2015 vince ancora Il CIS (Campionato Italiano a Squadre) Serie Master con la squadra \"Obiettivo Risarcimento Padova\". Nel giugno del 2015 vince per la seconda volta il ricco torneo di Forni di Sopra ottenendo 6,5 punti e superando per spareggio tecnico Eduardas Rozentalis, Csaba Horv\u00e1th, Fabrizio Bellia e Igor' Naumkin. Ad agosto vince il 2\u00ba Festival Open Poetto a Quartu Sant'Elena (Cagliari) con 6 punti.\nNel dicembre 2015 a Milano vince per la seconda volta il CIA (Campionato Italiano Assoluto), superando negli spareggi rapidi Alberto David e Axel Rombaldoni.\nNel maggio del 2017 a Gallipoli vince il Campionato italiano di scacchi a squadre con la squadra del Obiettivo Risarcimento Padova. In agosto contribuisce alla promozione in prima divisione spagnola del Club Ajedrez Grandama Santa Luc\u00eda delle Canarie.\nNel gennaio del 2018 con 7,5 punti su 9 giunge 2\u00ba per spareggio tecnico sull'indiano Mishra Swayams e il russo Evgenij Glejzerov alle spalle della vincitrice Lei Tingjie nel XLIII Torneo Abierto \u201cCiudad de Sevilla\u201d.\nTra marzo e aprile del 2018 vince sia il Campionato Italiano Rapid con 6.5 punti su 7 che quello semilampo con 7,5 su 9. Nel maggio del 2018 a Gallipoli vince il Campionato italiano di scacchi a squadre con la squadra del Obiettivo Risarcimento Padova.\nNel maggio del 2019 a Bressanone vince ancora il Campionato italiano di scacchi a squadre con la squadra del Obiettivo Risarcimento Padova. Nel novembre dello stesso anno vince a Firenze con 4,5 punti su 5 il torneo Florence Move.\nNel febbraio 2021 a Mestre vince il 1\u00b0 Mestre Hotel Sheraton Festival Weekend ottenendo 4 punti come Luca Moroni, Matej Sebenik e Alberto Barp, ma superandoli per spareggio tecnico . "}
{"id": "3978127", "revid": "889336", "url": "https://it.wikipedia.org/wiki?curid=3978127", "title": "Nivaldo Alves Freitas Santos", "text": ""}
{"id": "3978128", "revid": "461603", "url": "https://it.wikipedia.org/wiki?curid=3978128", "title": "Nivaldo", "text": ""}
{"id": "3978129", "revid": "461603", "url": "https://it.wikipedia.org/wiki?curid=3978129", "title": "Nivaldo Alves", "text": ""}
{"id": "3978131", "revid": "84184", "url": "https://it.wikipedia.org/wiki?curid=3978131", "title": "Pacchioni", "text": ""}
{"id": "3978136", "revid": "1305772", "url": "https://it.wikipedia.org/wiki?curid=3978136", "title": "Byakkotai", "text": "Il , da Byakko, letteralmente \"tigre bianca\", fu un gruppo di 305 giovani, samurai del dominio Aizu che combatterono durante la guerra Boshin.\nStoria.\nIl Byakkotai faceva parte delle quattro unit\u00e0 militari di Aizu, istituite durante l'impulso alla modernizzazione militare emerso dopo la battaglia di Toba-Fushimi. Le altre tre unit\u00e0 furono Genbutai (Tartaruga nera), Seiry\u016btai(Dragone azzurro), e Suzakutai (uccello vermiglio). Ciascuno dei quattro fu chiamato cos\u00ec in onore dei quattro animali che tutelano i punti cardinali. Il Byakkotai doveva essere una unit\u00e0 di riserva, in quanto era composta da giovani, da 16 a 17 anni figli di samurai Aizu. Venne ulteriormente suddiviso, secondo le linee di rango all'interno della popolazione samurai del dominio: due squadre provenivano dal superiore (\"shich\u016b\"), due dal rango medio (\"yoriai\"), e due da quello pi\u00f9 basso (\"ashigaru\").\nVenti dei membri della seconda squadra \"shich\u016b\", durante la guerra Boshin combattuta tra i sostenitori dello shogunato, tra i quali figurava il clan Aizu, e i clan filo-imperiali, rimasero tagliati fuori dal resto della loro unit\u00e0 dopo la battaglia di Tonoguchihara. Il gruppo si ritir\u00f2 sulla collina Iimori, che si affacciava sul Castello di Aizuwakamatsu, da dove videro quello che pensavano fosse il castello in fiamme, e commisero seppuku in preda alla disperazione, credendo che il loro signore Matsudaira Katamori e le famiglie fossero perite per mano nemica. Il suicidio di questi 20 membri Byakkotai fu frutto di una valutazione erronea, in quanto le difese del castello non erano state violate, e solo la citt\u00e0 castello che circondava la cittadella interna era in fiamme. Poich\u00e9 la maggior parte della citt\u00e0 era tra la collina e il castello, i byakkotai videro colonne di fumo e credettero che il castello fosse caduto in mano nemica.\nI 19 membri Byakkotai che commissero il suicidio rituale furono i seguenti:\nL'unico sopravvissuto, Iinuma Sadakichi, tent\u00f2 invano il suicidio e fu salvato da un contadino locale. Dopo la guerra, si trasfer\u00ec nella vicina citt\u00e0 di Sendai, dove visse fino alla morte. Prest\u00f2 servizio come ufficiale dell'esercito, andando in pensione con il grado di capitano, e come funzionario del locale ufficio postale.\nDopo la guerra, i loro corpi rimasero esposti alle intemperie fino a quando il permesso di seppellirli fu finalmente concesso dal governo imperiale. Un memoriale fu poi eretto presso la collina Limori nel luogo dove questi 20 membri Byakkotai sono sepolti. Una pietra con incisa una poesia del daimy\u014d Matsudaira Katamori si trova presso il sito:\nIl resto del corpo Byakkotai continu\u00f2 a combattere nella battaglia di Aizu, con molti dei membri che contribuirono alla difesa del castello di Aizu. Molti membri Byakkotai sopravvissero alla guerra e due di loro riuscirono ad ottenere ruoli di primo piano durante il periodo Meiji: il fisico e storico Yamakawa Kenjiro e l'ammiraglio della Marina imperiale giapponese Dewa Shigeto.\nL'ammirazione di Benito Mussolini.\nBenito Mussolini, sentito parlare della storia dei membri Byakkotai che avevano commesso suicidio rituale, rimase profondamente impressionato dalla fedelt\u00e0 al loro signore. Nel 1928 fece dono di una colonna pompeiana perch\u00e9 venisse eretta presso la tomba sulla collina Limori; questa colonna vi rimane tutt'oggi.\nIl cenotafio inviato dal governo italiano nel 1928 \u00e8 costituito da un basamento in marmo di Carrara, sul quale si erge una colonna rinvenuta negli scavi di Pompei, sormontata da un'aquila in bronzo. L'iscrizione recita:"}
{"id": "3978142", "revid": "48695840", "url": "https://it.wikipedia.org/wiki?curid=3978142", "title": "Pioniere del cinema", "text": ""}
{"id": "3978143", "revid": "1008732", "url": "https://it.wikipedia.org/wiki?curid=3978143", "title": "Esagono invernale", "text": "L'Esagono invernale (detto anche Circolo invernale) \u00e8 un asterismo avente forma esagonale i cui vertici sono (in senso antiorario) le stelle Rigel, Aldebaran, Capella, Polluce, Procione e Sirio. \u00c8 visibile da dicembre a marzo nella volta celeste dell'emisfero boreale e della maggior parte delle altre regioni terrestri (fanno eccezione l'Isola del Sud della Nuova Zelanda, la parte pi\u00f9 meridionale di Cile e Argentina e la zona antartica). Ai tropici e nell'emisfero australe l'asterismo (denominato in questo caso \"esagono estivo\") pu\u00f2 essere allargato verso sud a comprendere la stella Canopo.\nPi\u00f9 piccolo e con una forma pi\u00f9 regolare \u00e8 il Triangolo invernale, un triangolo approssimativamente equilatero inscritto nell'esagono, del quale condivide due vertici (Sirio e Procione) \u2013 il terzo vertice del triangolo \u00e8 Betelgeuse. Una volta localizzato il triangolo, pu\u00f2 quindi essere individuato anche l'asterismo pi\u00f9 esteso.\nLe sei stelle che compongono l'esagono fanno parte di altrettante costellazioni: in senso antiorario a partire da Rigel queste sono Orione, Toro, Auriga, Gemelli, Cane Minore e Cane Maggiore."}
{"id": "3978150", "revid": "1457847", "url": "https://it.wikipedia.org/wiki?curid=3978150", "title": "Daniele Genocchio", "text": "Biografia.\nCampione Regionale giovanile nel 1994 e 1995. Dopo una serie di ottimi piazzamenti nel 1997 diventa Campione Nazionale under 16 e nello stesso anno raggiunge il titolo di Maestro FSI.\nHa rappresentato l\u2019Italia alla Mitropa Cup nel 1999 e ha fatto parte della seconda squadra olimpica a Torino 2006. Maestro internazionale dal 2010.\nHa raggiunto il proprio record di punti elo nel novembre 2009 con 2464 punti ."}
{"id": "3978152", "revid": "1305772", "url": "https://it.wikipedia.org/wiki?curid=3978152", "title": "Jungle Hunt", "text": "Jungle Hunt \u00e8 un videogioco d'azione arcade del 1982, sviluppato da Taito, nel quale un esploratore deve attraversare la giungla per salvare una donna dai cannibali.\nInizialmente venne pubblicato in Giappone come Jungle King, e aveva come protagonista un'imitazione di Tarzan. Dopo qualche tempo dalla pubblicazione in America, per motivi di copyright, Taito fu costretta a fare delle modifiche alla versione occidentale, in particolare rimuovere l'urlo iniziale di Tarzan e cambiare lo sprite principale con quello dell'esploratore. Una versione con il titolo modificato in \"Jungle Hunt\", ma mantenendo le caratteristiche di Tarzan, usc\u00ec solo in Brasile.\nIl gioco venne convertito nel 1983-1984 da Atari per diversi home computer e console, sempre con l'esploratore come protagonista. Comparve anche per piattaforme pi\u00f9 moderne nella raccolta di emulazioni \"Taito Legends\".\nUn altro videogioco chiamato \"Pirate Pete\", sempre di Taito, replica le stesse dinamiche di \"Jungle Hunt\".\nModalit\u00e0 di gioco.\nIl gioco si svolge su quattro livelli con meccanica di gioco diversa, che si ripetono ciclicamente: quando si finisce l'ultimo si ricomincia dal primo ma con difficolt\u00e0 maggiore. La visuale \u00e8 di profilo e a scorrimento orizzontale, da destra verso sinistra.\nQuando si ricomincier\u00e0 dal primo livello, un ulteriore pericolo \u00e8 dato dalle scimmie che si trovano appollaiate su alcune liane: bisogna aspettare che esse lascino una parte libera delle liane per poi balzare su queste."}
{"id": "3978158", "revid": "729019", "url": "https://it.wikipedia.org/wiki?curid=3978158", "title": "Campeonato Profesional 1955", "text": "Il Campeonato Profesional 1955 fu la 8\u00aa edizione della massima serie del campionato colombiano di calcio, e fu vinta dall'Independiente Medell\u00edn.\nAvvenimenti.\nL'Atl\u00e9tico Manizales viene sciolto, mentre l'Uni\u00f3n Magdalena viene espulso dalla federazione per via del suo ritiro all'ultima giornata del campionato precedente: a sostituire queste due formazioni sono C\u00facuta e Deportes Tolima; per quest'ultima si tratta della prima stagione in massima serie colombiana. La particolarit\u00e0 del torneo \u00e8 la formula: anzich\u00e9 giocarsi in due turni, andata e ritorno, se ne aggiunge un terzo; pertanto, invece di 18 partite, le formazioni partecipanti ne disputano 27.\nStatistiche.\nPrimati stagionali.\nRecord"}
{"id": "3978162", "revid": "1442080", "url": "https://it.wikipedia.org/wiki?curid=3978162", "title": "Open Barletta 1997 - Doppio", "text": "\u00c8 stata la 1\u00aa edizione del torneo.\nIl doppio del torneo di tennis Open Barletta 1997, facente parte dell'ATP Challenger Series, ha avuto come vincitori Nuno Marques e Tom Vanhoudt che hanno battuto in finale Alberto Mart\u00edn e Albert Portas 6-3, 6-4."}
{"id": "3978166", "revid": "2131569", "url": "https://it.wikipedia.org/wiki?curid=3978166", "title": "Reazione di Horner-Wadsworth-Emmons", "text": "La reazione di Horner-Wadsworth-Emmons (o reazione HWE) \u00e8 la trasformazione chimica tra un carbanione stabilizzato tramite un fosfonato e un'aldeide (o un chetone) per produrre principalmente alcheni trans.\nQuesta reazione fu scoperta nel 1958 da Leopold Horner come variante della reazione di Wittig. William Wadsworth e William Emmons contribuirono al suo sviluppo.\nIn contrasto con gli ilidi utilizzati nella reazione di Wittig, i carbanioni fosfonati presentano molti vantaggi: sono pi\u00f9 nucleofili e vengono alchilati con facilit\u00e0, possono essere rimossi con poca difficolt\u00e0 tramite un'estrazione e forniscono inoltre un'elevata stereoselettivit\u00e0.\nMeccanismo di reazione.\nLa deprotonazione dell'intermedio (il fosfonato) forma il carbanione 1. Questo va incontro ad un'addizione nucleofila con l'aldeide 2 formando 3a o 3b nello stadio cineticamente limitante. Se R2 = H, allora gli intermedi 3a/3b e 4a/4b possono interconvertirsi facilmente. L'eliminazione finale pu\u00f2 dare l'alchene trans 5 o cis 6.\nEssendo l'alchene trans termodinamicamente pi\u00f9 stabile, la sua formazione \u00e8 favorita se vi \u00e8 una forte equilibrazione tra i due prodotti di addizione.\nLa variante di Still-Gennari consente di produrre alcheni cis utilizzando dei gruppi elettron-attrattori sul fosfonato."}
{"id": "3978167", "revid": "149485", "url": "https://it.wikipedia.org/wiki?curid=3978167", "title": "Campionato mondiale di hockey su ghiaccio - Terza Divisione 2012", "text": "Il Campionato mondiale di hockey su ghiaccio - Terza Divisione 2012 \u00e8 stato un torneo di hockey su ghiaccio organizzato dall'International Ice Hockey Federation. Il torneo si \u00e8 disputato fra il 15 e il 21 aprile 2012. Le sei squadre partecipanti sono state riunite in un unico gruppo. Le partite si sono svolte a Erzurum, in Turchia. La ha concluso il torneo in prima posizione, garantendosi la partecipazione al Campionato mondiale di hockey su ghiaccio - Seconda Divisione 2013."}
{"id": "3978169", "revid": "767487", "url": "https://it.wikipedia.org/wiki?curid=3978169", "title": "\u00c9dson Ricardo Nunes Correia Silva", "text": ""}
{"id": "3978180", "revid": "599013", "url": "https://it.wikipedia.org/wiki?curid=3978180", "title": "Edson Silva", "text": ""}
{"id": "3978181", "revid": "767487", "url": "https://it.wikipedia.org/wiki?curid=3978181", "title": "Mon oncle Antoine", "text": "Mon oncle Antoine (\"Mon oncle Antoine\") \u00e8 un film del 1971 diretto da Claude Jutra."}
{"id": "3978182", "revid": "461603", "url": "https://it.wikipedia.org/wiki?curid=3978182", "title": "\u00c9dson Silva", "text": ""}
{"id": "3978184", "revid": "2033069", "url": "https://it.wikipedia.org/wiki?curid=3978184", "title": "Madigan (serie televisiva)", "text": "Madigan \u00e8 una serie televisiva statunitense in 6 episodi trasmessi per la prima volta nel corso di una sola stagione dal 1972 al 1973. Deriva dal film \"Squadra omicidi, sparate a vista!\" (\"Madigan\") del 1968.\n\u00c8 una serie del genere poliziesco incentrata sulle vicende del detective Daniel \"Dan\" Madigan (interpretato, sia nel film che nella serie, da Richard Widmark) che opera a New York. Madigan \u00e8 un disilluso dalla vita e pratica la sua attivit\u00e0 con metodi molto spartani. Con i suoi modi di fare, si isola da altri rapporti interpersonali che non siano quelli relativi alla sua professione.\nProduzione.\nLa serie fu prodotta da Universal TV\nCast.\nGuest star.\nTra le guest star: Tom Adams, Bruce Boa, Weston Gavin, Rossano Brazzi, Murray Hamilton, Nathan George, Marlene Warfield, Dennis Hines, Robert Moore, Cab Calloway, Joyce Walker, George Cole, Fiona Lewis, David Bauer, Bernard Archard, Arnold Diamond, Damien Thomas, Alfredo Varelli, Lois Markle, Ronny Cox, Tony Lo Bianco, Jennifer Harmon, James Sloyan, Charles Durning, Peter Vaughan, David de Keyser, Paul Humpoletz, John Larch, Rae Allen, Charles Cioffi.\nRegisti.\nTra i registi sono accreditati:\nDistribuzione.\nLa serie fu trasmessa negli Stati Uniti dal 20 settembre 1972 al 28 febbraio 1973 sulla rete televisiva NBC. In Italia \u00e8 stata trasmessa con il titolo \"Madigan\".\nAlcune delle uscite internazionali sono state:"}
{"id": "3978186", "revid": "120080812", "url": "https://it.wikipedia.org/wiki?curid=3978186", "title": "Domenico Gilardoni", "text": "Compose numerosi libretti soprattutto per Gaetano Donizetti dopo avere preso il posto di Andrea Leone Tottola come poeta ufficiale del Teatro San Carlo di Napoli."}
{"id": "3978187", "revid": "228587", "url": "https://it.wikipedia.org/wiki?curid=3978187", "title": "Cattedrali in Svizzera", "text": "Questa \u00e8 una lista di cattedrali in Svizzera."}
{"id": "3978188", "revid": "729019", "url": "https://it.wikipedia.org/wiki?curid=3978188", "title": "Campeonato Profesional 1956", "text": "Il Campeonato Profesional 1956 fu la 9\u00aa edizione della massima serie del campionato colombiano di calcio, e fu vinta dal Deportes Quind\u00edo.\nAvvenimenti.\nLe partecipanti passano da 10 a 13: tornano Deportivo Pereira, Atl\u00e9tico Bucaramanga e Uni\u00f3n Magdalena, mentre il Deportivo Cali lascia il campionato, escluso dalla DIMAYOR; viene creata una nuova squadra, il Libertad di Barranquilla, che fu ammessa al campionato per iniziativa di Roberto Sper. Per la prima volta il miglior marcatore del campionato \u00e8 un giocatore colombiano, Jaime Guti\u00e9rrez.\nStatistiche.\nPrimati stagionali.\nRecord"}
{"id": "3978190", "revid": "1305772", "url": "https://it.wikipedia.org/wiki?curid=3978190", "title": "David Brion Davis", "text": "Divenne professore emerito di storia all'Universit\u00e0 di Yale, e fu fondatore e direttore del \"Yale Gilder Lehrman Center\" per lo studio della schiavit\u00f9, resistenza e sua abolizione. Autore ed editore di sedici libri e frequente contributore al \"The New York Review of Books\", Davis ha giocato un ruolo principale nello spiegare l'ultima storiografia ad un vasto pubblico. I suoi libri sottolineano i legami religiosi e ideologici esistenti fra le condizioni materiali, gli interessi politici ed i nuovi valori. L'ideologia, a suo avviso, non \u00e8 una distorsione deliberata della realt\u00e0 o di una facciata per interessi materiali, ma piuttosto, una lente concettuale attraverso la quale gruppi di persone percepiscono il mondo che li circonda. Davis ha insegnato alla Yale nel periodo 1970-2001, dopo quattordici anni di docenza alla Cornell University. Ha tenuto un anno di lezioni, come professore Harmsworth all'Universit\u00e0 di Oxford, presso il \"Center for Advanced Study in Behavioral Sciences\" di Stanford, e come primo presidente franco-americano della Fondazione per la civilizzazione americana all'\"\u00c9cole des hautes \u00e9tudes en sciences sociales\" di Parigi.\nBiografia.\nNato a Denver nel 1927, figlio del giornalista, romanziere e sceneggiatore Clyde Brion Davis e dell'artista e scrittrice Martha Wirt Davis, visse un'infanzia itinerante in California, Colorado, New York, ancora Colorado e Washington. Nonostante i frequenti spostamenti, Davis fu molto popolare tra i suoi coetanei. Nel 1938, quando la sua famiglia si trasfer\u00ec per un anno a Carmel, in California, i suoi compagni lo elessero presidente di una sesta classe. Tre anni pi\u00f9 tardi, venne eletto presidente della \"Hamburg, New York Junior High School\", circa quarantasette anni prima di divenire presidente dell'\"Organization of American Historians\". L'esperienza, accumulata nel corso della sua adolescenza, di continui spostamenti di residenza serv\u00ec ad accrescere la sua consapevolezza del ruolo della contingenza nella vita delle persone e nella storia. Frequent\u00f2 un corso superiore quinquennale in quattro anni. Nel 1943, dopo essersi trasferito a Manhattan da Beverly Hills, dove aveva dove aveva ottenuto buoni risultati, si iscrisse alla Scuola Superiore di Scienze del Bronx alcune settimane dopo l'inizio delle lezioni. Impossibilitato a raggiungere quanto gli altri suoi compagni avevano nel frattempo appreso, divenne cos\u00ec depresso che prese in considerazione la possibilit\u00e0 di abbandonare gli studi ed arruolarsi nel corpo dei Marines. Per fortuna, verso la fine del termine per le iscrizioni, sua madre riusc\u00ec a iscriverlo alla \"McBurney Prep School\", dove inizialmente fall\u00ec alcuni esami di medio termine, ma nei successivi tre semestri riusc\u00ec cos\u00ec bene che alla laurea ottenne la medaglia d'oro \"Robert Ross McBurney\", il pi\u00f9 alto premio della scuola. Questo gli consent\u00ec di entrare al Dartmouth, l'unico college in cui studi\u00f2 quando era nell'esercito in Germania.\nDopo la laurea, nel giugno del 1945, all'et\u00e0 di 18 anni, fu arruolato e addestrato come fante in preparazione di un'invasione del Giappone, prevista per l'autunno del 1945. Con la fine della guerra, fu assegnato all'occupazione in Germania nel periodo 1945-1946. Divenne un membro della polizia di sicurezza dell'esercito avendo superato un test di lingua tedesca, che aveva studiato al liceo.\nDopo il servizio militare, Davis studi\u00f2 al Dartmouth College, dove si laure\u00f2 in filosofia con una tesi sulle pi\u00f9 recenti concezioni della natura umana. A Dartmouth venne ammesso alla \"Phi Beta Kappa\" nel suo anno da \"junior\" e si laure\u00f2 \"summa cum laude\". Nell'estate del 1947, lavor\u00f2 come autista di camion in una lavanderia e come giardiniere. Nel 1950-51, prima di iscriversi al programma in civilt\u00e0 americana ad Harvard, Davis lavor\u00f2, per la maggior parte dell'anno, alla pianificazione e sorveglianza dei flussi di parti della linea di assemblaggio principale alla Cessna Aircraft a Wichita in Kansas. Frequent\u00f2 poi Harvard per tre anni, 1951-53 e 1954-55, dove complet\u00f2 la sua tesi, che venne accettata dal suo professore Howard Mumford Jones. Nel 1953-54 insegn\u00f2 a tempo pieno al Dartmouth come \"Intern Teaching\" della \"Ford Foundation\". Nel 1955, entr\u00f2 a far parte della facolt\u00e0 di Storia della Cornell University, e durante il suo primo anno di insegnamento, dovette apportare delle revisioni alla sua tesi per soddisfare le richieste di Frederick Merk del Dipartimento di Storia di Harvard.\nCarriera.\nNel 1955, Davis entr\u00f2 alla facolt\u00e0 di storia della Cornell University e nel 1960, pubblic\u00f2 diversi lavori sulla schiavit\u00f9 e la sua influenza sulla cultura occidentale, cos\u00ec come aspetti della sua storia e movimenti di riforma negli Stati Uniti.\nNel 1970, Davis si trasfer\u00ec a Yale, dove insegn\u00f2 fino al 2001.\nNel 1998, fond\u00f2 lo \"Yale Gilder Lehrman Institute\" per lo studio della schiavit\u00f9, della resistenza e dell'abolizione e lo diresse fino al 2004.\nMatrimonio.\nDavis ebbe tre figli dal suo primo matrimonio: Jeremiah Jonathan Davis, Martha Davis Beck, e Sarah Brion Davis.\nSpos\u00f2 poi Toni Hahn Davis il 9 settembre 1971, attualmente Decano Associato per gli alumni e gli affari pubblici presso la \"Yale Law School\". Da lei ebbe due figli, Adam e Jeffrey Noah Benjamin.\nDavis storico.\nStrumentali alla decisione di Davis di diventare uno storico sono state le sue esperienze durante la fase post-bellica in Germania. L\u00ec incontr\u00f2 molti dei problemi che coinvolgono il male morale e il razzismo, che avrebbe dominato la sua attivit\u00e0 di docente. Tra i suoi ricordi pi\u00f9 vivi vi era la sua cattura, a Mannheim, di una guardia polacca, che aveva violentato una bambina tedesca di sei anni, trasmettendole la gonorrea.\nDiversi eventi che coinvolgevano il conflitto razziale emersero nelle sue lettere e nelle memorie. Su una nave per trasporto truppe, in rotta per la Germania, gli venne dato uno sfollagente con l'ordine di fare in modo che le truppe di colore presenti a bordo della nave - fino ad allora non si era accorto che c'erano circa 2.000 soldati di colore sotto il ponte - \"non praticassero il gioco d'azzardo.\". Il fatto lo colp\u00ec, pensando che quella assomigliasse alla stiva di una nave negriera. Successivamente ebbe modo di assistere ad uno scontro armato tra bianchi e neri, fra le truppe statunitensi fuori da un locale di divertimento. Come scrisse pi\u00f9 tardi, i primi anni di occupazione americana della Germania furono come \u00ab...un microcosmo delle lotte razziali e dei diritti civili che dominarono gli Stati Uniti negli anni 1950 e 1960\u00bb, concedendo alle truppe afro-americane una libert\u00e0 razziale che non avevano mai sperimentato in patria, mettendo a nudo il \"razzismo semi-fascista\" di molti ufficiali e militari di truppa bianchi.\nIn una lettera ai suoi genitori, datata 9 ottobre 1946 e portante il timbro postale di Stoccarda, espresse il suo primo interesse per la storia:\nIn un saggio fondamentale sulla \"American Historical Review\" del 1968 dal titolo \"Alcune indicazioni recenti nella storia culturale americana\", Davis ha invitato gli storici a dedicare maggiore attenzione alla dimensione culturale per migliorare la comprensione delle controversie sociali, politiche decisionali e di espressione letteraria. In un momento in cui la storia sociale era in ascesa, e la storia culturale veniva associata allo studio delle arti, il gusto e la cultura popolare, e la storia intellettuale, allo studio di idee astratte in gran parte divergenti da specifici contesti sociali, si appell\u00f2 ad una storia che si concentrasse sulle convinzioni, sui valori, paure, aspirazioni ed emozioni.\nLa sua tesi, \"Homicide in American Fiction\" (1957), che trattava omicidi visti dal punto di vista giuridico, psicologico e religioso dal punto di vista della responsabilit\u00e0 personale, sulla natura e le origini del male, e delle anomalie mentali ed emotive, anticip\u00f2 le tematiche della nuova storia culturale e del neo-storicismo. Situando la letteratura popolare e canonica in un contesto di evoluzione in psichiatria, giurisprudenza, filosofia morale e teologia, Davis esplor\u00f2 le intricate connessioni tra lo sviluppo intellettuale e l'evoluzione delle concezioni dell'inconscio; fenomeni sociali, come ad esempio i ruoli mutevoli e lo stato delle donne, e le \"libere galleggianti\" fantasie della letteratura, in cui gli autori elaboravano, a livello immaginativo, le conseguenze di queste trasformazioni sociali e intellettuali.\nNelle successive opere di storia culturale americana, tra cui \"The Slave Power Conspiracy and the Paranoid Style\" (1970), \"The Fear of Conspiracy: Images of Un-American Subversion from the Revolution to the Present\" (1971), \"Antebellum American Culture\" (1979), \"Revolutions: Reflections on American Equality and Foreign Liberations\" (1990) e \"The Boisterous Sea of Liberty\" (1999), Davis ha sottolineato l'importanza della dimensione culturale nella comprensione degli Stati Uniti, la politica e la societ\u00e0.\nIn \"The Slave Power Conspiracy and the Paranoid Style\" (1969) e in \"The Fear of Conspiracy\" (1971), Davis esplora il ruolo svolto nella storia americana dai timori di cospirazione e sovversione. Egli mette in evidenza la tendenza americana a cercare i nemici sovversivi e di costruire pericoli terribili da prove frammentarie e altamente indiziarie. In \"Revolutions: Reflections on American Equality and Foreign Liberations\" (1990), analizza le risposte delle fortemente ambivalenti rivoluzioni straniere - dalla celebrazione estatica di popoli stranieri che abbracciano gli ideali americani di autogoverno democratico contro le paure apocalittiche di sovversione straniera. Oltre a chiedersi come una nazione forgiata nella rivoluzione \u00e8 potuta diventata, nel XX secolo, \"leader mondiale contro le rivoluzioni popolari\", egli guarda a come le rivoluzioni straniere a volte ampliano e a volte restringono le possibilit\u00e0 di riforma domestica.\n\"Antebellum American Culture\" (1979), \u00e8 il suo sguardo panoramico al discorso culturale che circonda etnia, genere, famiglia, razza, scienza, ricchezza e potere nel periodo pre-guerra civile negli Stati Uniti, avanzando la tesi che la cultura americana ha bisogno di essere compresa in termini di una continua \"guerra morale civile\". Diversi gruppi di americani discussero \u00ab...ci\u00f2 che stava accadendo, chi stava facendo cosa, cosa temere e per chi combattere\u00bb. Egli suggerisce che un gruppo relativamente piccolo di scrittori del nord-est, predicatori, e riformatori, negli Stati Uniti del XIX secolo, alla fine riuscirono a definire un insieme norme, per la classe media, in materia di istruzione, gusto, ruoli sessuali, sensibilit\u00e0 e rispettabilit\u00e0 morale.\nStudio della schiavit\u00f9.\nLo storico Ira Berlin, dell'Universit\u00e0 del Maryland, ha scritto che \u00abnessuno studioso ha svolto un ruolo pi\u00f9 importante per ampliare la comprensione di come la schiavit\u00f9 contemporanea ha segnato la storia degli Stati Uniti, nelle Americhe e nel mondo, come fatto da David Brion Davis.\u00bb\nIn una serie di libri, riferimenti, articoli e conferenze, Davis si \u00e8 spostato al di l\u00e0 di una visione della schiavit\u00f9 che si concentra sull'istituzione nelle singole nazioni volgendosi ad osservare il \"quadro generale\", l'idea multinazionale delle origini, lo sviluppo e l'abolizione della schiavit\u00f9 nel Nuovo Mondo. Egli dimostra la centralit\u00e0 della schiavit\u00f9 nella realizzazione del mondo moderno, la costruzione di moderne concezioni di razza, e la creazione di economie dinamiche nel Nuovo Mondo. La vedeva come parte della nascita del primo sistema al mondo di produzione multinazionale per quello che \u00e8 emerso come un mercato di massa, un mercato per lo zucchero, tabacco, caff\u00e8, coloranti, riso, canapa e cotone, merci tutte prodotte dal lavoro degli schiavi. Inoltre, egli descrive la schiavit\u00f9 come un tema centrale nella storia americana, modellando il significato e l'esito della rivoluzione americana, la creazione della Costituzione degli Stati Uniti, la crescita dei partiti politici concorrenti e i conflitti crescenti che portarono alla guerra civile.\nAnti-schiavit\u00f9.\nNella sua attivit\u00e0 di insegnante, Davis ha affrontato la questione centrale del perch\u00e9 le prime proteste collettive emersero contro la schiavit\u00f9 solo fra la met\u00e0 e fine del XVIII secolo, anche se questa istituzione esisteva dal periodo preistorico. Centrale nella sua interpretazione era la comprensione culturale del peccato. A lungo considerata come parte dell'ordine naturale voluto da Dio e come una pena per il peccato, la schiavit\u00f9 inizi\u00f2 ad essere vista come un oltraggio alla benevolenza umana, un deterrente alla crescita economica, e come l'incarnazione stessa del peccato. Una convergenza di forze, tra cui una crisi all'interno della Societ\u00e0 degli Amici precipitata dalla Guerra dei Sette Anni e la crescita della religione evangelica e del pensiero illuminista, contribu\u00ec alla crescita improvvisa del sentimento antischiavista.\nDavis si chiese anche perch\u00e9 l'antischiavismo divenne un movimento di massa in Gran Bretagna in un momento di reazione politica nella societ\u00e0. La sua risposta si concentr\u00f2 sui modi antischiavisti che contribuirono a legittimare un'ideologia emergente di lavoro libero.\nAllievi.\nDavis ha insegnato a pi\u00f9 di una generazione di studenti, e consigliato molti dottorandi, tra i quali premiati storici come Edward Ayers, Karen Halttunen, TJ Jackson Lears, Steven Mintz, Lewis Perry, Joan Shelley Rubin, Jonathan Sarna, Babara Savage, Amy Dru Stanley, Christine Stansell, John Stauffer e Sean Wilentz. I suoi allievi lo hanno onorato con due lavori: \"Moral Problems in American Life\" (1998), di Karen Halttunen e Lewis Perry e \"The Problem of Evil: Slavery, Freedom, and the Ambiguities of Reform\" (2007), di Steven Mintz e John Stauffer.\nPensatore morale.\nNella sua carriera di docente, Davis si \u00e8 preoccupato di questioni del male, dall'omicidio alla schiavit\u00f9 e al razzismo. Egli ha analizzato le circostanze storiche e le ideologie che hanno dato origine ai pi\u00f9 grandi orrori della storia. Ha cercato di capire i modi e le culture che hanno \"demonizzato\" gli \"altri\", la burocratizzazione della schiavit\u00f9, e il rapporto tra violenza collettiva e gli ideali utopici e messianici.\nCome studioso e insegnante ha sostenuto una concezione della storia costruita intorno a cinque impegni fondamentali. Il primo \u00e8 quello di storia con una dimensione morale. Egli considera la storia come una impresa morale, che cerca di capire le circostanze che permettono che il male accada, come le persone morali e intelligenti abbiamo potuto partecipare alla realizzazione dei pi\u00f9 orrendi mali morali e come in certi momenti storici gli individui erano in grado di elevarsi al di sopra della loro situazione e di espandere la coscienza morale. Nel suo insegnamento si \u00e8 concentrato su varie forme di oppressioni, sottili ma evidenti, e il modo in cui queste sono state razionalizzate e mascherate.\nUn secondo impegno \u00e8 quello di una concezione della cultura come processo - un processo che coinvolge conflitti, resistenza, invenzione, alloggio, appropriazione, e, soprattutto, il potere, compreso il potere delle idee. La cultura, a suo avviso, comporta una cacofonia di voci, ma anche le relazioni sociali che coinvolgono la gerarchia, lo sfruttamento, e la resistenza. Questa prospettiva ha portato molti dei suoi studenti a concentrarsi non sulle \"\u00e9lite\" intellettuali, ma sui valori di schiavi, artigiani e donne della classe operaia, per esempio, e il modo in cui resistettero all'oppressione economica e culturale.\nUn terzo impegno \u00e8 la centralit\u00e0 delle idee. La sua \u00e8 una storia che enfatizza la percezione e il significato, entrambi i significati che le persone davano a quel tempo, ed i significati attribuiti a posteriori. Presta attenzione soprattutto alle idee religiose, come la maggior parte della gente, nel corso della storia, hanno reso il senso del mondo e il loro posto in esso.\nIn un momento in cui l'egemonia della storia sociale era quasi completa, ha continuato a difendere l'importanza della storia intellettuale. Egli rifiutava l'idea che le idee devono essere trattate come liberi soggetti galleggianti che possono essere studiati senza riferimento al loro contesto sociale, economico e politico. Ma ha insistito che le idee sono indispensabili per lo studio del passato, perch\u00e9 gli esseri umani hanno una mente.\nIl suo quarto impegno \u00e8 verso il superamento del campanilismo delle storie nazionali. Solo attraverso il superamento dei confini dei continenti, nazioni, e il tempo, le persone possono capire come la storia degli Stati Uniti si inserisce nel processo di modernizzazione di grandi dimensioni. Solo collocando la storia degli Stati Uniti in una cornice pi\u00f9 ampia multinazionale e vedere il \"grande quadro\", le persone possono comprendere pi\u00f9 ampie questioni di potere e di sfruttamento, la costruzione di gare, e la natura e i limiti della riforma sociale.\nQuinto e ultimo punto, Davis vede il problema della schiavit\u00f9 come centrale per una comprensione approfondita del processo di modernit\u00e0. La schiavit\u00f9 non \u00e8 solo indispensabile per la nascita di una societ\u00e0 di consumo moderna e per la composizione e lo sviluppo del Nuovo Mondo, \u00e8 stata anche collegata alla nascita di nuove nozioni di libert\u00e0 e uguaglianza. Egli dimostra che la lotta contro la schiavit\u00f9 faceva parte di una rivoluzione molto pi\u00f9 ampia nella vita intellettuale e morale, dando origine a nuove concezioni di autonomia e di sfruttamento. Nel condannare la schiavit\u00f9, gli abolizionisti svilupparono nuove nozioni di contratti che radicalmente rimodellarono atteggiamenti verso la povert\u00e0, i rapporti di lavoro, la Bibbia e il matrimonio."}
{"id": "3978207", "revid": "282094", "url": "https://it.wikipedia.org/wiki?curid=3978207", "title": "Oleg \u017dakov", "text": "Biografia.\nAttivo fin dai tempi del cinema muto (1927), \u00e8 ricordato per aver interpretato il ruolo di Alcide Cervi, padre dei fratelli Cervi, nel film drammatico del 1968 di Gianni Puccini \"I sette fratelli Cervi\".\nLa sua filmografia include anche il film \"Skanderbeg\", del 1954, biopic ispirato alla figura dell'eroe nazionale albanese Giorgio Castriota Skanderbeg."}
{"id": "3978209", "revid": "339392", "url": "https://it.wikipedia.org/wiki?curid=3978209", "title": "Oleg Jakov", "text": ""}
{"id": "3978216", "revid": "287204", "url": "https://it.wikipedia.org/wiki?curid=3978216", "title": "Cattedrali in Austria", "text": "Questa \u00e8 una lista di cattedrali in Austria."}
{"id": "3978218", "revid": "15756", "url": "https://it.wikipedia.org/wiki?curid=3978218", "title": "Motore Renault Type H", "text": "I Motori Renault Type H (o Serie H) sono una famiglia di motori a scoppio alimentati a benzina prodotti a partire dal 2009 dalla casa automobilistica francese Renault in collaborazione con la giapponese Nissan Motor.\nCaratteristiche.\nI motori Renault Type H costituiscono uno dei tanti esempi di downsizing motoristico attuato da svariate case automobilistiche alla fine del primo decennio del XXI secolo. Va detto infatti che tali motori esordiscono in un periodo molto delicato per l'industria automobilistica, vista la grave crisi economica che invest\u00ec il mondo intero nel 2008. Le Case automobilistiche, specie quelle europee, ricorrono in particolare ad una politica di downsizing motoristico, cio\u00e8 quella tendenza a sostituire via via motori di cilindrata alta e medio-alta con motori di cilindrata sensibilmente inferiore, i quali ricorrono alla sovralimentazione per rimanere nell'ordine di prestazioni dei motori che vanno a rimpiazzare.\nLa famiglia dei motori Type H nasce sulla base di un'altra famiglia di motori, e cio\u00e8 i motori Nissan HR. Va ricordato infatti che gi\u00e0 dal 1999, Renault e Nissan strinsero un'alleanza per la condivisione di pianali, motori e meccanica, un'alleanza poi consolidatasi con la nascita di un vero e proprio Gruppo automobilistico, il Gruppo Renault-Nissan. Dai motori HR, utilizzati per alcune applicazioni Nissan commercializzate prevalentemente in madrepatria, i motori Type H di Renault hanno inizialmente ripreso alcune caratteristiche strutturali, come per esempio l'alesaggio dei cilindri ed il massiccio impiego della lega di alluminio e ne hanno introdotte di nuove, come la sovralimentazione mediante turbocompressore, assente nei motori HR. Il primo esponente della famiglia dei motori Type \u00e8 stata un'unit\u00e0 da 1,4 litri con architettura a 4 cilindri, ed \u00e8 stata questa ad essere maggiormente legata dal punto di vista strutturale ai motori HR. Ma in seguito, la famiglia si \u00e8 ampliata con l'arrivo di altre versioni che si sono distaccate dai canoni tipici dei motori HR: una di queste \u00e8 un'unit\u00e0 da 1,2 litri, sempre a 4 cilindri, ma l'altra, pur appartenendo sempre alla famiglia dei motori Type H, \u00e8 caratterizzata da un'inedita architettura tricilindrica e da una cubatura di 0,9 litri. Nonostante si tratti di motori per applicazioni su vetture di fascia bassa o medio-bassa, gli ultimi due motori entrati in produzione vantano soluzioni tecnologiche assai raffinate e volte alla drastica riduzione dei consumi di carburante e delle emissioni inquinanti. Pertanto, i due motori Type H di cilindrata pi\u00f9 contenuta sono entrati a far parte della cosiddetta famiglia \"trasversale\" dei motori Energy. In seguito la famiglia dei motori Type H si \u00e8 evoluta in ulteriori versioni di cilindrata differente, mentre le versioni gi\u00e0 esistenti si sono via via articolate in pi\u00f9 livelli di potenza.\nCome si \u00e8 gi\u00e0 capito, la famiglia dei motori Type H \u00e8 quindi composta da pi\u00f9 unit\u00e0 motrici, che vantano almeno le seguenti caratteristiche in comune:\nDi seguito vengono descritte pi\u00f9 in dettaglio le caratteristiche di ognuna delle numerose unit\u00e0 motrici facenti parte dei motori Type H, presentate in ordine cronologico di arrivo sul mercato.\nVersione da 1,4 litri: HR14DET o H4Jt.\nIntrodotto nel 2009, il 1,4 litri sovralimentato della Serie H viene anch'esso prodotto di fatto dalla Nissan, ma viene montato unicamente su modelli Renault. Per questo motivo viene indicato con due sigle. Presso la Nissan viene utilizzata la sigla HR14DET (sigla che di fatto lo include anche nella famiglia HR di Nissan), mentre presso la Renault la sigla adottata \u00e8 H4JT. Commercialmente, questa unit\u00e0 motrice \u00e8 invece nota come TCe 130, dove la sigla \"TCe\" sta per \"Turbo Control efficiency\". Il motore \"H4JT\" \u00e8 il primo dei motori della Serie H di Renault, destinata a sostituire i motori a benzina della Serie K.\nEsso nasce proprio in quel momento delicato in cui gran parte delle Case automobilistiche si stavano convertendo al downsizing. La Renault non faceva eccezione e con il lancio dell'unit\u00e0 \"H4JT\" ha voluto proporre un motore dotato di una potenza massima tipica di un 1,8 litri, ma con una coppia motrice riscontrabile su un 2 litri.\nLe sue misure di alesaggio e corsa sono infatti di 78x73,1\u00a0mm, per una cilindrata di 1397 cm\u00b3, da non confondere con la cilindrata del motore montato negli anni ottanta sulle Renault 5 Alpine Turbo, le Supercinque 1.4 GT Turbo e, in forma aspirata, su molte altre Renault \"5\", giacch\u00e9 aveva una cilindrata identica, ma ovviamente era tutto un altro motore.\nRispetto ai motori HR da cui trae origine, il nuovo 1.4 \"H4JT\" possiede una testata rivista, specialmente nei condotti di aspirazione, ridisegnati in funzione della natura sovralimentata del motore stesso. La distribuzione \u00e8 a fasatura variabile continua sul lato dell'aspirazione, basamento in alluminio e catena di distribuzione. Queste caratteristiche consentono a tale motore di erogare ottime prestazioni, ma nel contempo di essere parco nei consumi. Si stima che il suo fabbisogno medio di carburante sia paragonabile a quello di un 1.6 aspirato. Il motore \"H4JT\" ha un rapporto di compressione di 9.2:1 ed eroga una potenza massima di 130\u00a0CV a 5500 giri/min, con una coppia massima di 190\u00a0N\u2022m a 2250 giri/min.\nViene montato su:\nNel 2013, il motore \"H4Jt\" \u00e8 stato sostituito dalle versioni pi\u00f9 potenti della versione da 1,2 litri, ossia il motore \"H5Ft\".\nVersione da 1,2 litri: H5Ft.\nQuesto nuovo motore \u00e8 stato ufficialmente annunciato nella primavera del 2012, tre anni dopo la nascita del primo Type H Da 1,4 litri. Caratterizzato da soluzioni tecnologiche molto avanzate, il motore H5Ft ha una cilindrata di 1197\u00a0cm\u00b3 (alesaggio e corsa: 72,2 x 73,1\u00a0mm) e tra le novit\u00e0 di maggior spicco include:\nDebuttando con una potenza massima di 115\u00a0CV a 4900 giri/min ed una coppia massima di 190 Nm disponibile gi\u00e0 a 1750 giri/min, questo motore \u00e8 destinato fin dalla sua nascita a sostituire gradualmente il 1.6 K4M da 110\u00a0CV utilizzato fino a quel momento. Progettato dal tecnico Renault Jean-Philippe Mercier, il motore H5Ft esordisce nella primavera del 2012 sulla \"Renault Sc\u00e9nic/Sc\u00e9nic XMod 1.2 16v TCe\", per poi essere esteso su altri modelli del gruppo Renault-Nissan e anche in altri livelli di potenza. Cos\u00ec, il 1.2 TCe della serie H \u00e8 stato proposto nel corso degli anni in un range di potenze compreso fra i 100 ed i 130 CV. Nella sua variante meno potente, questo motore viene identificato anche con la semplice sigla \"H5\".\nDi seguito vengono riepilogate le caratteristiche e le applicazioni delle diverse variati del 1.2 TCe:\nVersione da 0,9 litri: H4Bt.\nGi\u00e0 prima dell'annuncio ufficiale del motore \"H5Ft\", durante tutto il 2011 si sono diffuse parecchie voci di corridoio secondo le quali sarebbe stato alla studio, da parte della Renault, un motore tricilindrico da destinare ai propri modelli di fascia bassa e presumibilmente alle versioni di base dei modelli di fascia medio-bassa. Tali voci hanno trovato conferma nella primavera dell'anno seguente, quando la casa della Losanga ha annunciato l'imminente avvio di produzione del motore H4Bt, il primo tricilindrico Renault dell'era moderna. Anche questo motore, come i precedenti due, rappresenta un ulteriore esempio della corsa intrapresa da varie Case automobilistiche alla miniaturizzazione dei propri propulsori. Tale processo ha mosso i primi passi con il downsizing, come \u00e8 gi\u00e0 stato spiegato, ma ulteriori passi in avanti si sono avuti anche con la riduzione del numero dei cilindri per ottenere unit\u00e0 motrici pi\u00f9 compatte e leggere, ma anche per ridurre ulteriormente gli attriti in gioco. Cos\u00ec, in tal senso, anche la Fiat con il bicilindrico Twinair, la Ford con il motore turbo da 1 litro (da ben 125 CV) ed il Gruppo PSA con il suo tricilindrico EB sempre da 1 litro, si sono mosse in tale direzione.\nCommercialmente indicato con la sigla TCe 90, il motore \"H4Bt\" \u00e8 stato anch'esso progettato e realizzato dall'ingegner Jean-Philippe Mercier un tecnico con una grande esperienza nella progettazione dei motori da Formula 1 e che proprio da questo mondo ha attinto per introdurre soluzioni tecnologiche inedite su un motore tricilindrico. Come nell'unit\u00e0 da 1,2 litri, sempre firmata da Mercier, anche nel motore \"H4Bt\" sono presenti pistoni rivestiti in DLC per ridurre gli attriti ed \u00e8 presente il dispositivo Stop &amp; Start per lo spegnimento e riaccensione del motore in coda. \u00c8 stata inoltre ottimizzata la fluidodinamica interna relativa ai condotti per aiutare il turbocompressore durante il suo funzionamento. Quest'ultimo, poi, \u00e8 caratterizzato dall'avere la minore inerzia tra tutti i turbocompressori attualmente in produzione, a tutto vantaggio della prontezza nella risposta e nell'eliminazione del turbo-lag, gi\u00e0 decisamente ridotto nei motori sovralimentati di concezione moderna.\nCos\u00ec, questo motore garantisce una drastica riduzione dei consumi e delle emissioni inquinanti rispetto alle unit\u00e0 che andr\u00e0 a sostituire, principalmente il 1,4 litri della serie K ed il 1,2 litri TCe da 100 CV. Con una cilindrata di 898\u00a0cm\u00b3 (alesaggio e corsa: 72,2 x 73,1\u00a0mm), il motore \"H4Bt\" raggiunge una potenza massima di 90\u00a0CV a 5000 giri/min ed una coppia massima di 135 Nm a 2500 giri/min, il 90% dei quali sono gi\u00e0 disponibili a 1650 giri/min.\nQuesto motore ha debuttato sotto il cofano della Renault Clio IV 0.9 TCe, in commercio dal settembre del 2012, per poi essere esteso anche ad altri modelli. In virt\u00f9 dell'alleanza industriale tra Renault e gruppo Daimler, \u00e8 stato possibile utilizzare questi motori anche per applicazioni relative al marchio Smart, detenuto dalla stessa Daimler. E proprio tale sinergia ha permesso la realizzazione di una variante pi\u00f9 performante, in grado di erogare fino a 109 CV a 5750 giri/min, oltre che una coppia massima di 170 Nm a 2000 giri/min. Tale variante ha trovato posto sotto il cofano delle Smart \"Fortwo Brabus\" e \"Forfour Brabus\", ma anche della \"Renault Twingo III 0.9 TCe GT\", tutti modelli lanciati nella seconda met\u00e0 del 2016. Esclusiva per la \"Smart Fortwo\" \u00e8 invece una variante particolarmente performante del piccolo tricilindrico da 0,9 litri, in cui \u00e8 stata rivista l'elettronica di gestione, ma anche lo scarico ed \u00e8 stato inoltre montato un intercooler maggiorato. In questo motore la potenza massima raggiunge i 125 CV a 5500 giri/min, mentre la coppia motrice raggiunge i 200 Nm a 2000 giri/min. Questo motore ha trovato applicazione nella \"Smart Fortwo Brabus Ultimate 125\", un modello a tiratura limitata e commercializzato a partire dal marzo del 2017.\nVersione da 1 litro.\nVersione aspirata: H4Da.\nNel 2014, accanto alla gi\u00e0 nota unit\u00e0 da 0,9 litri descritta nel paragrafo precedente, venne introdotta una nuova unit\u00e0 da 1 litro, questa volta ad alimentazione atmosferica e caratterizzata dal fatto di essere stata progettata in collaborazione anche con la Daimler AG, in quanto si tratta di un motore destinato ad essere utilizzato sia nella terza generazione della \"Twingo\", sia nei due modelli Smart Fortwo e Forfour, proprio in virt\u00f9 dell'alleanza con il colosso tedesco (anche se in seguito avrebbe trovato applicazione anche sotto il cofano di altri modelli Renault e Dacia). Pur essendo anch'esso un tricilindrico, non \u00e8 quindi un motore imparentato con l'unit\u00e0 \"H4Bt\" da 0,9 litri, ma \u00e8 frutto di un progetto del tutto nuovo. Le misure caratteristiche di questo motore sono di 72,2 mm per l'alesaggio e di 81,3 mm per la corsa, cos\u00ec da ottenere una cilindrata complessiva di 999 cm3. Presso la Renault questo motore prende la sigla H4Da, mentre presso gli addetti ai lavori del gruppo Daimler la sigla utilizzata \u00e8 M281 e presso la Nissan la sigla utilizzata \u00e8 invece .\nQueste sono le applicazioni relative ai marchi Renault e Dacia, le applicazioni Nissan e Mercedes-Benz sono visibili invece nelle voci dedicate ai motori \"HR10DE\" e \"M281\":\nIl motore \"BR10\" \u00e8 stato progettato e realizzato dalla joint-venture NMKV ed ha caratteristiche molto simili a quelli delle unit\u00e0 \"H4D\"\nVersioni sovralimentate: H4Dt e H5Dt.\nNella primavera del 2019, la famiglia dei motori della serie \"H\" viene ampliata con l'arrivo di un nuovo motore da 1 litro, questa volta derivato direttamente dal tricilindrico \"H4Bt\", rispetto al quale la cilindrata cresce fino a 999 cm3 per via dell'utilizzo di un albero a gomiti con manovellismi di misura analoga a quella della versione aspirata, quindi con una corsa di 81,3 mm. Grazie alla sovralimentazione, la potenza massima raggiunge 100 CV a 5000 giri/min, mentre la coppia massima \u00e8 di 160 Nm a 2750 giri/min, alimentazione resta ad iniezione sequenziale multipoint indiretta nel condotto di aspirazione.\nIl motore con queste caratteristiche prende la sigla di \"H4Dt\", oppure \"HR10DET\" presso la Nissan.\nPoco tempo dopo il suo debutto, questo motore viene proposto anche in una variante con alimentazione ad iniezione diretta e potenza portata a 117 CV, nota ai tecnici Renault come \"H5Dt\", o anche \"HR10DDT\" presso la Nissan.\nA fine 2021 la versione H5Dt ad iniezione diretta viene depotenziata a 110 CV per alcuni modelli.\nQuesto motore trova applicazione sotto il cofano dei seguenti modelli:\nVersione da 1,3 litri: H5Ht.\nPreannunciata alla fine del 2017, la nuova unit\u00e0 motrice \"H5Ht\" viene introdotta nella gamma Renault alla fine del gennaio 2018. \u00c8 il primo motore nato dalla collaborazione fra il nuovo gruppo Renault-Nissan-Mitsubishi (nato nel 2017 in seguito ad un'alleanza fra Renault-Nissan e la Mitsubishi) e la Daimler AG, tant'\u00e8 vero che la progettazione \u00e8 stata condivisa fra il centro di progettazione Renault Technocentre di Guyancourt e il centro progettazione Daimler di Stoccarda. Il motore \"H5Ht\" \u00e8 un'unit\u00e0 da 1,3 litri a 4 cilindri in linea, le cui principali caratteristiche sono:\nInoltre, grazie alle sinergie con la Nissan, questo motore dispone della cosiddetta tecnologia \"Bore Spray Coating\", ossia un sistema di rivestimento delle canne cilindri in materiale antiattrito, in modo da agevolare lo scorrimento dei pistoni all'interno dei cilindri in modo da limitare il pi\u00f9 possibile il verificarsi di fenomeni di surriscaldamento. Tale tecnologia \u00e8 stata mutuata nientemeno che dalla supercar di Casa Nissan ossia la Nissan GT-R. Il motore \"H5Ht\" viene reso inizialmente disponibile in un range di potenze che va da 115 a 160 CV, anche se in seguito verr\u00e0 proposto anche in altri livelli di potenza.\nQuesto motore \u00e8 quindi destinato anche a sostituire altre motorizzazioni gi\u00e0 esistenti, prima fra tutte le unit\u00e0 1.2 TCe \"H5Ft\" da 115 e 130 CV, ma anche l'unit\u00e0 M5Mt da 1,6 litri e 160 CV. Mentre in quest'ultimo caso si ha la possibilit\u00e0 di avere una riduzione delle cilindrata, e quindi dei costi di esercizio della vettura, negli altri due casi la scelta di sostituire il 1.2 TCe \u00e8 dettata principalmente dalla possibilit\u00e0 di ottenere una maggior coppia motrice.\nQuesto motore viene prodotto nello stabilimento Renault di Valladolid (Spagna), nello stabilimento Nissan di Sunderland (Gran Bretagna) e nello stabilimento Daimler di K\u00f6lleda (Germania). Il debutto dell'unit\u00e0 \"H5Ht\" \u00e8 avvenuto sotto il cofano delle Renault Sc\u00e9nic e Grand Sc\u00e9nic in tutti e tre i livelli di potenza. La variante prodotta in Germania, invece, \u00e8 nota con la sigla M282 e rispetto alla variante francese si differenzia fra l'altro per la misura della corsa, aumentata di appena 0,2 mm (da 81,2 ad 81,4 mm, per la precisione) e quindi per una cilindrata di 1332 cm3 anzich\u00e9 1330. Presso la Nissan, invece, questo motore \u00e8 noto con la sigla .\nDi seguito vengono riepilogate le caratteristiche e le applicazioni del motore \"H5Ht\" in tutte le sue varianti:"}
{"id": "3978219", "revid": "228587", "url": "https://it.wikipedia.org/wiki?curid=3978219", "title": "Spring Cup 2011 - Doppio femminile", "text": "Il doppio femminile del torneo di tennis Spring Cup 2011, facente parte della categoria ITF Women's Circuit, ha avuto come vincitrici Ljudmyla Ki\u010denok e Nade\u017eda Ki\u010denok che hanno battuto in finale Aleksandra Panova e Ol'ga Panova 6-3, 6-3."}
{"id": "3978222", "revid": "287204", "url": "https://it.wikipedia.org/wiki?curid=3978222", "title": "Gianni Vernuccio", "text": "Biografia.\nNato in Egitto, al Cairo, dove la famiglia si era trasferita, parte per Roma dove frequenta i corsi di regia del Centro sperimentale di cinematografia, dopo il diploma lavora presso l'Istituto Luce come montatore nel campo dei cortometraggi e documentari, poi come regista di documentari.\nNel 1944 si occupa di montaggio per alcuni film realizzati al Cinevillaggio della Giudecca a Venezia.\nNel 1945 trovandosi a Milano riprende a Piazzale Loreto, insieme all'operatore Massimo Dallamano filma i cadaveri di Benito Mussolini, Claretta Petacci e degli altri gerarchi del fascismo esposti nella piazza.\nSempre nel 1945 inizia la lavorazione, nel capoluogo lombardo, del suo primo lungometraggio \"Uomini senza domani\" che uscir\u00e0 solo tre anni dopo,\nDopo una parentesi in Egitto dove gira due film, riprende l'attivit\u00e0 a Roma, con il film \"Canzoni a due voci\" del 1953, al quale seguiranno altre 12 pellicole dove cura oltre alla produzione, la regia, la fotografia, il montaggio, sino al 1972 quando chiuder\u00e0 la sua attivit\u00e0."}
{"id": "3978224", "revid": "2146488", "url": "https://it.wikipedia.org/wiki?curid=3978224", "title": "Renault Twizy", "text": "La Renault Twizy \u00e8 un quadriciclo elettrico prodotto a partire dal 2011 dalla casa automobilistica francese Renault.\nProfilo.\nNascita del veicolo.\nNella seconda met\u00e0 degli anni 2000, la Renault ha investito diversi miliardi di Euro per il programma Z.E. (\"Zero Emissions\"), finalizzato alla realizzazione di una intera gamma di vetture a trazione totalmente elettrica e a impatto zero sull'ambiente. Tali ingenti investimenti hanno via via preso forma in una decina d'anni, fino a che nel 2009 non sono stati presentati i primi prototipi. Tra questi figurava la \"Twizy Z.E. Concept\", un veicolo elettrico che consisteva in un particolare incrocio tra una superutilitaria e uno scooter.\nIl 2 ottobre 2010, al salone di Parigi il veicolo \u00e8 stato presentato in veste definitiva e con il nome di \"Twizy\".\nCaratteristiche tecniche.\nDesign.\nIl piccolo quadriciclo in versione definitiva riprende il concept del 2009: \u00e8 stato conservato quindi il caratteristico corpo vettura privo di portiere e con parafanghi sporgenti e il caratteristico abitacolo monoposto. Anche il frontale conserva il muso a doppi proiettori singoli circolari, mentre la coda \u00e8 rimasta senza lunotto, sostituito da un grosso faro posteriore.\nClassificazione e versioni.\nQuesto veicolo \u00e8 classificato come motoveicolo, e come tale non segue quindi le norme costruttive valide per le autovetture. \u00c8, per esempio, sprovvisto di ABS, dispositivo che per tutti gli autoveicoli \u00e8 obbligatorio dal 2000. Viene classificato quadriciclo leggero (cat. L6e) o pesante (cat. L7e) a seconda di quale delle due versioni disponibili si prenda in esame. Infatti, la Twizy \u00e8 disponibile con due motorizzazioni, entrambe completamente elettriche e con motore asincrono. Nel caso del quadriciclo \"leggero\" eroga solo 5 CV di potenza massima, sufficienti per far raggiungere alla veicolo i 45\u00a0km/h, mentre nel caso del quadriciclo \"pesante\" si raggiungono 17 CV di potenza e la Twizy riesce anche a raggiungere gli 80\u00a0km/h di velocit\u00e0 massima. Nel primo caso, la vetturetta prende il nome di \"Twizy 45\", mentre nel secondo caso viene chiamata \"Twizy 80\". L'autonomia, grazie al peso ridotto di 446\u00a0kg per la Twizy 45 (compresi i 100\u00a0kg di peso delle batterie), \u00e8 di circa 100\u00a0km e la ricarica completa avviene in circa 3 ore e mezzo.\nMeccanica.\nPer quanto riguarda il resto della meccanica, \u00e8 previsto lo schema pseudo-MacPherson sui due assi, mentre i freni sono a dischi pieni dal diametro di 214\u00a0mm all'avantreno e di 204\u00a0mm al retrotreno. Le dimensioni del quadriciclo, in millimetri, sono: 2.338 di lunghezza con passo di 1.686, 1.237 di larghezza e 1.454 di altezza. Il peso varia dai 446\u00a0kg ai 474\u00a0kg. Dal debutto \u00e8 commercializzato in tre diversi livelli di allestimento: \"Urban\", \"Color\" e \"Technic\". Il primo consiste nella versione base mentre il secondo permette la personalizzazione del colore del tetto e degli interni e offre un tappetino interno. L'ultimo allestimento, il Technic, dispone di una dotazione pi\u00f9 ricca. Per\u00f2 non \u00e8 disponibile un climatizzatore in nessuna versione, in quanto tale dispositivo, assorbendo un consistente quantitativo di energia, avrebbe reso necessario l'uso di batterie pi\u00f9 potenti: per prevenire gli appannamenti, non ci sono vetri laterali. Tutti e tre gli allestimenti sono dotati di 2 posti, composta dal posto del guidatore pi\u00f9 un posto \"di fortuna\" posteriore.\nCommercializzazione.\nLa produzione \u00e8 stata avviata gi\u00e0 nel 2011, anche se ancora la vettura non figurava a listino, ma era comunque ordinabile on line fin dalla chiusura del precedente Salone di Parigi in cui \u00e8 stata svelata. Alla fine dello stesso anno, la commercializzazione \u00e8 stata avviata anche in Italia.\nNell'estate del 2013 la gamma si ampli\u00f2 con l'arrivo della \"Twizy Cargo\", una versione pensata per il trasporto di piccole merci in citt\u00e0 e che si differenzia dalle normali \"Twizy\" per l'assenza del sedile posteriore, sostituito da un piccolo vano di carico. Il veicolo diventa cos\u00ec un monoposto per uso cittadino."}
{"id": "3978225", "revid": "599013", "url": "https://it.wikipedia.org/wiki?curid=3978225", "title": "ITF Women's Circuit Kunming 2011 - Doppio", "text": "Il doppio del torneo di tennis ITF Women's Circuit Kunming 2011, facente parte della categoria ITF Women's Circuit, ha avuto come vincitrici Sh\u016bko Aoyama e Rika Fujiwara che hanno battuto in finale Iryna Burja\u010dok e Veronika Kap\u0161aj 6-3, 6-2."}
{"id": "3978231", "revid": "7", "url": "https://it.wikipedia.org/wiki?curid=3978231", "title": "Skanderbeg (film)", "text": ""}
{"id": "3978235", "revid": "92723", "url": "https://it.wikipedia.org/wiki?curid=3978235", "title": "Namangan Women's Tournament 2011 - Doppio", "text": "Il doppio del torneo di tennis Namangan Women's Tournament 2011, facente parte della categoria ITF Women's Circuit, ha avuto come vincitrici Nigina Abduraimova e Albina Khabibulina che hanno battuto in finale Ekaterina By\u010dkova e Marina \u0160amajko 4-6, 7-6(4), [10-8]."}
{"id": "3978252", "revid": "124259462", "url": "https://it.wikipedia.org/wiki?curid=3978252", "title": "Battaglia di Nancy (1944)", "text": "La battaglia di Nancy, nel settembre 1944, fu uno scontro armato durato dieci giorni, sul fronte occidentale della seconda guerra mondiale. Durante la battaglia, le truppe della 3\u00aa Armata statunitense sconfissero le forze tedesche a difesa di Nancy e attraversarono il fiume Mosella, a nord e a sud della citt\u00e0 francese.\nVisione generale.\nQuando la 3\u00aa Armata cominci\u00f2 le operazioni per catturare Nancy, aveva solo recentemente ricevuto i rifornimenti di carburante dopo essere rimasti fermi per cinque giorni sul fiume Mosa. In questi cinque giorni, i tedeschi nell'area ebbero il tempo di rinforzare le loro posizioni.\nMentre al XXX Corpo d'Armata statunitense, a nord, era stato dato il compito di prendere Metz, Nancy, l'altra maggiore citt\u00e0 della regione, fu l'obiettivo del XII Corpo d'Armata. Quando il Corpo d'Armata cominci\u00f2 l'avanzata non aveva a disposizione il massimo delle sue forze operative, dato che la 35\u00aa Divisione di Fanteria erano ancora a guardia del fianco sud delle forze alleate, dove rimasero fino all'arrivo della 7\u00aa Armata. Quest'attesa lasciarono a disposizione solo la 4\u00aa Divisione Corazzata e l'80\u00aa Divisione di Fanteria.\nOrdine di battaglia.\nStati Uniti.\nXII Corpo d'Armata - Generale Manton S. Eddy \nGermania.\nXXXXVII. \"Panzerkorps\" - Generale Heinrich Freiherr von L\u00fcttwitz\nLa testa di ponte dell'80\u00aa Divisione.\nA causa delle difficolt\u00e0 dovute al terreno e alla mancanza di informazione sulle forze nemiche, fu deciso, per non rischiare troppo, che la 4\u00aa Divisione Corazzata fu inviata a catturare un ponte sulla Mosella, presso Commercy.\nL'80\u00aa Divisione fu inviata a rendere sicuri tre siti d'attraversamento del fiume: il 317\u00ba Reggimento a Pont-\u00e0-Mousson, il 319\u00ba a Toul e il 318\u00ba Reggimento a Marbache. A questo punto, la 4\u00aa Divisione Corazzata avrebbe attraversato la Mosella presso Pont-\u00e0-Mousson, aggirando la citt\u00e0 e attaccandola da est mentre la fanteria appostata a Toul avrebbe attaccato da ovest.\nA Pont-\u00e0-Mousson, il 317\u00ba Reggimento si avvicin\u00f2 dopo una serie di ricognizioni e bombardamenti d'artiglieria preliminari, sperando di poter usare comunque l'effetto sorpresa. Questa si rivel\u00f2 vana, infatti i tedeschi erano in forze e meglio preparati di quanto pensassero gli americani e avevano il controllo dei punti d'osservazione da cui potevano osservare le manovre nemiche. Gli americani fecero due tentativi: uno alla luce del giorno e l'altro con l'oscurit\u00e0 della notte ma entrambi furono respinti facilmente, costringendo il generale Eddy a richiamare le truppe.\nScontrandosi con il 92. \"Luftwaffe-Regiment\" nei pressi di Marbache, il 318\u00ba Reggimento trov\u00f2 difficolt\u00e0 a combattere nei boschi quando tent\u00f2 di conquistare il rilievo nella zona assegnata a loro. Dopo una battaglia di due giorni, gli americani riuscirono a impossessarsi della collina ma, ben presto, un contrattacco tedesco li costrinse a ritirarsi.\nA Toul, gli americani ebbero pi\u00f9 successo, conquistando l'altra sponda della Mosella ma l'avanzata dur\u00f2 poco perch\u00e9 il 3\u00ba Reggimento Paracadutista tedesco si riorganizz\u00f2 in una line difensiva di circa 16\u00a0km, fiancheggiata da due forti, in grado di fermare un ulteriore tentativo di avanzata americana.\nLa riorganizzazione americana.\nNonostante i tentativi iniziali fallirono, entro il 7 settembre il favore gir\u00f2 verso gli americani. Con il sopraggiungere della 7\u00aa Armata da sud e il ricongiungimento del XV Corpo d'Armata con la 3\u00aa Armata a guardia del fianco meridionale, la 35\u00aa Divisione di Fanteria divenne utilizzabile sul fronte di Nancy.\nDopo il primo fallimento, fu ideato un nuovo piano che prevedeva un attacco a nord della 80\u00aa Divisione e un altro attacco, a sud, della 35\u00aa Divisione con il Combat Command B (CCB) della 4\u00aa Divisione Corazzata, mentre il CCA sarebbe rimasto in riserva. Il nuovo piano doveva avere inizio l'11 settembre.\nLa testa di ponte di Dieulouard.\nDopo aver in precedenza ottenuto scarsi risultati, maggiori tentativi furono fatti per effettuare manovre coordinate e meglio supportate, cercando di accerchiare i tedeschi a Nancy. Dieulouard, circa 6\u00a0km a sud di Pont-\u00e0-Mousson, fu scelto come luogo dove cominciare la manovra di accerchiamento da nord. Il nuovo piano prevedeva che il 317\u00ba Reggimento attraversasse per primo il Mosella e rendesse sicura una testa di ponte sulla sponda opposta; il 318\u00ba Reggimento lo avrebbe subito seguito e avrebbe catturato la collina Mousson, a nord. Inoltre sarebbe stato installato un ponte per permettere al CCA di catturare Ch\u00e2teau-Salins, un importante centro ferroviario della regione. Il 319\u00ba Reggimento era ancora impegnato negli scontri a Toul perci\u00f2 non sarebbe stato impiegato in questo assalto.\nA causa delle formidabili difese posizionate dai tedeschi, fu richiesto un supporto extra. Il 10 settembre, il IX Bomber Command statunitense distrusse un ponte a Custines per impedire che i tedeschi chiamassero rinforzi da Nancy e la sera successiva i bombardieri colpirono la collina Mousson. Inoltre il fuoco d'artiglieria e gli attacchi aerei furono concentrati su Pont-\u00e0-Mousson.\nLa fanteria attravers\u00f2 il fiume il 12 settembre ed incontr\u00f2 una debole resistenza. L'avanzata fu cos\u00ec rapida che il CCA riusc\u00ec ad attraversare il Mosella il giorno stesso. La ragione di questo successo fu che gli americani attaccarono dove si incontravano i fianchi di due divisioni tedesche, la 3. Panzergrenadierdivision e la 553. Volksgrenadierdivision, e quindi dove il fronte era pi\u00f9 debole. Inoltre la maggior parte delle riserve erano state inviate pi\u00f9 a nord, per contrastare il XX Corpo d'Armata americano.\nIl contrattacco tedesco per distruggere il ponte ebbe inizio alle ore 01:00 del 13 settembre ed ebbe un iniziale successo, quando truppe del 29. Panzergrenadier-Regiment costrinse alla ritirata le truppe americane, spingendole fino al ponte stesso. Un comandante di battaglione americano riun\u00ec truppe di fanteria e di unit\u00e0 corazzate del 702\u00ba Battaglione Carri per fermare i tedeschi a le Pont de Mons. L'unit\u00e0 CCA invi\u00f2 una ricognizione di carri e jeep fino alla testa di ponte, alle 06:15, raggiungendo i sobborghi di Sainte-Genevi\u00e8ve ma fu costretta a fermarsi a causa dell'artiglieria anticarro tedesca. Con il calare della notte, i tedeschi cominciarono a ritirarsi a nord e a est, seguiti dall'80\u00aa Divisione e dal CCA. Il 37\u00ba Battaglione Carri del CCA si diresse rapidamente verso sud-est, rimuovendo i blocchi stradali tedeschi e facendo anche dei prigionieri. A sera, la testa di ponte fu considerata sicura, permettendo a tutto il CCA di attraversare il fiume e dirigersi verso Ch\u00e2teau-Salins.\nIl giorno seguente i tedeschi contrattaccarono ancora dalle colline circostanti ma tutti gli assalti furono respinti dall'80\u00aa Divisione, con l'aiuto di supporti inviati dal CCA.\nLa testa di ponte a Flavigny e Bayon.\nIl 10 settembre, con la preparazione della 35\u00aa Divisione all'assalto, venne scoperto che il ponte aFlavigny-sur-Moselle era stato minato ma era ancora intatto. A un battaglione del 134\u00ba Reggimento di Fanteria fu dato ordine di assaltare il ponte, il quale venne catturato ma, a causa del fallimento americano di far giungere i rinforzi, l'artiglieria tedesca riusc\u00ec a distruggerlo e il battaglione fu poi decimato da un contrattacco dei tedeschi stessi. Queste perdite convinsero il comando a non usare il 134\u00ba Reggimento in altre azioni d'assalto e fu inviato a proteggere il fianco sinistro della Divisione, a Pont-Saint-Vincent. Nella zona, il reggimento si posizion\u00f2 in un forte francese dove venne attaccato dai tedeschi che furono respinti dall'artiglieria e da alcuni rinforzi.\nIl CCB riusc\u00ec ad attraversare il fiume a Bainville-aux-Miroirs e vicino Bayon. Vicino quest'ultima localit\u00e0, di notte, fu posizionato un ponte dove far attraversare unit\u00e0 corazzate; i tedeschi contrattaccarono ma le loro forze furono distrutte dopo essere stati circondati dagli americani.\nIl 137\u00ba Reggimento di Fanteria riusc\u00ec a rendere sicura una testa di ponte a Cr\u00e9v\u00e9champs, dopo aver fatto credere che inizialmente avrebbero attaccato pi\u00f9 a e dopo mezz'ora di bombardamento d'artiglieria. In poco tempo i soldati si ritrovarono bloccati dalla resistenza tedesca ma riuscirono comunque a respingere il nemico, indebolito dalla sconfitta a Bayon.\nL'accerchiamento di Nancy.\nIl 13 settembre, il 37\u00ba Battaglione Carri raggiunse Fresnes-en-Saulnois, un paese 5\u00a0km a ovest di Ch\u00e2teau-Salins. Il giorno seguente gli ordini cambiarono e al CCA fu ordinato di catturare il pendio pressoArracourt, tagliando la ritirata alle truppe tedesche di Nancy. Giunti nell'area, il CCA incontr\u00f2 e fece ritirare alcune truppe della 15. Panzergrenadierdivision con perdite leggere; in seguito il CCA si posizion\u00f2 sulla difensiva, verso est, da cui poteva infastidire i tedeschi, inviando alcune unit\u00e0 ad incontrarsi con le pattuglie del CCB vicino al canale Marna-Reno. Complessivamente il raid ebbe successo e gli americani presero 400 prigionieri e distrussero oltre 160 veicoli e 10 pezzi d'artiglieria da 88\u00a0mm. Il giorno seguente il CCA dovette affrontare un pesante contrattacco a Dieulouard, dovendo richiedere il supporto di un battaglione di fanteria e una compagnia di carri per respingere i tedeschi.\nDopo che il CCB ebbe attraversato il Mosella, a sud, i tedeschi si ritrovarono senza difese naturali e si ritirarono nella For\u00eat de Vitrimont (), lungo il fiume Meurthe. I tedeschi ebbero poco tempo per preparare le difese nell'area e furono respinti ulteriormente indietro quando il CCB attraverso il Meurthe, il 14 settembre; il grosso delle forze tedesche cadde a Lun\u00e9ville. L'incontro tra le forze del CCA e del CCB sul canale Marne-Rhin, quella notte, complet\u00f2 l'accerchiamento.\nLa liberazione di Nancy.\nL'accerchiamento di Nancy ostacol\u00f2 il gi\u00e0 autorizzato ritiro delle truppe tedesche dalla citt\u00e0, autorizzazione giunta il 13 settembre dal generale Johannes Blaskowitz, comandante del Gruppo d'Armata.\nIl 320\u00ba e il 137\u00ba Reggimento americano uscirono dalla testa di ponte da Bayon e avanzarono verso il fiume Meurthe, attraversandolo la sera del 14 settembre. Entro il 16 settembre, il 320\u00ba Reggimento aveva attraversato il canale Marna-Reno mentre il 137\u00ba gli si era avvicinato, presso Saint-Nicolas-de-Port. A questo punto, si fece sentire la resistenza della 553. Volksgrenadierdivision e i due reggimenti si ritrovarono sotto un fuoco pesante.\nIl 14 settembre, il 319\u00ba Reggimento di Fanteria era pronto ad avanzare verso Nancy. La Resistenza francese inform\u00f2 l'intelligence americana che i tedeschi avevano evacuato la For\u00eat de Haye (), cos\u00ec, il 15 settembre, il 3\u00ba Battaglione del 319\u00ba Reggimento entr\u00f2 a Nancy lungo la strada che giungeva da Toul senza trovare alcuna opposizione.\nConseguenze.\nLa cattura di Nancy procur\u00f2 agli Alleati un importante centro di comunicazione in Francia e la citt\u00e0 divenne in seguito la guarnigione del Quartier Generale della 3\u00aa Armata americana. La maggior parte dei difensori tedeschi di Nancy riuscirono a fuggire dall'accerchiamento e furono in grado di riposizionarsi a difesa dell'Alsazia-Lorena. Il successo del XII Corpo d'Armata americano nell'attraversare il Mosella, presso Nancy, fu la causa del seguente contrattacco della 5. Panzerarmee tedesca, nella battaglia di Arracourt."}
{"id": "3978257", "revid": "116258411", "url": "https://it.wikipedia.org/wiki?curid=3978257", "title": "Una cena di Natale quasi perfetta", "text": "Una cena di Natale quasi perfetta \u00e8 un programma televisivo, di 10 puntate, andato in onda su Sky Uno dal 9 dicembre 2009 al 10 gennaio 2010. Il programma \u00e8 ispirato al \"Canto di Natale\" di Charles Dickens quindi il Trio Medusa prende spunto dai tre spettri che impaurivano Ebenezer Scrooge.\nIl programma \u00e8 girato in casa, attorno ad un tavolo, addobbato per le festivit\u00e0 natalizie, in cui il Trio Medusa intervista vari ospiti. Il trio e l'ospite si riuniscono per cena dove nei panni dell'avvenente governante troviamo Andrea Lehotsk\u00e1. Tra gli ospiti ricordiamo Vladimir Luxuria, Linus, Enrico Brignano, Franco Califano e Katia Ricciarelli.."}
{"id": "3978262", "revid": "48697415", "url": "https://it.wikipedia.org/wiki?curid=3978262", "title": "Correlazione statistica", "text": ""}
{"id": "3978263", "revid": "173617", "url": "https://it.wikipedia.org/wiki?curid=3978263", "title": "Pascalina Lehnert", "text": "Biografia.\nNata in Baviera da una famiglia contadina, abbracci\u00f2 la vita religiosa contro il parere dei suoi familiari ed entr\u00f2 tra le Suore Insegnanti della Santa Croce: emise la sua professione dei voti nel 1910, abbandonando il nome secolare di Josephine e prendendo quello religioso di suor Pascalina.\nFrequent\u00f2 un corso da infermiera ed era in procinto di partire come missionaria per il Cile quando, nel 1917, conobbe nel monastero di Einsiedeln il nunzio in Baviera Eugenio Pacelli, che vi stava trascorrendo un periodo di riposo. Poich\u00e9 il nunzio soffriva di dolori allo stomaco, la religiosa gli consigli\u00f2 dei farmaci e una dieta: migliorato, Pacelli chiese alla superiora del convento di consentire alla Lehnert di lasciare la comunit\u00e0 per seguirlo in nunziatura a Monaco. Suor Pascalina divenne governante e segretaria di Pacelli: il 19 aprile 1919, quando un gruppo di rivoluzionari irruppe in nunziatura e minacci\u00f2 di morte il presule, lei difese con il proprio corpo il nunzio, convincendo gli attentatori ad andarsene.\nDopo la nomina di Pacelli a Segretario di Stato, la religiosa lo segu\u00ec a Roma e continu\u00f2 ad assisterlo anche dopo l'elezione dell'ecclesiastico al soglio pontificio. Esercit\u00f2 una grande influenza sul papa, gestendone l'agenda e influenzandone le decisioni. Il suo scarso riguardo per gli ospiti politici e i prelati della Curia suscitarono spesso polemiche e le procurarono il soprannome di \"caporale tedesco\". Suor Pascalina arrivava a interrompere gli incontri ufficiali di Pio XII per fargli rispettare l'orario dei pasti; fece anche attendere per ore il cardinale Roncalli per permettere a Clark Gable di incontrare il papa e fece allontanare dalle guardie svizzere monsignor Tardini che voleva interrompere il colloquio di Pio XII con Gary Cooper.\nDurante la seconda guerra mondiale ebbe un ruolo di primo piano nelle decisioni pontificie, .\nNel secondo dopoguerra Pio XII le affid\u00f2 la gestione delle offerte in denaro dei benefattori alla Santa Sede. Dopo la morte di Pio XII si ritir\u00f2 nel Collegio Nordamericano di Roma e fond\u00f2 la casa \"Pastor Angelicus\" per le donne abbandonate. Si spese inoltre per l'introduzione della causa di beatificazione di Pio XII e scrisse le sue memorie, pubblicate nel 1982.\nMor\u00ec a Vienna, dove si era recata per una cerimonia in occasione del venticinquesimo anniversario della morte di Pio XII: al suo funerale nella chiesa di Santa Maria della Piet\u00e0 a Roma partecip\u00f2 l'allora cardinale Ratzinger; il rito esequiale fu presieduto dal vescovo Petrus Canisius Jean van Lierde; il suo corpo fu tumulato nel Cimitero Teutonico in Vaticano."}
{"id": "3978264", "revid": "1442080", "url": "https://it.wikipedia.org/wiki?curid=3978264", "title": "City of Ipswich Tennis International 2011 - Doppio femminile", "text": "Il doppio femminile del torneo di tennis City of Ipswich Tennis International 2011, facente parte della categoria ITF Women's Circuit, ha avuto come vincitrici Casey Dellacqua e Olivia Rogowska che hanno battuto in finale Miki Miyamura e Mari Tanaka 6-4, 6-4."}
{"id": "3978265", "revid": "2169430", "url": "https://it.wikipedia.org/wiki?curid=3978265", "title": "Lucas Digne", "text": "Nel 2012 \u00e8 stato inserito nella lista dei migliori calciatori nati dopo il 1991 stilata dalla rivista \"Don Bal\u00f3n\".\nCaratteristiche tecniche.\nDotato di media altezza, eccelle in caratteristiche fisiche quali resistenza, velocit\u00e0 ed accelerazione. \u00c8 un terzino completo, concede poco in fase difensiva ed \u00e8 puntuale in quella offensiva, continue sovrapposizioni e un'ottima tecnica individuale gli permettono di mettere ottimi cross per i propri compagni. Ottimo anche nel saltare l'avversario diretto con il dribbling e bravo nei calci piazzati grazie ad un piede sinistro molto raffinato. \nCarriera.\nClub.\nGiovanili e Lilla.\nInizia la sua carriera da calciatore nel 1999, quando firma un contratto con la squadra di Mareuil-sur-Ourcq per militare nelle varie giovanili della squadra. Dopo tre anni passa alla squadra della citt\u00e0 di Cr\u00e9py-en-Valois, dove trascorre cinque anni con la maglia gialloblu prima di arrivare nella societ\u00e0 di calcio di Lilla, citt\u00e0 della Francia settentrionale. Trascorsi sei anni in tutte le formazioni giovanili del club biancorosso, entra a far parte nella prima squadra durante la stagione calcistica 2011-2012.\nIl 26 ottobre 2011 esordisce con il Sedan, partendo da titolare e rimanendo in campo per il tutto il resto della partita. Il 10 gennaio 2012 rinnova il contratto fino al giugno 2016. Il 26 febbraio subisce la sua prima ammonizione in carriera in occasione dell'incontro di campionato con il Rennes.\nSegna il suo primo gol nel campionato 2012-2013 contro il Lorient, nella partita vinta 5-0. L'esordio in Champions League avviene contro il (perso 3-1), subendo la sua prima ammonizione in questa competizione. Fa il suo primo gol in questa competizione contro il Copenhagen, nella partita vinta 2-0.\nPSG e prestito alla Roma.\nNell'estate del 2013 viene acquistato dal Paris Saint-Germain per 15 milioni di euro. Il suo esordio arriva il 13 settembre 2013 sul campo del Bordeaux nella vittoria per 2-0.\nIl 25 agosto 2015 arriva alla Roma con la formula del prestito oneroso a 2,5 milioni di euro con diritto di riscatto. Il 30 agosto fa il suo debutto ufficiale contro la Juventus, match vinto dai giallorossi per 2-1. Il 26 settembre in occasione della gara casalinga contro il Carpi mette a segno il suo primo goal in Serie A, realizzando la rete del definitivo 5-1 per la squadra giallorossa. Sigla la sua seconda marcatura sempre contro la squadra emiliana nel girone di ritorno, nella partita vinta per 3-1 dalla squadra capitolina. Con il suo terzo gol contro l'Atalanta, nella trasferta allo Stadio Atleti Azzurri d'Italia pareggiata 3-3, eguaglia il suo record di reti stagionali come al LOSC Lille (3 gol totali) e migliora quello relativo solamente al campionato.\nBarcellona.\nIl 13 luglio 2016 viene acquistato per 16.5 milioni di euro (pi\u00f9 altri eventuali 4 legati a vari bonus) dal Barcellona, firmando un contratto di cinque anni con una clausola di 60 milioni.Con i blaugrana colleziona 46 presenze e 2 reti complessive, di cui uno in Champions League contro l'Olympiakos ai gironi.\nEverton e Aston Villa.\nIl 1\u00ba agosto 2018 viene acquistato dall'Everton per circa 20,5 milioni di euro. Trova il suo primo gol il 10 dicembre successivo, nel pareggio per 2-2 contro il Watford. Conclude la sua esperienza con i Toffees con 6 reti in 127 presenze complessive.\nIl 13 gennaio 2022 passa all'Aston Villa.\nNazionale.\nDal 2008 al 2012 ha militato con tutte le selezioni giovanili della Nazionale francese, arrivando nel 2012 a giocare per l'Under-20 e nel 2013 per l'Under-21.\nIl 5 marzo 2014 esordisce in nazionale maggiore nell'amichevole Francia-Olanda (vinta 2-0), entrando al 46'. Inoltre prende parte all'incontro vinto 4-0 contro la Norvegia, partita pre-mondiale, subentrando al 46' a Patrice Evra.\nViene convocato dalla Nazionale Maggiore per partecipare al Mondiale del 2014, svolto in Brasile, e per gli Europei 2016 in Francia, conclusi dalla compagine francese al secondo posto dopo la sconfitta in finale contro il Portogallo.\nInserito tra i pre-convocati ai Mondiali di 2 anni dopo, non viene incluso nella lista dei 23 finali.\nDopo i Mondiali torna a fare parte in pianta stabile dei convocati della Francia, venendo pure convocato per Euro 2020.\nStatistiche.\nPresenze e reti nei club.\n\"Statistiche aggiornate al 16 gennaio 2022.\""}
{"id": "3978272", "revid": "1442080", "url": "https://it.wikipedia.org/wiki?curid=3978272", "title": "Pelham Racquet Club Women's $25K Pro Circuit Challenger 2011 - Doppio", "text": "Il doppio del torneo di tennis Pelham Racquet Club Women's $25K Pro Circuit Challenger 2011, facente parte della categoria ITF Women's Circuit, ha avuto come vincitrici L\u012bga Dekmeijere e Marie-\u00c8ve Pelletier che hanno battuto in finale Kimberly Couts e Heidi El Tabakh 2-6, 6-4, [12-10]."}
{"id": "3978275", "revid": "1573940", "url": "https://it.wikipedia.org/wiki?curid=3978275", "title": "Mioxena", "text": "Mioxena \u00e8 un genere di ragni appartenente alla famiglia Linyphiidae.\nDistribuzione.\nLe tre specie oggi attribuite a questo genere sono state rinvenute nella regione paleartica (M. blanda) e in Africa centrale le altre due specie.\nIn Italia settentrionale sono stati reperiti esemplari di M. blanda.\nTassonomia.\nQuesto genere \u00e8 stato rimosso dalla sinonimia con Diplocentria , a seguito di uno studio dell'aracnologo Denis del 1947.\nA dicembre 2011, si compone di tre specie:"}
{"id": "3978286", "revid": "767487", "url": "https://it.wikipedia.org/wiki?curid=3978286", "title": "SS501", "text": "Gli SS501 sono una band k-pop sudcoreana, formatasi a Seul nel 2005.\nIl nome della band \u00e8 una combinazione di lettere e numeri che risultano aver un significato speciale: la prima S sta per Superstar, la seconda \u00e8 l'abbreviazione di Singer, mentre la combinazione di 5-0-1 vuole simboleggiare \"cinque membri uniti come una sola cosa per sempre\"\nIl nome del fanclub ufficiale \u00e8 Triple S (Supporter Super Star).\nStoria.\nIl gruppo ha debuttato l'8 giugno 2005 col primo singolo \"Kyeonggo\", mentre un secondo singolo dal titolo \"Snow Prince\" \u00e8 stato pubblicato alla fine dello stesso anno. Verso la met\u00e0 del 2006 gli SS501 hanno tenuto il loro primo grande concerto di successo, \"Step Up Concert\" ad Osaka in Giappone; in novembre esce il loro primo album \"ST01 Now\". Sempre nel 2006 il gruppo ha prestato le loro voci nel film d'animazione The Reef - Amici per le pinne\nNel 2007, invece, hanno debuttato sul mercato giapponese pubblicando il loro singolo \"Kokoro\", scelto anche come sigla finale per l'anime \"Blue Dragon\" (2007), seguito poi da un album completo. \nNel 2008 col singolo \"Deja vu\" tornano in Corea; in autunno il leader Kim Hyun Joong viene scelto per interpretar una delle parti principali in Kkotboda namja, versione coreana del dorama giapponese Hana Yori Dango, trasmesso poi nel canale KBS all'inizio dell'anno successivo. Il gruppo ha contribuito inoltre alla colonna sonora della serie con \"Because I'm Stupid\"; nel frattempo anche Park Jung Min s'esibir\u00e0 nel ruolo di protagonista nel musical tratto da \"Grease\"\nVerso la fine del 2009 il gruppo rappresenta ufficialmente la Corea del Sud al 5\u00ba festival della canzone asiatica \"The Best Asian Artist Award\" allo stadio di Seul. \nIl loro secondo album ufficiale \u00e8 \"Al My Love\" del 2009, seguito immediatamente dopo da \"Solo Collection\" consistente di canzoni dei singoli membri. In luglio parte il loro tour con concerti in Giappone, Taiwan, Hong Kong, Thailandia, Cina, Malaysia e Singapore che si conclude all'inizio dell'anno successivo.\nNel giugno 2010, alla scadenza del contratto con DSP Media, tutti e 5 i membri hanno successivamente firmato con altre etichette discografiche; anche se in tal modo divisi per contratto, gli SS501 hanno continuato a mantenere il loro nome, affermando che le attivit\u00e0 del gruppo continuano a rimaner la priorit\u00e0, pur prendendosi la possibilit\u00e0 di concentrarsi sulle loro attivit\u00e0 da solista.\nSempre nel 2010 Kim Hyun Joong ha recitato nel ruolo di protagonista nel drama coreano \"Jangnanseureon kiss\", mentre nel 2011 pubblica il suo album di debutto da solista \"Break Down\" tenendo in luglio il suo primo concerto a livello nazionale in Giappone continuando poi il tour in 7 citt\u00e0.\nKim Kyu Jong ha fatto il suo debutto nel mondo del cinema partecipando al musical \"Goong\" dove ha interpretato la parte del protagonista."}
{"id": "3978287", "revid": "474175", "url": "https://it.wikipedia.org/wiki?curid=3978287", "title": "Filo (frazione)", "text": "Filo \u00e8 una frazione di 2059 abitanti situata al confine delle province di Ferrara e Ravenna e dei loro rispettivi comuni di Argenta e Alfonsine da cui dista una ventina di chilometri.\nGeografia fisica.\nIl territorio, in parte, \u00e8 posto sotto il livello del mare o comunque di un rialzo esiguo.\nLa superficie complessiva delle due frazioni \u00e8 di 64,65\u00a0km\u00b2 ora per quasi 40\u00a0km\u00b2 nel comune di Argenta e pi\u00f9 di 14\u00a0km\u00b2 in quello di Alfonsine.\nStoria.\nFilo sorse sulla riva del Po di Primaro, antico ramo meridionale del Po, la foce pi\u00f9 importante del fiume fino al XII secolo. Secondo la tradizione, il nome derivava da \"Rivera Fili\", la striscia di terra adiacente al corso del Primaro. L'area attorno all'abitato era paludosa: una mappa storica mostra come il terreno tra Filo e l'odierna Alfonsine fosse quasi completamente sommerso da un acquitrino, chiamato \"Valle di Filo e di Logastrino\".\nNel Basso Medioevo il Po di Primaro era una importante via di comunicazione fluviale tra la Lombardia e il mare ed era percorso dal commercio del sale. A Filo, che era un comune autonomo, aveva sede un \"hospitale \" o xenodochio, dedicato a San Giovanni Battista, per ospitare pellegrini e viaggiatori. Nel 1394 i marchesi d'Este acquistarono dai da Polenta di Ravenna il territorio della \"Riviera di Filo\". Da allora, la parte alla sinistra del fiume fece parte del territorio ferrarese.\nNel 1782, nell'area della \"valle di Filo\" venne scavato il nuovo corso del fiume Reno. Il fiume venne fatto scorrere in linea retta dalla Bastia di Argenta alla Madonna del Bosco. In seguito ai lavori, l'abitato di Filo si trov\u00f2 distante dal fiume di circa 2\u00a0km. L'antico corso del Primaro continu\u00f2 peraltro a segnare il confine tra ferrarese e ravennate.\nFilo fu un comune autonomo dal Medioevo fino al 1859, termine del dominio dello Stato della Chiesa in Romagna. \nL'8 settembre 1944 i tedeschi, dietro indicazione dei locali vertici del Partito Fascista Repubblicano, prelevarono un gruppo di uomini di Argenta per effettuare una rappresaglia. Cinque furono fucilati presso il ponte della Bastia ed altri cinque furono fucilati a Filo.\nMonumenti e luoghi d'interesse.\nNel territorio della frazione \u00e8 presente una parrocchiale dedicata a Sant'Agata, aperta al culto nel 1931, rimasta incompiuta fino al 1934, anno in cui vennero portati a termine i lavori su progetto dell'ingegnere bolognese Francesco Gualandi. L'edificio attuale sorge sul sedime di una chiesa precedente costruita tra il 1525 e il 1578."}
{"id": "3978291", "revid": "767487", "url": "https://it.wikipedia.org/wiki?curid=3978291", "title": "Hradec (Plze\u0148)", "text": "Hradec \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3978292", "revid": "450700", "url": "https://it.wikipedia.org/wiki?curid=3978292", "title": "5FU", "text": ""}
{"id": "3978297", "revid": "594360", "url": "https://it.wikipedia.org/wiki?curid=3978297", "title": "Kang Min", "text": "\u00c8 stato uno dei Protoss di pi\u00f9 successo tra il 2003 e il 2006.\nBiografia.\nLa carriera di Kang Min inizia nel 2002, ma \u00e8 nell'anno successivo che arriva il primo successo: Nal_Ra si aggiudica lo Stout MSL, battendo in finale NaDa. Nello stesso anno, conquista un secondo posto al MyCube OSL, perdendo in finale contro Kingdom; riesce a rifarsi per\u00f2 nell'OSL successivo, che si aggiudica ai danni di Zeus.\nDopo essersi aggiudicato il terzo posto allo Spris MSL, deve aspettare il 2006 per un'altra finale, quella del Pringles MSL, dove perde per 3-2 in finale contro SaviOr.\nKang Min si ritira nel 2008, diventando commentatore per OnGameNet, dopo esserlo stato per un breve periodo per MBCGame."}
{"id": "3978298", "revid": "767487", "url": "https://it.wikipedia.org/wiki?curid=3978298", "title": "Hradi\u0161t\u011b (Plze\u0148-jih)", "text": "Hradi\u0161t\u011b \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3978299", "revid": "450700", "url": "https://it.wikipedia.org/wiki?curid=3978299", "title": "5-FU", "text": ""}
{"id": "3978305", "revid": "1305772", "url": "https://it.wikipedia.org/wiki?curid=3978305", "title": "Nozze Aldobrandini", "text": "Le Nozze Aldobrandini sono una pittura romana ad affresco della seconda met\u00e0 del I secolo a.C., conservata presso l'omonima sala della Biblioteca Apostolica Vaticana, che rappresenta una scena di matrimonio, con la partecipazione di Imene e Venere.\nA lungo ritenuta copia di un originale ellenistico del IV secolo a.C., \u00e8 invece un prodotto originale della pittura romana di et\u00e0 augustea.\nStoria.\nIl dipinto fu trovato a Roma nel 1601 durante alcuni scavi effettuati a scopo antiquario presso la chiesa di San Giuliano, poco oltre la Porta Esquilina (\"Arco di Gallieno\"), quindi in un'area interna al perimetro dell'attuale piazza Vittorio Emanuele II, occupata in antico dagli \"Horti Maecenatis\" e dagli \"Horti Lamiani\".\nAcquistato immediatamente dai frati della chiesa dal cardinal Pietro Aldobrandini da cui assunse il nome, nel 1601 entr\u00f2 a far parte della sua collezione di opere d'arte ospitata all'interno di villa Aldobrandini nel rione Monti; dopo una breve permanenza (1814-1818) nella collezione privata dell'imprenditore Vincenzo Nelli, il dipinto fu ceduto per 10.000 scudi a papa Pio VII, che lo sistem\u00f2 nella \"Sala di Sansone\" della Biblioteca Apostolica, ove si trova tuttora.\nNel corso del tempo l'opera ha subito tre importanti interventi di restauro: tra il 1605-1609 ad opera di Federico Zuccari, fra il 1814-1818 per mano di Domenico Del Frate ed infine nel 1962.\nDescrizione, interpretazione e stile.\nIl dipinto, spezzato alle estremit\u00e0, costituisce parte del fregio della decorazione parietale in terzo stile di una \"domus\" dell'Esquilino. Esso non occupava la posizione centrale della decorazione, ma doveva trovarsi nella parte alta della parete su cui era affrescato.\nVi compaiono dieci personaggi, disposti paratatticamente in tre settori sulla stessa linea, la cui azione si sviluppa sia in interno, sia in esterno. Nel settore di sinistra ed in quello centrale due muri contigui uniti da una risega all'estrema sinistra indicano chiaramente che i personaggi rappresentati si trovano all'interno di due distinti ambienti;diversamente nel settore di destra la presenza del cielo come sfondo fino al terreno qualifica una scena che si svolge all'esterno della stessa abitazione, la cui soglia \u00e8 delineata in basso al centro, in prospettiva, all'inizio del muro che fa da sfondo alla zona centrale.\nNella scena di sinistra una matrona romana con mantello bianco, capo velato e \"flabellum\", \u00e8 forse intenta a testare la temperatura dell'acqua versata in un piccolo lavacro lustrale sostenuto da una colonnina, da cui pende un asciugamano ed in cui un'ancella sembra versare altra acqua; in secondo piano un ragazzo sostiene un oggetto allungato non ben definibile, forse uno sgabello. Ai piedi della colonnina \u00e8 un oggetto realizzato con tavolette sovrapposte, probabilmente una cassetta.\nNella scena centrale, delimitata dal pilastro angolare fra i due muri e dalla soglia della casa, una donna a gambe incrociate (Carite o, pi\u00f9 probabilmente, Peito, dea della persuasione), con sandali, si appoggia ad una colonnina, mentre \u00e8 intenta a versare essenze da un \"al\u00e0bastron\" sopra una valva di conchiglia sostenuta con la mano sinistra; su di un letto ricoperto da un drappo siedono la sposa, \"capite velato\" e vestita con un mantello bianco e scarpe gialle, ed un'altra figura femminile (Venere), a torso nudo e con sandali, che abbraccia affettuosamente la prima e le avvicina la mano destra al volto con dolcezza. Ai piedi del letto un giovane seminudo (Imene, dio delle nozze), con mantello avvolto attorno alla vita e capo inghirlandato d'edera, giace sulla soglia di casa e osserva la scena di amorevole persuasione che si svolge alla sua destra.\nNella scena all'estrema destra, all'aperto, tre giovani donne sostano attorno ad un bruciaprofumi sostenuto da un tripode; la donna girata di tre quarti, con copricapo, \u00e8 intenta a versare delle essenze da una \"patera\", mentre quella al centro, con corona radiata di foglie (di palma?) si volge verso la suonatrice con lira a sette corde appesa al collo e plettro nella mano destra. Nel gruppo sono facilmente riconoscibili, anche per l'iconografia, tre Muse.\nL'interpretazione classica dell'opera, che vi vede una scena delle nozze fra Peleo e Teti, genitori dell'eroe Achille, si deve al fondatore della storia dell'arte antica Johann Joachim Winckelmann; un'altra ipotesi, formulata nel XVIII secolo da Luigi Dutens, vi riconosce un momento delle nozze fra Alessandro Magno e Rossane. Queste interpretazioni sono rimaste indiscusse fino al 1994, quando Franz M\u00fcller ha proposto una scena dell'\"Ippolito\" di Euripide come traccia per la corretta lettura dell'affresco. In seguito sono stati proposti come attinenti al dipinto alcuni passaggi dell'\"Alcesti\".\nAl di l\u00e0 delle interpretazioni mitologiche, storiche o letterarie dell'opera, \u00e8 evidente come la scena centrale ne qualifichi in maniera insindacabile la sua attinenza al tema del matrimonio, incentrandosi su una situazione universale e metastorica: l'ansia vissuta dalla giovane sposa, confortata e sostenuta da Venere, nell'attesa di incontrare lo sposo e perdere la verginit\u00e0. Le due scene laterali contribuiscono ad integrare quest'interpretazione pi\u00f9 generalista dell'opera, di cui \u00e8 ovviamente possibile solo una lettura parziale a causa della frammentariet\u00e0 con cui ci \u00e8 pervenuta; la scena di sinistra, con la matrona che controlla la temperatura dell'acqua nel bacino, allude probabilmente alla cerimonia dell'accoglimento della sposa in casa del marito (\"aqua et igni accipi\") secondo il costume romano della \"deductio\", mentre la scena di destra, oltre che interpretabile come un generico sacrificio di buon augurio, \u00e8 un possibile riferimento, per la presenza del dio sdraiato e della lira, al canto nuziale (imeneo) che accompagnava la sposa nella sua nuova casa.\nIl linguaggio formale e lo stile dell'opera consentono di attribuirla agli inizi dell'et\u00e0 augustea, inserendola nell'ambito della corrente neoattica, senza che vi sia necessariamente alla base della sua redazione un originale della pittura ellenistica di IV secolo a.C., da sempre ipotizzato e ricercato dagli studiosi.\nLa fortuna delle \"Nozze\".\nFin dall'epoca della loro scoperta le \"Nozze\" ricevettero moltissima ammirazione da parte di artisti, letterati e collezionisti d'arte, godendo ben presto di una grande fama presso i contemporanei. Una testimonianza in tal senso esplicita \u00e8 quella di Federico Zuccari, il pittore autore del loro primo restauro su commissione degli Aldobrandini:\nIl collezionista Cassiano dal Pozzo, impressionato dall'iconografia e dai colori, non esit\u00f2, consapevole dell'importanza dell'opera, a farne incidere dal 1627 il disegno, che aveva commissionato al pittore ed architetto Pietro da Cortona, per divulgarne l'immagine e aprire un dibattito presso i maggiori artisti europei contemporanei (anche Rubens, informato da de Peiresc, viene coinvolto ed \u00e8 molto colpito dal dipinto).\nNella seconda met\u00e0 del XVII secolo l'interesse artistico per le \"Nozze\" \u00e8 rilanciato dalla scoperta dei dipinti del sepolcro dei Nasoni sulla via Flaminia (1674) e dall'attenzione del cardinale Camillo Massimo, assiduo collezionista di antichit\u00e0. Pietro Santi Bartoli ne trae una nuova riproduzione acquerellata in due tavole, sotto l'esortazione di Giovanni Pietro Bellori, tra il 1674 ed il 1677, che sar\u00e0 pubblicata nella seconda edizione di \"Admiranda romanorum antiquitatum ac veteris sculpturae vestigia\".\nL'acquerello di Bartoli diviene l'immagine principale di riferimento che addirittura si sostituir\u00e0 all'originale nel tempo, mentre il commento di Bellori diviene l'interpretazione canonica adottata in manuali e dizionari d'arte. Le \"Nozze\", da oggetto di ricerca ed estatica ammirazione, sono ormai un monumento e tra il 1665 e il 1720 la loro fama attraversa l'intera Europa.\nAndr\u00e9 F\u00e9libien tesse succintamente le lodi dell'opera nei suoi \"Entretiens sur les vies et sur les ouvrages des plus excellents peintres anciens et modernes\" (1666-1688), Joachim von Sandrart copia le tavole acquerellate di Bartoli nell'edizione latina del suo \"Teutsche Akademie der edlen Bau-, Bild- und Malereik\u00fcnste\" (1683), in Inghilterra lo scultore John Michael Rysbrack (1694-1770) la riporta in un rilievo del 1723 ed il teologo-educatore George Turnbull la fa incidere nel suo \"A Treatise on Ancient Painting\" del 1740. Philippe Caylus ne inserisce una riproduzione in \"Recueil d'antiquit\u00e9s \u00e9gyptiennes, \u00e9trusques, grecques et romaines\" (1752-1757), l'ambasciatore francese de Choiseul la fa primeggiare nella immaginaria \"Galleria di vedute di Roma antica\", da lui commissionata a Giovanni Paolo Pannini, mentre l'astronomo J\u00e9r\u00f4me Lalande la paragona agli affreschi del Domenichino in \"Voyage d'un Fran\u00e7ais en Italie\" (1765-1766).\nNel periodo neoclassico si rinnova un interesse specifico per l'opera, favorito dalle notevoli scoperte di affreschi a Pompei ed Ercolano, e dalla necessit\u00e0 di affermare il valore dell'arte romana. Johann Joachim Winckelmann, secondo la sua teoria, cerca di nobilitare il suo soggetto leggendovi le nozze di Peleo e Teti; con differenti sfumature i pittori neoclassici da Kunst a Jacques-Louis David o a Vincenzo Camuccini ne fecero una fonte di ispirazione nel momento in cui le riproduzioni colorate \u201call'antica\u201d proliferavano.\nUno dei tratti pi\u00f9 interessanti della storia dell'opera \u00e8 la sua ricezione presso i pittori, favorita da circostanze favorevoli, oltre che dal carattere eccezionale del ritrovamento. Questo rito nuziale \u00e8, infatti, messo in relazione con le nozze di Alessandro Magno e Rossane, un soggetto che aveva ispirato numerosi artisti nel XVI secolo. Inoltre il trattamento del tema del matrimonio in modo casto si accorda perfettamente al clima religioso di Roma attorno al Seicento.\nDopo qualche mese dalla vendita agli Aldobrandini Federico Zuccari ricorda l'affresco nel suo trattato \"L'Idea de' Scultori, Pittori et Architetti\" (1607) e Pieter Paul Rubens pu\u00f2 descriverlo a memoria (persino il colore) all'amico de Peiresc quasi trent'anni pi\u00f9 tardi. Rubens s'interessa particolarmente all'iconografia, mentre Domenico Fetti e Antoon van Dyck sono maggiormente impressionati dai colori cangianti o dall'elegante disposizione paratattica dei personaggi. Nicolas Poussin, colpito dalla grazia delle forme e dalla calma disposizione ternaria delle figure, giunger\u00e0 a possederne una copia dipinta.\nNel 1818 giunge la consacrazione suprema delle \"Nozze\": l'opera viene acquistata da papa Pio VII per i Musei Vaticani, dopo una breve permanenza (1814-1818) presso la collezione privata del marchese Vincenzo Nelli ed un primo intervento di restauro da parte di Domenico Del Frate.\nNel 2009 l'affresco viene esposto al grande pubblico in occasione della mostra \"Roma. La Pittura di un Impero\" a cura di Eugenio La Rocca, Serena Ensoli, Stefano Tortorella e Massimiliano Papini, organizzata presso le Scuderie del Quirinale sotto l'Alto Patronato della Presidenza della Repubblica Italiana."}
{"id": "3978306", "revid": "287204", "url": "https://it.wikipedia.org/wiki?curid=3978306", "title": "Jarov (Plze\u0148-jih)", "text": "Jarov \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3978309", "revid": "106456", "url": "https://it.wikipedia.org/wiki?curid=3978309", "title": "Valle d'Aspe", "text": "La valle d'Aspe \u00e8 una valle dei Pirenei francesi situata nel dipartimento dei Pirenei Atlantici, nella regione dell'Aquitania.\nToponimia.\nIl nome d'Aspe \u00e8 citato dall'XI secolo come \"Aspa\". Secondo Michel Grosclaude, potrebbe trattarsi di una radice aquitanica, significando \"*as\" \"roccia\" ed il suffisso \"*pe\", \"al di sotto\".\n\u00c8 probabile che il nome della valle derivi da \"Aspa Luca\", l'antico nome di \"Accous\" sull'Itinerario antonino. Esso non \u00e8 comunque un idronimo poich\u00e9 altri luoghi hanno nomi simili: Aspet, Aspin, Azpa (Navarra, verso Pamplona).\nGeografia.\nSviluppo orografico e demografico.\n\u00c8 una delle tre valli dell'Alto B\u00e9arn, con la valle d'Ossau ad est e la Valle di Bar\u00e9tous ad ovest. Essa si estende lungo la gave d'Aspe per 40\u00a0km dal paese di Escot fino al passo del Somport (1.632\u00a0m s.l.m.), segnante il confine con la valle dell'Aragon in Spagna.\nNella valle sono siti 13 comuni (da nord a sud): Escot, Lourdios-Ich\u00e8re, Sarrance, Bedous, Osse-en-Aspe, Aydius, Accous, L\u00e9es-Athas, Lescun, Cette-Eygun, Etsaut, Borce et Urdos.\nCome molte valli montane, anche la valle dell'Aspe ha subito le conseguenze dell'esodo da campagne e montagne. Oggi conta non pi\u00f9 di 2.500 abitanti.\nFauna e flora.\n\u00c8 una valle ancora molto selvaggia e fu a lungo il rifugio dell'orso bruno dei Pirenei.\nL'alta valle d'Aspe ospita una parte del Parco nazionale dei Pirenei.\nLinguistica.\nLa lingua propria della valle \u00e8 il dialetto guascone, una variante della lingua occitana. Il parlato della valle ha caratteristiche sue proprie (\"aspois-bar\u00e9tounais\") miste ad altre condivise con le altre valli pirenaiche della zona guascona, fino alla valle di Aran (sorgenti della Garonna) ove questa forma di guascone \u00e8 una delle lingue nazionali spagnole.\nStoria.\nAl di l\u00e0 di Urdos, la valle d'Aspe si apre sulla provincia spagnola della Comunit\u00e0 autonoma d'Aragona attraverso il passo del Somport, via di transito dei pellegrini verso Santiago di Compostela. Questo asse trasversale ai Pirenei ha visto passare crociati, pellegrini, soldati, commercianti, greggi e viaggiatori su strada o su rotaia (quest'ultima fino al 1970).\nNel 1659 il trattato dei Pirenei incorpor\u00f2 il trattato di Vesiau, che disciplinava i diritti e gli usi di pascolo degli allevatori e dei pastori di greggi sul \"port d'Astun\".\nOgni anno esso era soggetto ad una firma fra il sindaco di Jaca e quelli dei tre comuni dell'Alta val d'Aspe, per il riconoscimento dei cippi marcanti le frontiere e per la segnalazione del fatto alle rispettive autorit\u00e0 nazionali. La firma, preceduta da una cerimonia internazionale ufficiale alla presenza delle autorit\u00e0 costituite sulla sommit\u00e0 del passo del Somport, era occasione d'una giornata festiva fra gli abitanti dell'Alta val d'Aspe e dell'Alta Aragona.\nNel XIX secolo la valle d'Aspe conobbe un'attivit\u00e0 industriale grazie alla fucina costruita ad Urdos da Fr\u00e9d\u00e9ric d'Abel.\nLa valle d'Aspe condusse una lunga lotta negli novanta per opporsi alla costruzione della strada che conduce alla galleria del Somport ed a quella della galleria stessa.\nI legami con la valle di Canfranc sono ancora vivi e paiono al momento riprendersi nella dinamica europea e gli uffici del turismo della valle d'Aspe e di quella di Canfranc stanno lavorando insieme per identificare uno spazio turistico comune."}
{"id": "3978310", "revid": "1305772", "url": "https://it.wikipedia.org/wiki?curid=3978310", "title": "Franco Di Majo", "text": "\u00c8 ricordato, insieme a Paolino Camposano, Romano Panagin e Oreste Santanera, come il \"padre del Pendolino\". Oltre che come docente universitario, Di Majo lavor\u00f2 per le Ferrovie dello Stato e per la FIAT Ferroviaria.\n\u00c8 morto nel 2011 all'et\u00e0 di 100 anni.\nBiografia.\nStudi.\nConseguita nel 1927 la maturit\u00e0 classica presso il Liceo \"Massimo d'Azeglio\" di Torino, Franco Di Majo s'iscrisse al corso di laurea in Ingegneria meccanica del Politecnico di Torino e vi consegu\u00ec la laurea nel novembre 1932, col massimo dei voti e la lode, difendendo una tesi sull'elasticit\u00e0 dei ponti ferroviari. Insieme al professor Placido Cicala fu premiato per avere conseguita la pi\u00f9 alta votazione negli esami di profitto. La sua tesi di laurea fu poi pubblicata in un'autorevole rivista specializzata.\nAttivit\u00e0 nelle Ferrovie dello Stato.\nNel 1933 fu assunto dalle Ferrovie dello Stato e assegnato al Servizio Materiale e Trazione, dove raggiunse il grado di ispettore principale. In esso ebbe modo di collaborare con gli ingegneri Guido Corbellini e Amedeo Cuttica, seguendo in particolare i problemi connessi all'introduzione nell'esercizio delle automotrici Diesel\nDopo avere prestato servizio militare durante la seconda guerra mondiale riprese l'attivit\u00e0 nelle FS rimanendo nell'azienda fino al 1947.\nAttivit\u00e0 industriale.\nDimessosi dalle FS, nel 1947 venne assunto dalla Sezione Materiale Ferroviario della FIAT (FIAT Materfer). In essa fu dapprima dirigente capo servizio della Sezione, e dal 1969 direttore. Nel 1974 si dimise a causa di divergenze con la propriet\u00e0 circa le previste linee di sviluppo aziendali. Dal 1959 al 1961 tenne la direzione dello stabilimento OM di Milano, che era controllato dalla FIAT.\nPresso la FIAT segu\u00ec in particolare i progetti delle automotrici FS ALn 668, di altre automotrici Diesel equipaggiate con motori di grande potenza, delle locomotive Diesel-elettriche fornite alle ferrovie dell'Argentina, delle carrozze Eurofima, con letti serie MU, Gran Confort, TEE e Self Service per le FS e, infine, del Pendolino.\nFu presidente dell'Unione Costruttori e Riparatori Ferroviari (UCRIFER) e dei Constructeurs Europeens Locomotives Thermiques et Electriques (CELTE).\nDocenza universitaria.\nDal 1932 al 1933 fu assistente del professor Giuseppe Albenga, all'epoca titolare della cattedra di Costruzione di ponti nel Politecnico di Torino.\nDal 1945 torn\u00f2 a impegnarsi anche nell'attivit\u00e0 di ricerca universitaria, dapprima conseguendo la libera docenza di \"Tecnica ed economia dei trasporti\" nella Facolt\u00e0 di Ingegneria del Politecnico di Torino nel 1951, dove tenne l'insegnamento di \"Costruzione di materiale ferroviario\". Diventato professore incaricato, tenne la cattedra dal 1961 al 1981, dapprima a Pisa e poi a Torino. Frutto di tale attivit\u00e0 fu la monografia \"Costruzione di materiale ferroviario\", Torino, Levrotto &amp; Bella, 1975.\nA seguito di tali ricerche si occup\u00f2 anche del comportamento dei treni nella marcia su ponti sospesi di grande luce, e in particolare sul previsto Ponte sullo Stretto di Messina.\nContributi scientifici.\nTra i suoi contributi (pi\u00f9 di un centinaio di articoli e monografie), oltre a quelli citati e che furono oggetto di varie monografie scientifiche, vanno citati quelli di dinamica del veicolo ferroviario, svolti nell'ambito delle ricerche della FIAT e condotti, tra i primi in Italia, con metodi di simulazione numerica, che condussero ai carrelli per le carrozze TEE, Gran Confort ed Eurofima.\nInsieme agli ingegneri Camposano, Panagin e Santanera viene considerato il \"padre del Pendolino\", principalmente per la determinazione avuta nel sostenere lo studio di progetto e la sperimentazione.\nPer tali studi nel 1993 gli fu conferito il Premio internazionale dell comunicazioni \"Cristoforo Colombo\" dell'Istituto internazionale delle comunicazioni.\nDapprima quale collaboratore del secondo Progetto Finalizzato Trasporti del Consiglio nazionale delle ricerche, e poi dell'Organizzazione per la cooperazione e lo sviluppo economico, si occup\u00f2 anche dello studio dei sistemi di trasporto ad altissima velocit\u00e0 dotati di levitazione magnetica.\nAltre attivit\u00e0 professionali.\nPer sostenere i giovani ingegneri integr\u00f2 la somma a disposizione del Collegio Ingegneri Ferroviari Italiani quale borsa di studio del Premio Mall\u00e9gori, che conseguentemente assunse il nome di Premio Mall\u00e9gori-Di Majo."}
{"id": "3978311", "revid": "767487", "url": "https://it.wikipedia.org/wiki?curid=3978311", "title": "Kbel (Plze\u0148)", "text": "Kbel \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3978316", "revid": "118623428", "url": "https://it.wikipedia.org/wiki?curid=3978316", "title": "Ashleigh Ball", "text": ""}
{"id": "3978322", "revid": "287204", "url": "https://it.wikipedia.org/wiki?curid=3978322", "title": "Kl\u00e1\u0161ter", "text": "Kl\u00e1\u0161ter \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3978323", "revid": "287204", "url": "https://it.wikipedia.org/wiki?curid=3978323", "title": "Klaster", "text": ""}
{"id": "3978328", "revid": "287204", "url": "https://it.wikipedia.org/wiki?curid=3978328", "title": "Kotovice", "text": "Kotovice \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3978334", "revid": "767487", "url": "https://it.wikipedia.org/wiki?curid=3978334", "title": "Kozlovice (Plze\u0148)", "text": "Kozlovice \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3978344", "revid": "122351131", "url": "https://it.wikipedia.org/wiki?curid=3978344", "title": "Oxazepam", "text": "Loxazepam \u00e8 uno psicofarmaco appartenente alla classe delle benzodiazepine, pi\u00f9 precisamente una 1,4-benzodiazepina, caratterizzato da una durata d'azione medio-breve. Il composto \u00e8 un derivato dalla 3-idrossi-benzodiazepina e metabolita di diazepam, prazepam e temazepam. \nL'oxazepam viene utilizzato dal 1960 nel trattamento del disturbo d'ansia, dell'insonnia e della sintomatologia della crisi d'astinenza da alcol. Oltre a quello ansiolitico, ha effetti, moderati rispetto alle altre benzodiazepine, come anticonvulsivante, ipnotico, sedativo, miorilassante e amnesico.\nCaratteristiche strutturali e fisiche.\nOxazepam si presenta come una polvere di colore bianco-crema o giallo chiaro, praticamente inodore. Il composto risulta quasi insolubile in acqua e poco solubile in alcool e nel cloroformio. Il peso molecolare \u00e8 286,7 e il punto di fusione \u00e8 compreso tra 205-206\u00a0\u00b0C.\nFarmacodinamica.\nIl composto \u00e8 in grado di legarsi a livello del sistema nervoso centrale (SNC), specificamente al sito recettoriale GABAA, proprio delle benzodiazepine. Il legame potenzia l'attivit\u00e0 dell'acido \u03b3-amminobutirrico (GABA), un neurotrasmettitore con azione di tipo inibitorio, causando cos\u00ec una riduzione dell'eccitazione neuronale. Il farmaco sembra poter sopprimere i livelli di cortisolo circolante.\nFarmacocinetica.\nL'oxazepam dopo somministrazione per via orale viene quasi completamente assorbito dal tratto gastrointestinale; l'assorbimento tuttavia \u00e8 lento rispetto, ad esempio, al suo analogo metilato, il Temazepam, che \u00e8 rapidamente e completamente assorbito . La concentrazione plasmatica di picco (Cmax) viene raggiunta circa 2-3 ore dopo l'assunzione. In letteratura medica \u00e8 stato segnalato che oxazepam, tra le diverse benzodiazepine di uso comune, \u00e8 fra quelle che vengono assorbite pi\u00f9 lentamente e mostra una lenta insorgenza d'azione.\nL'emivita di eliminazione del composto risulta variabile tra le 5 e le 15 ore. \nIl legame di oxazepam con le proteine plasmatiche \u00e8 pari a circa il 95-98%. Nell'organismo la benzodiazepina viene biotrasforamta in posizione 3-idrossi dando luogo al glucuronide inattivo ad opera della ghiandola epatica.\nLa molecola viene eliminata dall'organismo prevalentemente attraverso l'emuntorio renale: entro 48 ore dalla somministrazione orale pi\u00f9 del 70% della dose \u00e8 presente nell'urina sotto forma di glucuronide.\nNei pazienti anziani l'emivita di eliminazione dell'oxazepam appare statisticamente aumentata rispetto a quella misurabile in pazienti pi\u00f9 giovani.\nNei soggetti affetti da malattia epatica scompensata e insufficienza epatica grave la capacit\u00e0 di glucuronizzazione ed eliminazione dell'oxazepam \u00e8 decisamente ridotta.\nLa benzodiazepina viene escreta nel latte materno.\nTossicologia.\nIn studi eseguiti sugli animali (topo e ratto) il farmaco ha mostrato una tossicit\u00e0 acuta estremamente bassa, con una DL50, a seguito di somministrazione per os, pari a 4500\u00a0mg/kg (nel topo) e 6500\u00a0mg/kg peso corporeo nel ratto.\nSperimentazioni condotte su diverse specie animali hanno permesso di escludere effetti teratogenetici del composto. Gli studio di carcinogenesi hanno mostrato come l'assunzione di oxazepam con la dieta in ratti possa determinare un incrementi di tumori benigni (adenomi prostatici, adenomi delle cellule interstiziali testicolari e tumori benigni delle cellule follicolari tiroidee). Secondo altri studi l'oxazepam potrebbe determinare un incremento di adenomi o carcinomi epatici in topi trattati per 2 anni con dosaggi estremamente elevati (circa 135 volte la massima dose umana giornaliera). A oggi non ci sono evidenze certe che l'uso clinico della benzodiazepina sia associato con l'insorgenza di tumori.\nUsi clinici.\nIl farmaco viene utilizzato nel trattamento degli stati ansiosi associati a tensione emotiva, irritabilit\u00e0, agitazione e ogni altra manifestazione somatica o psichiatrica correlata alla sindrome ansiosa.\nSi tratta di una benzodiazepina caratterizzata da una durata d'azione intermedia e da una lenta insorgenza d'azione. \nPer queste sue caratteristiche viene anche normalmente prescritta a soggetti che hanno difficolt\u00e0 a mantenere il sonno, piuttosto che ad addormentarsi.\nViene inoltre utilizzata per trattare i disturbi astinenziali degli etilisti e per l'ansia associata a depressione. I medici talvolta la utilizzano al di fuori delle indicazioni approvate dalle agenzie del farmaco nazionali per trattare la fobia sociale, il disturbo post-traumatico da stress, l'insonnia, la sindrome premestruale ed altre condizioni.\nEffetti collaterali e indesiderati.\nGli effetti avversi di oxazepam sono simili a quelli delle altre benzodiazepine e possono includere cefalea, vertigini, sonnolenza, tremore, disturbi della memoria, disartria con difficolt\u00e0 nell'articolazione del linguaggio, ottundimento delle emozioni e amnesia anterograda.\nControindicazioni.\nIl farmaco \u00e8 controindicato nei soggetti con ipersensibilit\u00e0 nota al principio attivo, ad altre benzodiazepine oppure ad uno qualsiasi degli eccipienti contenuti nelle formulazione farmaceutica.\nIl farmaco \u00e8 inoltre controindicato in coloro che sono affetti da miastenia gravis, grave insufficienza respiratoria o epatica e da sindrome da apnea notturna.\nSovradosaggio.\nIn caso di overdose, come per altre molecole della classe delle benzodiazepine, l'assunzione di una dose eccessiva raramente comporta un rischio per la vita, tranne che non vi sia l'assunzione concomitante di altre sostanze (incluso l'alcool) ad azione deprimente sul sistema nervoso centrale (SNC). Inoltre secondo alcuni studi l'oxazepam in overdose sarebbe lievemente meno tossico rispetto ad altre benzodiazepine. La tipica sintomatologia da overdose comprende la depressione respiratoria, sonnolenza eccessiva, alterato stato di coscienza, depressione del sistema nervoso centrale (SNC), talvolta tossicit\u00e0 polmonare o cardiovascolare e, raramente, coma profondo.\nSe il paziente \u00e8 cosciente, l'assunzione \u00e8 avvenuta da meno di un'ora e non sussiste il rischio di aspirazione deve essere indotto il vomito. In alternativa, e comunque sempre nel caso il paziente sia privo di conoscenza, pu\u00f2 essere intrapreso il lavaggio gastrico, preceduto da una adeguata protezione delle vie respiratorie. In assenza di miglioramento dopo lo svuotamento dello stomaco, \u00e8 opportuno somministrare carbone attivo al fine di ridurre l'assorbimento della benzodiazepina. Il paziente deve essere mantenuto sotto stretta osservazione e i parametri vitali debbono essere attentamente monitorati, se necessario in una terapia intensiva."}
{"id": "3978348", "revid": "438678", "url": "https://it.wikipedia.org/wiki?curid=3978348", "title": "Kramol\u00edn (Plze\u0148)", "text": "Kramol\u00edn \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3978349", "revid": "1305772", "url": "https://it.wikipedia.org/wiki?curid=3978349", "title": "Maguy", "text": "Maguy \u00e8 una serie televisiva francese in 333 episodi trasmessi per la prima volta nel corso di 8 stagioni dal 1985 al 1992. \u00c8 ispirata alla sitcom statunitense \"Maude\".\n\u00c8 una sitcom incentrata sulle vicende familiari di Maguy Boissier, donna cinquantenne sposata con George Boissier, direttore del Boissier Maxi-Discount, un negozio di discount. La donna abita con la sua famiglia in una casa a V\u00e9zinet.\nPersonaggi e interpreti.\nGuest star.\nTra le guest star: Marcel Amont, Jean-Marie Bigard, Jacques Chancel, Jacques Chazot, Dieudonn\u00e9, Pierre Doris, Michel Galabru, Garcimore, Alain Gillot-P\u00e9tr\u00e9, Henri Guybet, G\u00e9rard Holtz, Sylvie Joly, Robert Lamoureux, Amanda Lear, Enrico Macias, Michel Muller, Francis Perrin, Roger Pierre, \u00c9lie Semoun, Pascal Sevran, Roger Zabel.\nProduzione.\nLa serie, ideata da Jean-Guy Gingembre e St\u00e9phane Barbier, fu prodotta da Antenne-2, T\u00e9l\u00e9-Images Cr\u00e9ation e T\u00e9l\u00e9vision Suisse-Romande. Le musiche furono composte da Alain Wisniak.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa in Francia dall'8 settembre 1985 all'11 dicembre 1994 sulla rete televisiva Antenne 2. In Italia \u00e8 stata trasmessa su Telemontecarlo e su Telenova con il titolo \"Maguy\"."}
{"id": "3978352", "revid": "228587", "url": "https://it.wikipedia.org/wiki?curid=3978352", "title": "Campionato mondiale di hockey su ghiaccio - Prima Divisione 2012", "text": "Il Campionato mondiale di hockey su ghiaccio - Prima Divisione 2012 \u00e8 un torneo di hockey su ghiaccio organizzato dall'International Ice Hockey Federation. Il torneo si \u00e8 disputato fra il 15 e il 21 aprile 2012. Le dodici squadre partecipanti sono state divise in due gironi da sei ciascuno. Il torneo del Gruppo A si \u00e8 svolto a Lubiana, in Slovenia. Le partite del Gruppo B invece si sono giocate a Krynica-Zdr\u00f3j, in Polonia. La e l', prima e seconda del Gruppo A, si sono garantite la partecipazione al Campionato mondiale di hockey su ghiaccio maschile 2013, mentre l' \u00e8 stata retrocessa per il 2013 in Prima Divisione - Gruppo B. Nel Gruppo B la ha conquistato la promozione in Prima Divisione - Gruppo A, mentre l', ultima classificata, \u00e8 stata retrocessa in Seconda Divisione - Gruppo A."}
{"id": "3978354", "revid": "2110845", "url": "https://it.wikipedia.org/wiki?curid=3978354", "title": "Richard Descoings", "text": "Consigliere di Stato, fino alla morte \u00e8 stato direttore dell'Institut d'\u00e9tudes politiques de Paris (IEP) e amministratore Fondation nationale des sciences politiques (FNSP)."}
{"id": "3978360", "revid": "110157", "url": "https://it.wikipedia.org/wiki?curid=3978360", "title": "Letiny", "text": "Letiny \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3978362", "revid": "149485", "url": "https://it.wikipedia.org/wiki?curid=3978362", "title": "Richard Jean Marc Descoings", "text": ""}
{"id": "3978375", "revid": "1305772", "url": "https://it.wikipedia.org/wiki?curid=3978375", "title": "Modellazione", "text": ""}
{"id": "3978381", "revid": "1924342", "url": "https://it.wikipedia.org/wiki?curid=3978381", "title": "Some Nights", "text": "Some Nights \u00e8 il secondo album studio del gruppo musicale statunitense Fun., pubblicato il 21 febbraio 2012 e prodotto da Jeff Bhasker. L'album \u00e8 stato candidato a due Grammy Award dell'edizione 2013, di cui una come album dell'anno. Il singolo \"We Are Young\" ha ottenuto, invece, ben tre nomination. Secondo \"Rolling Stone\", \u00e8 il 43\u00ba album migliore del 2012.\nNel 2012, l'album ha venduto 811.000 copie negli Stati Uniti e 310.000 nel Regno Unito.\nTracce.\nTutte le canzoni sono state scritte e prodotte da Nate Ruess, Andrew Dost, Jack Antonoff e Jeff Bhasker."}
{"id": "3978383", "revid": "287204", "url": "https://it.wikipedia.org/wiki?curid=3978383", "title": "Iria G\u00f3mez Concheiro", "text": "Studia al \"Centro de Capacitaci\u00f3n Cinematogr\u00e1fica\" di Citt\u00e0 del Messico e si specializza nel 2005 in fotografia cinematografica presso il Centro Sperimentale di Cinematografia di Roma, corso coordinato da Vittorio Storaro. \nNel 2006 con il cortometraggio \"Dime lo que sientes\" vince diversi premi, incluso l'Ariel per il miglior cortometraggio della Academia Mexicana de Ciencias y Artes Cinematogr\u00e1ficas. \"Asalto al cine\" \u00e8 il suo primo lungometraggio ed \u00e8 presentato al Sundance Film Festival."}
{"id": "3978384", "revid": "767487", "url": "https://it.wikipedia.org/wiki?curid=3978384", "title": "The Clinic - La clinica dei misteri", "text": "The Clinic - La clinica dei misteri (\"The Clinic\") \u00e8 un film del 2010 diretto da James Rabbits.\nTrama.\nLa giovane Beth, incinta, sta attraversando il paese con il fidanzato Cameron allorch\u00e9 una notte viene rinchiusa in una misteriosa clinica e privata del nascituro, lasciando a Cameron il compito di salvare entrambi."}
{"id": "3978390", "revid": "287204", "url": "https://it.wikipedia.org/wiki?curid=3978390", "title": "Fiat A.25", "text": "Il Fiat A.25 era un motore aeronautico 12 cilindri a V di 60\u00b0 raffreddato a liquido, prodotto dall'azienda italiana Fiat Aviazione per usi sperimentali nel 1927."}
{"id": "3978392", "revid": "767487", "url": "https://it.wikipedia.org/wiki?curid=3978392", "title": "Hideaway Girl", "text": "Hideway Girl \u00e8 un film del 1936 diretto da George Archainbaud."}
{"id": "3978398", "revid": "271907", "url": "https://it.wikipedia.org/wiki?curid=3978398", "title": "Erminia Mazzella", "text": "L'Erminia Mazzella (gi\u00e0 Mazic, gi\u00e0 Patrician, gi\u00e0 Saint Jerome) \u00e8 stato un piroscafo da carico italiano (ed in precedenza britannico), violatore di blocco durante la seconda guerra mondiale. Dopo la cattura da parte britannica, avvenuta nel 1941, ha navigato sotto bandiera sudafricana come Impala, Agulhas e Noordewal.\nStoria.\nImpostato nel 1914 nei cantieri Russell &amp; Co. di Port Glasgow (numero di cantiere 692) per la British &amp; Foreign Steam Ship Company di Liverpool (armatori Rankin, Gilmour &amp; Co.), il mercantile, un piroscafo da carico da 5742 tonnellate di stazza lorda, pot\u00e9 essere varato ed ultimato solo nel 1917, a causa della carenza di acciaio causata dalla prima guerra mondiale. Completato con il nome di \"Saint Jerome\", il piroscafo venne requisito il 7 marzo 1918 dallo Shipping Controller, organismo istituito per la gestione del naviglio mercantile in guerra, e fu impiegato nel trasporto di nitrato sotto il controllo del Commercial Branch for Military Account. Il 12 marzo dello stesso anno il \"Saint Jerome\" venne acquistato dagli armatori T. &amp; J. Harrison di Liverpool (Charente Steam Ship Company Ltd.), che nel gennaio 1919 lo ribattezzarono \"Patrician\" e lo utilizzarono, sotto questo nome, per oltre vent'anni.\nIl 7 luglio 1919 il \"Patrician\" s'incagli\u00f2 sul banco Pluckington, sul Mersey, ma, grazie all'intervento di tre rimorchiatori, pot\u00e9 essere disincagliato senza riportare danni.\nIl 4 giugno 1938 il piroscafo (la cui stazza lorda era stata ridotta a 5644 tsl) venne acquistato dalla Golden Cross Line Ltd. di Cardiff, attiva nel canale di Bristol, che lo ribattezz\u00f2 \"Mazic\" ma, poche settimane dopo, lo rivendette all'armatore napoletano Pasquale Mazzella, che lo ribattezz\u00f2 \"Erminia Mazzella\" e lo iscrisse con matricola 510 al Compartimento marittimo di Napoli. \nAll'ingresso dell'Italia nel secondo conflitto mondiale, il 10 giugno 1940, l'\"Erminia Mazzella\" era a Chisimaio, nella colonia italiana della Somalia, dove stazion\u00f2 inattivo per circa otto mesi. \nNel febbraio 1941, nell'imminenza della caduta della Somalia, il locale comando della Regia Marina dispose la partenza delle navi mercantili giudicate in condizioni adatte ad affrontare la navigazione sino al Madagascar. Le navi avrebbero dovuto raggiungere il porto di Diego Suarez, controllato dalle forze della Francia di Vichy, dove sarebbero state al sicuro.\nNella serata del 10 febbraio 1941, pertanto, l'\"Erminia Mazzella\" lasci\u00f2 Chisimaio cos\u00ec come il piroscafo misto \"Leonardo da Vinci\", la pirocisterna \"Pensilvania\", i piroscafi da carico \"Savoia\" e \"Manon\" ed il piroscafo misto \"Adria\", mentre in un secondo momento partirono anche il piroscafo misto \"Somalia\" e la motonave da carico \"Duca degli Abruzzi\", uniche due unit\u00e0 a raggiungere Diego Suarez (secondo altre fonti tutte ed otto le navi partirono nella notte tra il 10 e l'11 febbraio 1941). Poco dopo aver raggiunto il mare aperto, tuttavia, tutte le navi del primo gruppo vennero intercettate e catturate, nonostante tentativi di sabotaggio da parte degli equipaggi, da incrociatori britannici inviati nella zona allo scopo. Gli equipaggi italiani vennero internati nei campi di prigionia di Kenya e Sudafrica.\nL'\"Erminia Mazzella\", in particolare, venne catturato il 12 febbraio dall'incrociatore pesante HMS \"Hawkins\". Secondo altra fonte l'unit\u00e0 fu invece catturata dal piroscafo italiano \"Adria\", ormai sotto il controllo degli inglesi. Dopo la cattura l'\"Erminia Mazzella\" fece rotta su Mombasa, in Kenya, dove giunse il 13 febbraio.\nRibattezzato provvisoriamente \"Impala\", il mercantile venne trasferito a Durban (e registrato presso tale porto), ove pass\u00f2 sotto il controllo del Governo Sudafricano ed in particolare della Railways and Harbours Administration; successivamente ribattezzato \"Agulhas\", il mercantile venne impiegato in guerra (e poi anche nel dopoguerra) sotto bandiera sudafricana. \nIl 23 ottobre 1947 l'\"Agulhas\", in navigazione da Safaga a Newcastle con un carico di fosfati, riport\u00f2 gravi danni a causa del maltempo, dovendo raggiungere Adelaide per le riparazioni.\nRibattezzato \"Noordewal\" nel 1952, il piroscafo navig\u00f2 ancora per poco tempo, ed il 30 maggio 1954 arriv\u00f2 ad Hong Kong per la demolizione."}
{"id": "3978400", "revid": "1305772", "url": "https://it.wikipedia.org/wiki?curid=3978400", "title": "Zoobilee Zoo", "text": "Zoobilee Zoo \u00e8 una serie televisiva statunitense in 65 episodi trasmessi per la prima volta nel 1986.\n\u00c8 una serie educativa per bambini con gli attori travestiti da animali. I 65 episodi totali della serie originariamente cominciarono ad andare in onda negli Stati Uniti nella stagione 1986-1987, poi fino al 2001 in syndication su varie televisioni.\nIn genere, la trama di ogni episodio \u00e8 portata avanti dai personaggi principali, chiamati Zooble, che incontrano difficolt\u00e0 tipiche dei bambini piccoli (anche se alcuni adulti possono relazionarsi con loro) e che poi apprendono una morale sulla gestione di tali problemi, imparando ad accettare le cose o ad apprezzare gli altri.\nProduzione.\nLa serie fu prodotta da BRB Entertainment, DiC Enterprises e Hallmark. Le musiche furono composte da Shuki Levy e Haim Saban.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 22 settembre 1986 al 2001 in syndication. In Italia \u00e8 stata trasmessa dal 7 novembre 2005 su RaiDue con il titolo \"Zoobilee Zoo\"."}
{"id": "3978401", "revid": "62244", "url": "https://it.wikipedia.org/wiki?curid=3978401", "title": "Stopira", "text": "Biografia.\nNel 2019 ha acquisito la cittadinanza ungherese."}
{"id": "3978403", "revid": "461603", "url": "https://it.wikipedia.org/wiki?curid=3978403", "title": "Ianique dos Santos Tavares", "text": ""}
{"id": "3978406", "revid": "124685484", "url": "https://it.wikipedia.org/wiki?curid=3978406", "title": "Faouzi Bensa\u00efdi", "text": "Biografia.\nSi diploma presso l'Institut Sup\u00e9rieur d'Art Dramatique et d'Animation Culturelle di Rabat, e in seguito studia al prestigioso Conservatoire National Sup\u00e9rieure d\u2019Art Dramatique a Parigi. \nLavora per molti anni come attore e regista di teatro prima di dedicarsi al cinema. \nNel 1997 realizza il suo primo cortometraggio, \"La falaise\", vincitore di oltre 20 premi in festival francesi e internazionali. Il suo primo lungometraggio, \"Mille mois\", vince nel 2003 il Premio miglior opera prima della sezione Un Certain Regard a Cannes, e il Premio miglior film al Festival del cinema africano, d'Asia e America Latina di Milano."}
{"id": "3978411", "revid": "287204", "url": "https://it.wikipedia.org/wiki?curid=3978411", "title": "Iria Gomez Concheiro", "text": ""}
{"id": "3978412", "revid": "115244074", "url": "https://it.wikipedia.org/wiki?curid=3978412", "title": "Enrico Rossi (ciclista)", "text": ""}
{"id": "3978419", "revid": "889336", "url": "https://it.wikipedia.org/wiki?curid=3978419", "title": "Fernando Lopes dos Santos Varela", "text": "Carriera.\nClub.\nDopo aver giocato con varie squadre di club, tra cui anche il Trofense e il Feirense, nel 2012 firma un triennale con il Vaslui. Il 30 agosto 2012 firma il primo gol in Europa nel preliminare di Europa League contro l'.\nNel settembre del 2013 passa alla Steaua Bucarest.\nIl 23 luglio 2016 si trasferisce in Grecia al , firmando un contratto triennale."}
{"id": "3978421", "revid": "599013", "url": "https://it.wikipedia.org/wiki?curid=3978421", "title": "Fernando Varela", "text": ""}
{"id": "3978426", "revid": "210936", "url": "https://it.wikipedia.org/wiki?curid=3978426", "title": "Giro del Qatar", "text": ""}
{"id": "3978437", "revid": "436907", "url": "https://it.wikipedia.org/wiki?curid=3978437", "title": "One Shot Cartoon!", "text": "Le migliori canzoni dei cartoni animati riunite in questo album della collana One Shot dalla Universal Music."}
{"id": "3978443", "revid": "3115", "url": "https://it.wikipedia.org/wiki?curid=3978443", "title": "Devil's Tower (piattaforma)", "text": "La Devil's Tower \u00e8 una piattaforma petrolifera galleggiante di tipo spar situata nel golfo del Messico, operata da Eni ma di propriet\u00e0 della Williams Energy.\nOrigine del nome.\nIl nome della piattaforma deriva dalla somiglianza della struttura con la Torre del Diavolo, nell'omonimo parco situato nel Wyoming, Stati Uniti.\nPosizione geografica.\nLa piattaforma si trova nel Golfo del Messico, nel permesso 773 del Canyon del Mississippi, un canyon sottomarino di fronte alle coste della Louisiana, a 225\u00a0km a sud-est rispetto a New Orleans.\nNella posizione in cui \u00e8 ancorata la piattaforma il fondale marino \u00e8 profondo 1\u00a0710\u00a0m. Al momento della sua installazione, la Devil's Tower era la piattaforma petrolifera con teste pozzo di superficie operante nel fondale pi\u00f9 profondo al mondo. Nel 2010 \u00e8 stata superata dalla piattaforma Perdido della Shell, installata nel Golfo del Messico in 2\u00a0383\u00a0m d'acqua.\nLe coordinate geografiche dell'installazione sono .\nStruttura.\nLa Devil's Tower \u00e8 una piattaforma galleggiante spar di tipo \"Truss\".\nLa struttura \u00e8 stata progettata dalla FloaTEC, \"joint-venture\" tra la statunitense McDermott International e la singaporiana Keppel FELS.\nProduzione di idrocarburi.\nLa Devil's Tower produce olio greggio proveniente dai campi Devil's Tower, Triton, Goldfinger e Bass Lite, questi ultimi collegati alla piattaforma tramite condotte sottomarine. Eni \u00e8 operatore del campo Devil's Tower con una quota del 75% a partire dal 2007, quando ha comprato gli interessi nel Golfo del Messico della Dominion Exploration per 4,75 miliardi di dollari; il restante 25% appartiene alla giapponese Marubeni, che nel 2006 ha rilevato tale quota dalla Pioneer per 1,3 miliardi di dollari.\nLa produzione \u00e8 iniziata nel maggio 2004 inizialmente dal campo Devil's Tower, in produzione tramite il pozzo MC 773 A-1. Nei primi mesi del 2005 altri 4 pozzi dello stesso campo hanno iniziato la produzione. A dicembre dello stesso anno tre pozzi dei vicini campi Triton e Goldfinger sono stati collegati alla piattaforma tramite \"tie-back\" sottomarini. Altri due pozzi con teste pozzo sottomarine sono stati collegati alla spar per la produzione di gas dal campo Bass Lite a partire dal febbraio 2008.\nLa produzione \u00e8 stata interrotta pi\u00f9 volte a causa dei frequenti uragani che imperversano nel Golfo del Messico: nel settembre 2004 l'uragano Ivan ha arrecato danni alla piattaforma che hanno interrotto la produzione fino a dicembre dello stesso anno. Gli uragani Katrina e Rita nella tarda estate del 2005 non hanno provocato danni alla piattaforma, ma a causa di danneggiamenti all'oleodotto Empire della Chevron (collegato alla Devil's Tower) la produzione \u00e8 stata interrotta nuovamente fino al dicembre del 2005.\nLa piattaforma ospita 8 teste pozzo di superficie, di cui 6 relative a pozzi perforati prima dell'installazione della piattaforma stessa.\nAl momento dell'installazione, le attrezzature erano capaci di produrre 60\u00a0000 bbl/giorno (circa 10\u00a0000\u00a0000 litri/giorno) di petrolio e 10\u00a0000\u00a0000 Sm\u00b3/giorno di gas."}
{"id": "3978444", "revid": "74801", "url": "https://it.wikipedia.org/wiki?curid=3978444", "title": "MC Breed", "text": "Biografia.\nBreed \u00e8 noto come il primo rapper di successo commerciale a venire fuori dal Midwest, il primo album di Breed risale con il suo vecchio gruppo DFC per la etichetta indipendente SDEG Records, nel 1992 arriva il suo debutto da solista con l'album 20 Below.\nSuccessivamente ha avuto un'altra grande carriera da solista con molte collaborazioni. L'11 maggio 2006 \u00e8 stato condannato ad un anno di carcere per aver violato la libert\u00e0 vigilata per il mancato pagato di dollari che doveva dare in sussidio ai figli, il 3 aprile 2008 viene arrestato per non aver consegnato il totale di dollari ai suoi figli. Il 5 settembre 2008 durante un match di Pickup Basket dove crolla per via di una malattia ai reni. Il 22 novembre dello stesso anno Breed si trovava a casa di un amico, il rapper allora trentasettenne mor\u00ec nel sonno."}
{"id": "3978449", "revid": "339392", "url": "https://it.wikipedia.org/wiki?curid=3978449", "title": "Michael Jones (calciatore)", "text": ""}
{"id": "3978455", "revid": "1305772", "url": "https://it.wikipedia.org/wiki?curid=3978455", "title": "Wolfram Demonstrations Project", "text": "Il Wolfram Demonstrations Project \u00e8 un progetto ospitato da Wolfram Research, la cui espressa finalit\u00e0 \u00e8 quella di portare l'esplorazione computazionale della matematica alla pi\u00f9 ampia audience. Consiste di una collezione organizzata e open source di piccoli programmi interattivi, chiamati \"Demonstrations\" (dimostrazioni, nel senso di esposizioni, non dimostrazioni matematiche), intese a visualizzare e rappresentare, in maniera interattiva, idee proveniente da una certa gamma di argomenti relativi a diversi campi del sapere: scienza, matematica, informatica, arte, biologia, finanza.. Al momento del lancio, conteneva 1300 oggetti interattivi, un numero cresciuto a oltre 7300 nel settembre 2011.\nTecnologia.\nCiascun oggetto interattivo gira sotto \"Mathematica\" (versione 6 o superiore) e in \"Wolfram CDF Player\" che \u00e8 una versione modificata e libera di \"Mathematica\" della Wolfram. Quest'ultimo \u00e8 disponibile per Windows, Linux e Macintosh e pu\u00f2 operare come un plugin del browser utilizzato.\nLe \"demonstration\" consistono tipicamente in un'interfaccia utente di utilizzo molto immediato per accedere a un grafico o a una visualizzazione, che ricalcola dinamicamente in risposta ad azioni dell'utente, come il muovere uno slider, il cliccare su un pulsante, o il trascinare una porzione di grafico. Sono inoltre accompagnate da una breve spiegazione scritta del concetto che viene mostrato.\nArgomenti.\nIl sito web \u00e8 organizzato per argomenti (scienza, matematica, informatica, arte, biologia, finanza) che coprono una variet\u00e0 di livelli, dalla matematica delle scuole elementari, fino ad argomenti pi\u00f9 avanzati, come la meccanica quantistica e i modelli di organismi biologici. Il sito a insegnanti e a studenti, ma anche a ricercatori che vogliano presentare le loro idee a un pubblico pi\u00f9 ampio possibile.\nProcesso.\nLo staff di Wolfram Research's organizza e realizza le \"Demonstration\", che possono essere create da qualsiasi utente di \"Mathematica\" 6; quindi le pubblica in maniera da garantirne libert\u00e0 di fruizione e di download. Tutte le \"Demonstration\" sono open-source, il che implica non solo la sola l'illustrazione del concetto, ma anche mostrare il modo in cui il tutto \u00e8 implementato.\nAlternative.\nL'uso del web per comunicare attraverso piccoli programmi interattivi rimanda agli Java applet di Sun Microsystems, o degli Flash di Adobe, e del linguaggio open-source \"Processing\". Tuttavia, i programmi interattivi del Wolfram Demonstrations Project hanno accesso alle capacit\u00e0 algoritmiche e di visualizzazione messe a disposizione da \"Mathematica\", il che le rende pi\u00f9 adatte per dimostrazioni tecniche.\nIl progetto ha dei punti in comune con altri siti i cui contenuti sono generati dagli utenti, come Wikipedia e Flickr. Tuttavia, fornisce agli utenti uno strumento di authoring, oltre che un input assistito nella creazione dei contenuti.\nIl suo modello di business \u00e8 simile a quello dell Acrobat di Adobe e alla strategia di Flash, nel mettere a disposizione un lettore gratuito ma facendo pagare per il software di sviluppo dei contenuti.\nIl sito ha vinto un premio \"Parents' Choice Award\" nel 2008."}
{"id": "3978456", "revid": "48700601", "url": "https://it.wikipedia.org/wiki?curid=3978456", "title": "The Wolfram Demonstrations Project", "text": ""}
{"id": "3978462", "revid": "827882", "url": "https://it.wikipedia.org/wiki?curid=3978462", "title": "One Shot Variet\u00e0", "text": "One Shot Variet\u00e0 \u00e8 una compilation pubblicata nel 2008."}
{"id": "3978464", "revid": "235890", "url": "https://it.wikipedia.org/wiki?curid=3978464", "title": "Potenziale elettromagnetico", "text": ""}
{"id": "3978467", "revid": "767487", "url": "https://it.wikipedia.org/wiki?curid=3978467", "title": "Rah Digga", "text": "E molto nota grazie al singolo I Know What You Want con Busta Rhymes, Mariah Carey, Spliff Star, Baby Sham e Rampage. Inoltre ha collaborato con artisti come Sticky Fingaz e Eve.\nIl suo primo album risale al 2000 ovvero Dirty Harriet e dopo dieci anni il suo secondo album intitolato Classic, il 12 giugno del 2011 ha pubblicato il singolo Made MC dove lo si pu\u00f2 scaricare da iTunes . Inoltre ha collaborato in alcuni film assieme a Beyonc\u00e9\nGuest Starring.\nU Never No -By DJ King Sams Feat Rah Digga, Mario Winans, Bobby Valentino, Junior Reid, Young Buck, Red Cafe, Smitty, Roco and others."}
{"id": "3978468", "revid": "729019", "url": "https://it.wikipedia.org/wiki?curid=3978468", "title": "Scotti-Isotta-Fraschini 20/70", "text": "La Scotti-Isotta Fraschini 20/70 era un cannone-mitragliera italiano. Era un'arma multiruolo, che poteva essere utilizzato sia come in funzione contraerea che controcarro, disponibile sia in affusti terrestri che navali.\nSviluppo ed impiego.\nLo sviluppo dell'arma comincia nel 1928, per opera del progettista Alfredo Scotti, che la ide\u00f2 inizialmente per l'impiego come cannone aeronautico: infatti nella prima guerra mondiale, diversi cannoni, da 20, 37 e persino 47\u00a0mm, erano stati installati sui bombardieri, per il bombardamento terrestre e antinave. L'arma impiegava il sistema di funzionamento automatico a rinculo, con canna fissa e blocco geometrico dell'otturatore rimosso per azione del gas, ideato dallo stesso Alfredo Scotti, e caratteristico di tutte le armi automatiche e semiautomatiche di sua creazione.\nIn questa funzione, il cannone rest\u00f2 sostanzialmente ignorato dalle autorit\u00e0 italiane, le quali non erano interessate, per uso aeronautico, a nessun calibro che fosse pi\u00f9 pesante del 12,7\u00a0mm, per il quale i tecnici italiani stavano contemporaneamente sviluppando i proiettili esplosivi.\nL'arma, in effetti, da un lato era giunta in ritardo e dall'altro era molto avanti rispetto al suo tempo. Alla fine degli anni venti i bombardieri non utilizzavano pi\u00f9 cannoni pesanti per il tiro diretto al suolo (solo durante la seconda guerra mondiale tutte le potenze impegnate nel conflitto sentirono la necessit\u00e0 di disporre di nuovo di cannoniere volanti, per il tiro anticarro e antinave, e di cannoni con proiettili ad elevata velocit\u00e0 iniziale, per il tiro contro i bombardieri) e d'altronde nessun caccia o aereo d'attacco monomotore dell'epoca poteva ospitare un'arma cos\u00ec massiccia e sparante una munizione eccezionalmente potente come il 20 \u00d7 138 mm B \"Long Solothurn\", con il relativo rinculo. Ancora alla fine degli anni trenta infatti, i tedeschi, pur attratti dall'idea di disporre di un'arma in grado di abbattere i bombardieri restando fuori dalla portata del loro fuoco difensivo, dovettero rinunciare all'uso sui caccia dell'MG C/30L (versione avionizzata del 2cm FlaK 30, sparante la stessa cartuccia della Scotti), mentre i giapponesi utilizzarono solo in torretta, sui bombardieri, i cannoni HO-1 e HO-3 (versioni avionizzate del fucile anticarro Type 97) pur un po' pi\u00f9 leggeri, e sparanti munizioni meno potenti, dei loro \u201cparenti\u201d europei.\nVisto il disinteresse delle autorit\u00e0 italiane, Scotti, nel 1932, vendette il brevetto, per tutte le nazioni eccetto l'Italia, alla Swiss Oerlikon che negli anni successivi, pubblicizzandola come arma ideale per il fuoco anticarro e antiaereo, la rivendette alla Cina e ad alcuni paesi sudamericani, attratti dal poter disporre a basso costo (l'arma era infatti di produzione facile ed economica) di un'arma moderna e polivalente, che per di pi\u00f9 aveva la fama di essere l'originale da cui Marc Birkigt aveva tratto il principio di funzionamento del cannone Hispano-Suiza HS.404 (ugualmente funzionante a rinculo con blocco geometrico rimosso per azione del gas, ma con blocco di tipo oscillante, non rotante come nello Scotti), usato da due della maggiori potenze del tempo.\nAnche in questa veste, il cannone ricevette una nuova valutazione negativa dalle autorit\u00e0 italiane che, nella gara indetta nel 1935 per la fornitura di una mitragliera da 20\u00a0mm, le preferirono la Breda 20/65 Mod. 1935.\nLo sviluppo, in Italia, continu\u00f2 per opera della Isotta Fraschini, che aveva acquistato i progetti dell'arma nel 1938. La versione Mod. 1939 installata su affusto a candeliere fu impiegata dalla Regia Aeronautica per la difesa delle installazioni e dalla Regia Marina sulla maggior parte delle sue navi e sui suoi treni armati. L'esercito olandese, pressato da esigenze belliche, nel dicembre del 1939 ordin\u00f2 all'Isotta Fraschini 100 esemplari del cannone, completi di cinquemila munizioni per arma, su affusto campale, con riserva per ordinarne altri 100 esemplari (che verranno poi ordinati nel marzo del 1940). Di questi, 46 esemplari, rinominati dagli olandesi 2 tl no.2, vennero consegnati tra il gennaio ed il maggio 1940, con gli ultimi 11 esemplari che risultano fortunosamente consegnati il 14 maggio, ad invasione tedesca gi\u00e0 in corso.\nAnche se meno prestante, l'arma era di pi\u00f9 facile realizzazione e manutenzione rispetto alla Breda; per questo, a guerra iniziata, la creazione di Scotti dest\u00f2 nuovo interesse presso i comandi militari e venne ordinata in alcune centinaia di unit\u00e0: questa versione su affusto ruotato, detta Mod. 1941, fu prodotta in circa 300 esemplari dalla Isotta Fraschini ed anche dalla Officine Meccaniche. Le armi prodotte da quest'ultima, del tutto identiche, sono spesso denominate Scotti-OM 20/70 Mod. 1941. Dopo l'armistizio, fu utilizzata dalla Wehrmacht come 2-cm Scotti (i) contro i partigiani jugoslavi. Esemplari di preda bellica furono utilizzati anche dall'esercito britannico. Rimase poi in servizio con l'Esercito Italiano e la Marina Militare nel dopoguerra.\nLo sviluppo presso l'Isotta Fraschini non si ferm\u00f2 al \"Mod. 41\". Esemplari dell'arma vennero alimentati a nastro metallico a maglie disgreganti, ed operarono soddisfacentemente fino a cadenze di tiro di 600 colpi al minuto. Queste prestazioni, date le mutate esigenze operative, e mutate caratteristiche tecniche dei velivoli, l'avrebbero di nuovo resa interessante per il suo originario uso aeronautico, ma le difficolt\u00e0 di montaggio sugli aerei esistenti, e l'armistizio, al contrario di quanto avvenuto per la \u201cparente\u201d HS.404, prevennero ogni uso operativo in tal senso.\nDescrizione.\nLa canna \u00e8 ad 8 righe destrorse. Il funzionamento \u00e8 a presa di gas, con canna fissa ed otturatore scorrevole brevettato da Scotti. L'alimentazione avviene lateralmente tramite piastrine da 12 colpi comuni alla Breda, anche se inizialmente era disponibile anche un caricatore a tamburo da 41 colpi; il bossolo vuoto viene riposizionato dall'estrattore nella piastrina. Il sistema di puntamento era manuale ad alzo a cannocchiale o con mira a riflessione. Il cannoniere sedeva su di un seggiolino ed era assistito da due serventi.\nNel \"Mod. 41\", in configurazione di traino, le gambe laterali del treppiede si ripiegavano e l'arma si muoveva su due ruote (con possibilit\u00e0 di fare fuoco anche in questa configurazione con un brandeggio limitato). In batteria, con il treppiede aperto e regolato, l'arma brandeggiava su 360\u00b0.\nIl \"Mod.39\" era installato su un affusto singolo a candeliere in ghisa per la difesa di installazioni o l'uso imbarcato. I modelli singoli erano prodotti anche in versione a puntamento libero. La stessa mitragliera venne impiegata sull'affusto navale binato Mod. 35 R.M., con puntamento tramite manovellismi e sedile per un puntatore.\nL'arma fu anche installata in torretta quadrinata nei due prototipi del carro armato M15/42 \"Contraereo\".\nFunzionamento.\nCome tutte le armi automatiche e semiautomatiche progettate da Alfredo Scotti (compresi il fucile Scotti Mod. X e la mitragliera da 12,7\u00a0mm Scotti/Isotta Fraschini), il cannone mitragliera da 20mm sparava ad otturatore aperto, cosa che aiutava il raffreddamento ed impediva che una cartuccia camerata in una canna surriscaldata esplodesse involontariamente. Di converso, nel caso della mitragliera aeronautica da 12,7\u00a0mm e di qualsiasi altra applicazione aeronautica, rendeva impossibile la sincronizzazione con le eliche, e quindi il montaggio in cappottatura con il motore (a meno di sparare attraverso l'asse dell'elica).\nPer far funzionare il cannone Scotti, l'operatore inserisce un nastro, lastrina o tamburo carichi sul lato sinistro dell'arma, e tira indietro la maniglia di armamento. Questo primo movimento sblocca l'otturatore (in due pezzi), ritrae il percussore ed arretra l'otturatore fino alla posizione di blocco, dove \u00e8 trattenuto dalla leva di scatto e tenuto in tensione dalla compressione della molla di recupero.\nAzionando il grilletto, la leva di scatto viene rilasciata e l'otturatore inizia la corsa. Estrae una cartuccia dal caricatore/nastro/lastrina e la spinge avanti. Nell'ultima fase del caricamento, i tenoni sulla testa dell'otturatore ingaggiano gli scassi elicoidali nel ricevitore, la testa dell'otturatore, avanzando, ruota di una frazione di giro (circa 1/8), la cartuccia viene camerata, e la parte posteriore dell'otturatore (slitta), spinta dalla molla, si chiude su quella anteriore (testa), impedendo una rotazione in senso contrario della testa dell'otturatore, e serrando quindi geometricamente l'otturatore alla canna.\nIl percussore, alloggiato all'interno dell'otturatore e solidale alla slitta, \u00e8 spinto in avanti con questa, dall'inerzia, e dalla spinta della molla di recupero. Contemporaneamente alla chiusura dell'otturatore colpisce l'innesco centrale della cartuccia e provoca l'esplosione della carica propellente e il lancio del proiettile. Quando il proiettile supera un'apposita apertura nella canna, da questa viene spillato gas, che muove indietro un pistone a corsa corta, posizionato sotto la canna e collegato alla parte posteriore dell'otturatore, con forza sufficiente da ritrarla per qualche centimetro, provocando quindi lo sblocco della parte anteriore, la quale, a questo punto, libera di ruotare, viene ruotata e spinta indietro dalla pressione residua dei gas presenti in canna, con forza sufficiente a completare il ciclo.\nIl bossolo esploso, ingaggiato dall'unghia dell'estrattore, viene tirato indietro finch\u00e9 non rientra nella lastrina di caricamento e si ferma contro il bordo posteriore di questa (in caso di caricamento a lastrina) o, (negli altri casi) sbattendo contro l'espulsore, non \u00e8 proiettato fuori dal ricevitore. L'otturatore continua la corsa indietro fino al tampone posteriore. Se, a questo punto, il grilletto \u00e8 stato rilasciato, la leva di scatto impegna l'otturatore, bloccandolo in posizione aperta, altrimenti la molla di recupero lo spinge avanti, ricominciando il ciclo."}
{"id": "3978471", "revid": "547992", "url": "https://it.wikipedia.org/wiki?curid=3978471", "title": "Archedemo di Tarso", "text": "Biografia.\nNell'Indice ercolanese viene annoverato come discepolo di Diogene di Seleucia e quindi vissuto nel II secolo a.C.\nProbabilmente \u00e8 lo stesso Archedemo di cui Plutarco, che lo definisce per\u00f2 ateniese, afferma che da Atene si rec\u00f2 a Babilonia dove fond\u00f2 una scuola stoica. \nLa sua filosofia non si discosta molto da quella degli stoici maggiori come Zenone e Crisippo, salvo che per qualche aspetto pitagorizzante. Sostenne contrariamente all'opinione di alcuni stoici come Cleante che il piacere \u00e8 connaturato all'uomo \u00abcome i peli sotto l'ascella\u00bb.\nDue sue opere, \"Sulla voce\" (\u03a0\u03b5\u03c1\u1f76 \u03a6\u03c9\u03bd\u1fc6\u03c2) e \"Sugli elementi\" (\u03a0\u03b5\u03c1\u1f76 \u03a3\u03c4\u03bf\u03b9\u03c7\u03b5\u03af\u03c9\u03bd), sono citate da Diogene Laerzio. Archedemo \u00e8 citato anche da Cicerone, Seneca e altri autori antichi."}
{"id": "3978472", "revid": "48700990", "url": "https://it.wikipedia.org/wiki?curid=3978472", "title": "Israeliane", "text": ""}
{"id": "3978475", "revid": "1543377", "url": "https://it.wikipedia.org/wiki?curid=3978475", "title": "La figlia del reverendo", "text": "La figlia del reverendo (\"A Clergyman's Daughter\") \u00e8 un romanzo del 1935 di George Orwell. Il libro narra la storia di Dorothy Hare, la figlia di un tirannico pastore, educata nell'ottusa obbedienza, viene colta da un attacco di amnesia. L'autore non ne fu mai soddisfatto e diede disposizione di non ristampare il libro dopo la sua morte.\nGenesi dell'opera.\nOrwell scrive \"La figlia del reverendo\" negli anni Trenta, durante un periodo passato a casa dei genitori, nella cittadina di Southwold, sulla costa inglese a nordest di Londra. Visse qui a partire dal dicembre 1929, al suo ritorno in patria dopo due anni trascorsi a Parigi per un'inchiesta giornalistica, che racconter\u00e0 in\" Senza un soldo a Parigi e Londra\"; proprio a Southwold conobbe la figlia di un parroco, Brenda Salkeld, che lavorava come istruttrice di ginnastica in una scuola femminile locale. \nMalgrado il rifiuto della giovane di un'offerta di matrimonio da parte di Orwell, i due rimasero amici e intrattennero per diversi anni una regolare corrispondenza. Nel 1934 Orwell torn\u00f2 a casa dei genitori in convalescenza, per curarsi dalla polmonite, e a met\u00e0 gennaio inizi\u00f2 a scrivere \"A clergyman's daughter\", ispirandosi alla vita in un piccolo centro di provincia. La scrittura termina il 3 ottobre 1934, l'autore invia il dattiloscritto al suo agente Leonard Moore.\nLa descrizione del procedimento di raccolta del luppolo proviene da un'esperienza personale: nell'estate 1931 Orwell continu\u00f2 la sua indagine sulla povert\u00e0, iniziata a Parigi, trasformandosi in bracciante stagionale nei campi del Kent. Anche l'esperienza di Dorothy Hare in una piccola scuola privata sembra ispirata dall'ingaggio di Orwell come insegnante nella cittadina industriale di Hayes a ovest di Londra. \" A Clergyman's Daughter\" fu pubblicato l'11 marzo 1935 presso Gollancz.\nTrama.\nDorothy Hare \u00e8 la figlia ventisettenne di un pastore anglicano di provincia. Dopo la morte della madre, vivono nell'(immaginaria) cittadina industriale di Knype Hill dove la predicazione stenta a attecchire, sia per il disinteresse dei parrocchiani che per il pessimo carattere del reverendo Hare. La chiesa di St. Athelstan ha perso diversi fedeli da quando egli \u00e8 stato nominato rettore. La cronica tirchieria del padre costringe Dorothy a umilianti trattative con i creditori. Inoltre il reverendo non riesce ad ammettere la propria incapacit\u00e0 di gestire il denaro, eppure ha subito in pochi anni la perdita di tre quarti dell'eredit\u00e0 ricevuta.\nLa giornata lavorativa di Dorothy dura almeno 17 ore; al mattino, dopo la colazione e la gelida conversazione con il padre, un uomo a dire di tutti nato nel secolo sbagliato, la ragazza si reca in visita da una serie di parrocchiani, non sempre accolta con favore. La sua speranza \u00e8 che ricambino le attenzioni e frequentino la chiesa.\nUn giorno Dorothy viene invitata dal signor Warburton, forestiero venuto a abitare in citt\u00e0, che lei considera un amico malgrado non abbia una fama impeccabile, a una cena a casa propria dove sar\u00e0 presente un famoso scrittore. Dorothy accetta, forse anche per sfuggire alla routine, ma ha il timore che la beghina signora Semprill, la malalingua della citt\u00e0, possa spargere malevole illazioni sul suo conto.\nNaturalmente nessun famoso scrittore si presenta a cena, e Dorothy si ritrova sola insieme a Warburton, che le fa delle avances. La giovane lo respinge perch\u00e9 ha un'autentica fobia del sesso; qualche tempo prima era arrivata alla determinazione di sposare un giovane che le piaceva, ma aveva rinunciato al pensiero dell'intimit\u00e0 sessuale.\nIl capitolo successivo inizia dopo una frattura temporale: \u00e8 successo qualcosa, Dorothy si ritrova a Londra in preda all'amnesia, non ricordando neppure il proprio nome; legge il titolo di un giornale, la fuga scandalosa della figlia di un pastore insieme a un maturo seduttore. Confusa, si lascia convincere da un perdigiorno di nome Nobby a seguire lui e i suoi amici verso la campagna, nella speranza di trovare lavoro nella raccolta stagionale del luppolo. Vagano per giorni e giorni, sopravvivendo con l'elemosina, finch\u00e9 vengono finalmente assunti nell'ennesima fattoria visitata. Il lavoro \u00e8 molto duro e la paga quasi irrisoria, ma Dorothy \u00e8 felice. Tuttavia l'arresto di Nobby per furto di mele la costringe a ripensare alla propria emarginazione sociale e recupera la memoria. Riesce a leggere su un giornale che la credono fuggita con il signor Warburton: in realt\u00e0 ognuno \u00e8 andato per la sua strada. Scrive al padre di inviarle il denaro per tornare a casa in treno, ma non riceve neppure risposta.\nA fine stagione della raccolta si reca a Londra, ma trovare lavoro \u00e8 infinitamente pi\u00f9 difficile di quanto pensasse. Il suo accento istruito le preclude la strada delle persone di servizio, costringendola a una povert\u00e0 senza rimedio. Per sua fortuna il padre ha nel frattempo scritto a un parente londinese, Thomas Hare, pregandolo di trovarle un lavoro, soprattutto per mantenerla lontana da Knype Hill. Una volta rintracciata Dorothy, il vecchio rimane stupito perch\u00e9 si immaginava di trovarsi di fronte una giovane disinibita e provocante. Le trova lavoro come maestra in una scuola di periferia, gestita dalla gretta signora Creevy.\nLa situazione non migliora molto per Dorothy, a parte il piacere di insegnare alle 21 allieve che trova anestetizzate dall'incuria della maestra precedente. La signora Creevy \u00e8 meschina e taccagna, lesina sul cibo e sembra costantemente preoccupata che Dorothy rimanga inattiva.&lt;br&gt;La giovane ci mette tutto il proprio impegno per attivare l'interesse delle allieve, tentando di interessarle alla lettura di Shakespeare e alla geografia: ma i genitori protestano con la direttrice che impone di concentrarsi sul calcolo matematico e sulla scrittura in bella copia, che fanno sempre buona impressione sui genitori paganti. Le alunne per\u00f2 si ribellano con l'indisciplina, al punto che Dorothy deve ricorrere, con propria vergogna, alle punizioni fisiche.\nLa sua acquiescenza nei confronti della signora Creevy non sar\u00e0 proficua: sopraggiunte le vacanze scolastiche Dorothy viene licenziata per assumere un'altra insegnante che ha promesso di portare con s\u00e9 tre nuove allieve. Dorothy \u00e8 rassegnata, quand'ecco che arriva a prelevarla Warburton: tornato a Knype Hill dopo un viaggio in Europa, \u00e8 venuto a sapere delle dicerie su loro due. Tuttavia la malevola signora Semprill \u00e8 stata denunciata da un medico diffamato e condannata a pagare 150 sterline. Anche le sue maldicenze sulla figlia del reverendo sono diventate non credibili.&lt;br&gt;Malgrado abbia completamente perso la fede, lei non accetta l'offerta di matrimonio di Warburton, a causa della propria sessuofobia, appassendo nel suo ruolo di figlia zitella di un parroco di provincia."}
{"id": "3978480", "revid": "287204", "url": "https://it.wikipedia.org/wiki?curid=3978480", "title": "Benjarvus Green-Ellis", "text": " Firm\u00f2 coi New England Patriots come free agent dopo non essere stato scelto nel Draft NFL 2008. Al college ha giocato a football ad Indiana e Mississippi. Green-Ellis \u00e8 comunemente conosciuto per il suo soprannome, The Law Firm (\"traduzione: lo studio legale\"), a causa del suo doppio cognome.\nCarriera professionistica.\nNew England Patriots.\nStagione 2008.\nGreen-Ellis firm\u00f2 coi Patriots come free agent non scelto nel Draft 2008 il 1\u00ba maggio. Fu tagliato dalla squadra il 30 agosto 2008 e rifirm\u00f2 come membro della squadra di allenamento il 1\u00ba settembre 2008. L'11 ottobre 2008 fu promosso nel roster attivo.\nGreen-Ellis fece il suo debutto nella NFL il 12 ottobre 2008, registrano una ricezione da 9 yard nella sconfitta dei Patriots contro i San Diego Chargers. Il 20 ottobre 2008, lo stesso giorno in cui Patriots misero in lista infortunati il running back Laurence Maroney, Green-Ellis gioc\u00f2 la prima partita da titolare nella vittoria dei Patriots 41-7 sui Denver Broncos nel Monday Night Football. Green-Ellis corse 65 yard su 13 portate, segnando il suo primo touchdown su una corsa da 1 yard. Durante la trasmissione televisiva del Sunday Night Football il 2 novembre 2008, Al Michaels e John Madden notarono che i suoi compagni di squadra dei Patriots avevano soprannominato Green-Ellis \"Law Firm\" a causa del suo doppio cognome, che ricordava il nome di uno studio legale.\nNella settimana 10 contro i Buffalo Bills, Green-Ellis gioc\u00f2 la sua prima partita in cui super\u00f2 le 100 yard corse (105 in totale) e segn\u00f2 un touchdown per la quarta gara consecutiva, segnandone quindi uno in ogni gara in cui era partito come titolare. Il touchdown da una yard con cui concluse un drive da 92 yard formato da 19 giocate pareggi\u00f2 il record di franchigia per il maggior numero di giocate in un drive.\nStagioni 2009-2010.\nGreen-Ellis gioc\u00f2 12 gare coi Patriots nel 2009, tutte come riserva, portando il pallone 26 volte per 114 yard totali e ricevendo due passaggi per 11 yard.\nDopo la cessione di Laurence Maroney e gli infortuni ad inizio stagione di Fred Taylor e Kevin Faulk, Green-Ellis vide incrementare i propri minuti in campo nell'attacco dei Patriots del 2010. Nella settimana 3, egli corse per 98 yard su 16 portate (6,1 yard a portata) ed un touchdown nella vittoria sui Buffalo Bills. La settimana successiva gioc\u00f2 la prima gara da titolare della stagione, correndo per 76 yard su 16 portate ed aggiungendo un altro touchdown contro i Miami Dolphins. Il Giorno del Ringraziamento, nel corso della settimana 12, contro i Detroit Lions, Green-Ellis segno altri due nella vittoria dei Patriots. Altri due touchdown li corse nella vittoria 45\u20133 dei Patriots sui New York Jets nel Monday Night Football della settimana 13. Nella settimana 17 contro i Miami Dolphins, Green-Ellis super\u00f2 le 1.000 yard corse in stagione, diventando il primo giocatore dei Patriots a superare tale traguardo da Corey Dillon nel 2004. Green-Ellis termin\u00f2 la stagione 2010 con 1.008 yard corse su 229 portate (4,4 yard di media) e 13 touchdown.\nStagione 2011.\nGreen-Ellis nella stagione 2011 gioc\u00f2 tutte e 16 le partite della stagione ma solo sei di essere da titolare. Egli concluse l'annata con 667 yard corse ed 11 touchdown su corsa, aggiungendo altre 159 yard su ricezione. Dopo aver terminato la stagione regolare 13-3 ed aver vinto la loro division, nei playoff i Patriots giunsero fino al Super Bowl XLVI, dove persero contro i New York Giants.\nCincinnati Bengals.\nIl 21 marzo 2012, Green-Ellis firm\u00f2 un contratto triennale coi Cincinnati Bengals.\nStagione 2012.\nIl 10 settembre, i Bengals ebbero una partenza difficile perdendo nettamente contro i Baltimore Ravens per 44-13, Green-Ellis fu per\u00f2 la nota pi\u00f9 positiva della partita di Cincinnati guidando i suoi con 91 yard su corsa e un touchdown segnato convertendo un quarto down nel secondo quarto. Nel turno successivo, la squadra ottenne la prima vittoria stagionale contro i Cleveland Browns in cui corse 75 yard su 21 tentativi.\nNella settimana 3, Bengals vinsero la seconda gara consecutiva, contro i Washington Redskins: Law Firm corse 38 yard e segn\u00f2 un touchdown ma la partita divenne a suo modo storica poich\u00e9 il giocatore commise il primo fumble dopo oltre quattro anni di immacolata carriera professionistica.\nCincinnati raggiunse la terza vittoria consecutiva nella settimana 4 contro i Jacksonville Jaguars: Green-Ellis gioc\u00f2 bene correndo 82 yard su 26 tentativi. Nella settimana 6, i Bengals persero la terza gara stagionale contro i Cleveland Browns ancora a secco di vittorie con Benjarvus che corse 62 yard.\nNella vittoria della settimana 9 coi Broncos Green-Ellis corse 56 yard e segn\u00f2 un touchdown. Un'altra grande prestazione la disput\u00f2 nella vittoria della settimana 11 sui Kansas City Chiefs, la squadra col peggior record della lega, correndo 101 yard e segnando un touchdown che gli fruttarono una nomination per il premio di miglior running back della settimana, vinto poi da Doug Martin dei Tampa Bay Buccaneers. Green-Ellis conferm\u00f2 il suo ottimo stato di forma correndo altre 129 yard e segnando un touchdown nella vittoria sugli Oakland Raiders del turno seguente. Altre 118 yard le corse nella vittoria della domenica successiva sui Chargers.\nNel \"Thursday Night\" della settimana 15, i Bengals si portarono su un record di 8-6 battendo una squadra in difficolt\u00e0 come i Philadelphia Eagles, con 106 yard e il sesto touchdown su corsa dell'anno da parte di Green-Ellis. Nel primo turno di playoff, Green-Ellis corse 63 yard ma i Bengals furono eliminati dagli Houston Texans.\nStagione 2013.\nNella prima gara della stagione, persa contro i Bears, Green-Ellis segn\u00f2 un touchdown. Nella settimana 5 contribu\u00ec a infliggere la prima sconfitta stagionale ai Patriots segnando l'unico TD dell'incontro. Il quarto stagionale lo segn\u00f2 nella vittoria in trasferta della settimana 13 contro i Chargers e altri due la settimana successiva nella netta vittoria sui Colts. La sua annata si chiuse con 756 yard corse e sette touchdown disputando tutte le 16 gare della stagione regolare, in cui i Bengals vinsero la propria division ma furono ancora eliminati nel primo turno di playoff dai San Diego Chargers.\nIl 29 agosto 2014, Green-Ellis fu svincolato dai Bengals."}
{"id": "3978487", "revid": "767487", "url": "https://it.wikipedia.org/wiki?curid=3978487", "title": "One Shot Telefilm", "text": "Le migliori canzoni delle migliori serie TV in questo album della collana One Shot dalla Universal Music."}
{"id": "3978490", "revid": "3115", "url": "https://it.wikipedia.org/wiki?curid=3978490", "title": "Legge 24 febbraio 1951, n. 84", "text": "La legge 24 febbraio 1951, n. 84 fu una norma della Repubblica Italiana, in particolare una legge elettorale comunale del governo De Gasperi, che riform\u00f2 in senso maggioritario la legge elettorale comunale luogotenenziale che aveva guidato la ricostruzione democratica postbellica delle amministrazioni comunali italiane.\nModello per la legge truffa politica del 1953, fu travolta e abrogata in seguito al fallimento di quest'ultima.\nIl contesto storico.\nPesantemente osteggiate o ufficialmente bandite nelle prime consultazioni popolari postbelliche italiane sia a livello nazionale sia locale, le destre monarchiche e neofasciste avevano ripreso vigore a fine anni quaranta, con una crescita di cui non era facile pronosticare la fine. Se al Sud l'avanzata delle forze anticostituzionali era in alcune realt\u00e0 travolgente, anche al Nord poteva creare problemi, non qui in termini assoluti ma almeno di ingovernabilit\u00e0 di molti comuni, per il rischio di avere molti consigli comunali spaccati in un tripolarismo che avrebbe costretto le forze governative a scendere a scomodi patti con le sinistre. Fu in questo quadro che il governo di Alcide De Gasperi decise di riformare la legislazione comunale introducendo un premio di maggioranza che avrebbe garantito la stabilit\u00e0 e il predominio dei partiti moderati.\nPer darsi tempo di elaborare la nuova normativa, il governo rinvi\u00f2 tramite la legge n. 255 del 12 maggio 1950 le elezioni comunali previste in quell'annata. La prima tornata cui si applic\u00f2 la nuova legislazione fu dunque quella del 1951, nella quale fu parallelamente operata la ricostruzione democratica dei consigli provinciali. Al Nord il governo raccolse i frutti sperati, consolidando le proprie amministrazioni in tutte le citt\u00e0 gi\u00e0 detenute, dovendo soccombere alla sinistra solo nei pochi centri come Bologna in cui era gi\u00e0 in precedenza in grave difficolt\u00e0. Molto pi\u00f9 problematica fu la tornata del 1952 in cui era in programma il rinnovo delle due metropoli del Centrosud. A Roma ci fu un pesantissimo scontro politico sotterraneo fra il Vaticano, che chiedeva un'alleanza con le destre per contrastare la notevole forza locale del Fronte Popolare, e lo stesso De Gasperi che non transigeva sui postulati democratici della teoria dell'Arco costituzionale. La ebbe vinta su tutta la linea il Primo Ministro, dato che l'alleanza centrista sconfisse sia la sinistra sia la destra, ma la polemica incrin\u00f2 pesantemente i rapporti fra lo statista trentino e gli ambienti papali. Pi\u00f9 clamoroso ancora fu il caso di Napoli, dove la coalizione monarchico-missina vinse le elezioni, spedendo in minoranza sia la Democrazia Cristiana sia il PCI, e aprendo la discussa stagione amministrativa di Achille Lauro.\nLa normativa maggioritaria ebbe ordinariamente una sola applicazione per comune. Nel 1953 fu il modello, con alcuni vincoli che ne causeranno il fallimento, per la legge truffa per le elezioni politiche. Lo smacco per la sconfitta di quest'ultima normativa, e la conseguente caduta di De Gasperi, diede facile gioco alla polemica della sinistra che chiedeva il ritorno generale alla proporzionale a tutti i livelli. Il premio di maggioranza fu dunque abolito anche a livello locale, e mai pi\u00f9 riproposto fino al 1993.\nPiccoli comuni.\nLa legge in oggetto non introdusse cambiamenti per quanto riguarda le piccole realt\u00e0, ma abbass\u00f2 pesantemente la soglia di separazione fra i due sistemi elettorali previsti nel 1946: per aumentare l'uso del voto di lista, e conseguentemente la penetrazione amministrativa dei partiti, l'articolo uno della legge spost\u00f2 la classe dei comuni fra i 10.000 e i 30.000 abitanti includendola nella normativa per le grandi citt\u00e0.\nCitt\u00e0.\nNei comuni sopra i 10.000 abitanti la novit\u00e0 pi\u00f9 significativa fu l'introduzione delle coalizioni fra i partiti, cui era collegato il premio di maggioranza per l'alleanza pi\u00f9 votata, cui andavano obbligatoriamente almeno i due terzi dei seggi, con arrotondamento per difetto. Per la distribuzione interna alla maggioranza e alle minoranze, si pass\u00f2 al metodo Hare-Niemeyer dei quozienti e dei pi\u00f9 alti resti.\nI seggi erano attribuiti secondo i seguenti criteri (art. 8):\nPer quanto riguarda il voto di preferenza, fu abolito il voto negativo che tanta cattiva prova aveva dato nel previgente sistema. Il numero di preferenze possibili rimaneva invariato, aggregando la nuova classe di comuni sotto i 30.000 abitanti a quella immediatamente superiore, in cui erano previste due scelte per elettore. Venne infine ampliata la possibilit\u00e0 di surroga, rimanendo comunque esclusa nel caso delle dimissioni volontarie.\nVenne operata una riduzione dei costi della politica, riducendo il numero degli assessori secondo questo schema:"}
{"id": "3978493", "revid": "686936", "url": "https://it.wikipedia.org/wiki?curid=3978493", "title": "BenJarvus Green-Ellis", "text": ""}
{"id": "3978495", "revid": "258664", "url": "https://it.wikipedia.org/wiki?curid=3978495", "title": "Paura del contatto fisico", "text": ""}
{"id": "3978496", "revid": "122871069", "url": "https://it.wikipedia.org/wiki?curid=3978496", "title": "Ateneo Meccanico", "text": "Biografia.\nGli studiosi moderni lo identificano con il filosofo peripatetico Ateneo di Seleucia, attivo tra la met\u00e0 e la fine del I secolo a.C. e citato da Strabone. \nSecondo quest'ultimo, Ateneo fu per qualche tempo il pi\u00f9 importante demagogo della sua citt\u00e0 natale, ma in seguito si rec\u00f2 a Roma, dove divenne amico di Lucio Licinio Varrone Murena. Quando la congiura ordita da Murena e Fannio Cepione contro Augusto fu scoperta, Ateneo accompagn\u00f2 Murena nella sua fuga. Successivamente catturato, Ateneo fu perdonato da Augusto in quanto non vi era alcuna prova che avesse preso parte attiva alla congiura.\nDiodoro Siculo cita uno storico di nome Ateneo che potrebbe essere la stessa persona.\n\"Sulle macchine\".\nIl trattato \u00e8 dedicato a Marco Claudio Marcello e deve quindi essere stato composto prima della morte di questi nel 23 a.C.\nAteneo descrive varie macchine da assedio, alcune antiche e altre di sua invenzione, citando come fonti Egesistrato, Diade di Pella e Filone di Bisanzio. Alcune analogie tra l'opera di Ateneo e il \"De architectura\" di Vitruvio inducono a ritenere che i due autori abbiano utilizzato una fonte comune.\nIl \"Parangelmata Poliorcetica\" di Erone di Bisanzio, un'opera del X secolo sulle macchine da assedio, utilizza Ateneo come fonte."}
{"id": "3978530", "revid": "767487", "url": "https://it.wikipedia.org/wiki?curid=3978530", "title": "One Shot Christmas", "text": "Le migliori canzoni di Natale riunite in questo album della collana One Shot dalla Universal Music."}
{"id": "3978531", "revid": "15756", "url": "https://it.wikipedia.org/wiki?curid=3978531", "title": "Personaggi di Koihime mus\u014d", "text": "Lista dei personaggi della visual novel e dell'anime \"Koihime mus\u014d\". Tutti i personaggi sono basati su quelli del \"Romanzo dei Tre Regni\" e sono raggruppati in regni o fazioni.\nGi (\u9b4f, W\u00e8i).\nS\u014ds\u014d.\nSi presenta inizialmente come omosessuale ma poi nel corso della storia arriver\u00e0 a provare una forte attrazione nei confronti di Kazuto, tanto da arrivare a copulare pi\u00f9 volte con lui e concedendogli (o meglio ordinandogli) di intrattenere rapporti anche con le sue sottoposte. Tuttavia a causa del suo carattere orgoglioso e per il fatto che prima d'ora non si era mai innamorata di qualcuno (soprattutto di un uomo) non ammette mai apertamente i suoi sentimenti profondi per Hongo."}
{"id": "3978536", "revid": "599013", "url": "https://it.wikipedia.org/wiki?curid=3978536", "title": "Zora la rossa", "text": ""}
{"id": "3978537", "revid": "228587", "url": "https://it.wikipedia.org/wiki?curid=3978537", "title": "Zora la rossa (miniserie televisiva)", "text": "Zora la rossa (\"Die rote Zora und ihre Bande\") \u00e8 una miniserie televisiva in 13 puntate trasmesse per la prima volta nel 1979 in Svizzera.\n\u00c8 una miniserie d'avventura incentrata sulle vicende di un gruppo di ragazzi orfani jugoslavi. La protagonista \u00e8 Zora, ragazzina dai capelli rossi.\nProduzione.\nLa miniserie fu prodotta da Bayerischer Rundfunk, JRT, Schweizer Fernsehen, S\u00fcdwestfunk e Tele Norm Film GmbH e girata in Croazia. Le musiche furono composte da Rolf Unkel.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa per la prima volta in Svizzera nel 1979. In Italia \u00e8 stata trasmessa su reti locali con il titolo \"Zora la rossa\".\nAlcune delle uscite internazionali sono state:"}
{"id": "3978538", "revid": "46931", "url": "https://it.wikipedia.org/wiki?curid=3978538", "title": "Die rote Zora und ihre Bande", "text": ""}
{"id": "3978543", "revid": "1305772", "url": "https://it.wikipedia.org/wiki?curid=3978543", "title": "Vito Pancella", "text": "Biografia.\nVito Pancella \u00e8 nato nel 1945 a Lanciano (Chieti), citt\u00e0 ove ha seguito gli studi artistici, per poi trasferirsi a Roma, nella cui Accademia ha frequentato i corsi dello scultore Pericle Fazzini e dell'incisore Lino Bianchi Barriviera.\nDocente per un ventennio prima al liceo artistico di Bari e poi di Roma, per molti anni ha avuto lo studio nella capitale, prendendo parte attiva alla vita culturale della citt\u00e0. Nel 1989 torna a risiedere a Lanciano, la sua citt\u00e0 natale, continuando a lavorare tra Verona e Pietrasanta.\nMuore il 12 giugno 2005, dopo una lunga malattia.\nMusei.\nElenco dei musei che espongono opere dell'artista:"}
{"id": "3978548", "revid": "599013", "url": "https://it.wikipedia.org/wiki?curid=3978548", "title": "Darren Clarke", "text": "Il suo successo pi\u00f9 rilevante \u00e8 la vittoria all'Open Championship, uno dei quattro tornei Major, nel 2011.\nIn carriera si \u00e8 imposto complessivamente in 22 tornei dei tour professionistici, PGA Tour, European Tour, Japan Golf Tour e Sunshine Tour. Tra questi ha vinto due tornei del World Golf Championships, nel 2000 e nel 2003.\nTra il 2000 e il 2003 ha occupato una delle prime dieci posizioni dell'Official World Golf Rankings per 43 settimane. Per tre volte si \u00e8 classificato al secondo posto della money list finale dell'European tour (1998, 2000 e 2003).\nDal 1997 al 2006 ha fatto parte per cinque volte consecutive della squadra europea di Ryder Cup come giocatore, \u00e8 stato poi vice capitano nel 2010 e 2012 e capitano della squadra europea nel 2016."}
{"id": "3978549", "revid": "110157", "url": "https://it.wikipedia.org/wiki?curid=3978549", "title": "La citt\u00e0 di Dio (Storia di San Benedetto)", "text": "La citt\u00e0 di Dio \u00e8 un romanzo storico di Louis de Wohl, pubblicato dalla BUR nel 2012.\nNarra le tormentate vicende di San Benedetto da Norcia - il Padre del monachesimo occidentale - il quale gioc\u00f2 un ruolo determinante nella cristianizzazione e civilizzazione dell'Europa post-romana del VI secolo. De Wohl tesse con accuratezza storica un'intricata vicenda di amore fraterno e di piet\u00e0, ma anche di violenza e di intrighi politici, che caratterizz\u00f2 la vita di San Benedetto e l'epoca tempestosa in cui visse."}
{"id": "3978551", "revid": "633110", "url": "https://it.wikipedia.org/wiki?curid=3978551", "title": "Kaibokan", "text": "Con il termine Kaibokan vennero designate, nella Marina imperiale giapponese, quelle navi destinate alla difesa costiera.\nIl termine apparve nell'ambito della marina del sol levante alla fine del XIX secolo e indicava tutte quelle unit\u00e0 che, non pi\u00f9 adatte al servizio di prima linea, venivano destinate a compiti meno impegnativi, la difesa costiera appunto.\nDurante i primi anni del XX secolo passarono cos\u00ec ad ingrossare le file delle Kaibokan dapprima fregate e corvette e poi, dopo il primo conflitto mondiale, incrociatori corazzati, incrociatori protetti e navi da battaglia ultimi esponenti dell'era delle navi policalibre.\nAll'inizio degli anni Trenta si cominci\u00f2 comunque a pensare di costruire delle navi appositamente concepite come Kaibokan sin dall'inizio. In effetti per espletare i compiti tipici delle navi di vigilanza costiera come il pattugliamento o la difesa della pesca delle unit\u00e0 specializzate sarebbero state sicuramente di minor costo di gestione rispetto, ad esempio, ad un vecchio incrociatore declassato.\nFu solo nel 1937, nell'ambito del cosiddetto \"III Piano di Ricostruzione\", che fu prevista la costruzione di quattro Kaibokan che divennero la classe \"Shumushu\".\nCon lo scoppio del secondo conflitto mondiale e la necessit\u00e0 per la marina giapponese di dotarsi di navi per la protezione del traffico, soprattutto in funzione antisommergibili, le Kaibokan passarono dal ruolo principale della difesa costiera a quello di navi scorta e le \"Shumushu\" fecero di fatto da prototipo per una serie di classi che vennero previste in numerose unit\u00e0.\nA partire dal 1943 entrarono cos\u00ec in servizio le seguenti classi:\nL'evoluzione delle Kaibokan dall'iniziale ruolo di difesa costiera a quello di unit\u00e0 di scorta \"tout court\" avvenne secondo due direttrici principali la prima fu quella di modificare l'armamento sbarcando le attrezzature per il dragaggio e potenziando la componente antiaerea e quella antisommergibili, la seconda fu quella di semplificare via via il progetto allo scopo di arrivare ad una vera e propria produzione di serie delle unit\u00e0.\nIl potenziamento dell'armamento antiaereo comport\u00f2 l'imbarco di ulteriori complessi della mitragliera da 25\u00a0mm nelle versioni singola, binata e trinata arrivando ad averne, sulle unit\u00e0 in servizio nel 1944, sino ad undici canne. Inoltre, a partire dalla classe \"Mikura\", i cannoni da 120\u00a0mm non appartennero pi\u00f9 al tipo sbarcato da vecchi cacciatorpediniere bens\u00ec ad un modello pi\u00f9 recente dotato di maggiore elevazione e in grado quindi di essere utilizzato anche per il tiro antiaereo.\nL'armamento antisommergibile venne potenziato imbarcando una maggiore dotazione di bombe di profondit\u00e0, dallo standard di 18 bombe delle \"Shumushu\", si arriv\u00f2 alle 120 delle \"Mikura\" e delle classi successive. Venne anche imbarcato un mortaio terrestre da 80\u00a0mm con la velleit\u00e0 di farne un'arma analoga agli \u201chedgehog\u201d o \u201csquid\u201d, armi antisommergibili, ma i risultati furono deludenti per la profonda inadeguatezza dell'arma come volume di fuoco e tipo di proiettile rispetto all'obiettivo.\nDi pari passo al potenziamento dell'armamento venne sviluppata la componente elettronica. Vennero imbarcati i pi\u00f9 recenti tipi di radar sviluppati dalla marina giapponese ma, soprattutto, vista la natura di navi scorta, fu la componente di scoperta antisommergibile che ricevette le maggiori cure con l'imbarco dei pi\u00f9 recenti tipi di sonar a disposizione.\nLa semplificazione del progetto pass\u00f2 attraverso una revisione generale delle linee, soprattutto dell'opera morta delle unit\u00e0, allo scopo di adottare in massima parte lamiere a singola curvatura che rendevano pi\u00f9 rapido il lavoro dei cantieri. La poppa, da arrotondata, assunse la classica forma a specchio, la prua dalla caratteristica forma ad 'S' delle \"Shumushu\" e delle \"Etorofu\", tipica delle unit\u00e0 da guerra giapponesi, assunse una forma diritta nelle classi successive. Tutti questi cambiamenti permisero di passare da un numero di giornate lavorative di 90.000 per la costruzione dello scafo delle \"Shumushu\", a 70.000 per le \"Etorofu\", a 57.000 per le \"Mikura\", a 42.000 per le \"Ukuru\" sino alle 28.000 per le classi \"C\" e \"D\".\nPer le sovrastrutture la forma del fumaiolo da tonda divenne esagonale e la forma della plancia abbandon\u00f2 le linee tonde delle \"Shumushu\" e della \"Etorofu\". Per i tipi \"C\" e \"D\" si torn\u00f2 ad usare la saldatura elettrica per lo scafo \u2013 dopo che dalla met\u00e0 degli anni Trenta era stata abolita \u2013 ci\u00f2 permise di ridurre ulteriormente i tempi di costruzione."}
{"id": "3978554", "revid": "1543377", "url": "https://it.wikipedia.org/wiki?curid=3978554", "title": "Klasika Primavera 2012", "text": "La Klasika Primavera 2012, cinquantottesima edizione della corsa e valida come evento del circuito UCI Europe Tour 2012 categoria 1.1, fu disputata l'8 aprile 2012, per un percorso totale di 171,6\u00a0km. Fu vinta dall'italiano Giovanni Visconti, al traguardo con il tempo di 4h10'43\" alla media di 42,188\u00a0km/h.\nAl traguardo 90 ciclisti portarono a termine il percorso.\nPercorso.\nL'edizione 2012, come le precedenti, vede un percorso totale di 171,6\u00a0km con partenza ed arrivo nella citt\u00e0 di Amorebieta. Le prime insidie giungono dopo un centinaio di km con la prima ascesa sull'Alto de Muniketagane e poi con la seconda ascesa sull'Autzagane, salite da affrontare per altre due volte prima di arrivare al traguardo fissato ad Amorebieta.\nSquadre e corridori partecipanti.\nSono state invitate 12 squadre, 3 con licenza UCI ProTeam, 3 con licenza UCI Professional Continental Team e 6 con licenza UCI Continental Team.\nFavoriti.\nIl plurivincitore Alejandro Valverde, Giovanni Visconti, Juan Jos\u00e9 Cobo, David Arroyo, Igor Ant\u00f3n e Mikel Nieve sono i principali favoriti alla vigilia della corsa.\nIl detentore Jonathan Hivert non disputa la corsa, quindi il numero 1 viene assegnato al leader della Saur-Sojasun Cyril Bessy.\nResoconto degli eventi.\nLa corsa viene dominata da tre squadre: la Movistar Team, la Saur-Sojasun e l'Euskaltel-Euskadi. Infatti gli uomini Movistar riprendono diversi tentativi di attacco da parte dei corridori della Saur e dell'Euskaltel che cercano di evadere dal gruppo. Dopo aver ripreso la fuga del mattino - nella quale erano riusciti ad entrare il leader della Saur Cyril Bessy e gli Euskaltel Pell Bilbao e Amets Txurruka - Mikel Landa (Euskaltel) e Brice Feillu (Saur-Sojasun) attaccano ma vengono nuovamente ripresi dai gregari della Movistar.\nSi arriva alla volata ristretta con quattro Movistar e Igor Ant\u00f3n, vinta dall'italiano Giovanni Visconti davanti ad Alejandro Valverde, Ant\u00f3n, David L\u00f3pez Garc\u00eda e \u00c1ngel Madrazo che giunge assieme Guillaume Levarlet (Saur-Sojasun). Dietro altri tre corridori della Saur (Jeandesboz, Feillu e Mederel) e \u0160ilov ciclista in forza alla squadra russa Lokosphinx."}
{"id": "3978555", "revid": "1870933", "url": "https://it.wikipedia.org/wiki?curid=3978555", "title": "Sidnei dos Santos Reis Mariano", "text": "Carriera.\nDopo aver giocato per alcuni anni in diverse squadre della massima serie portoghese, dal 2013 gioca in prestito al Recreativo Libolo, in Angola; con il Recreativo Libolo ha messo a segno 2 gol in 7 presenze nella CAF Champions League 2013."}
{"id": "3978561", "revid": "48702034", "url": "https://it.wikipedia.org/wiki?curid=3978561", "title": "Diversit\u00e0 biologica", "text": ""}
{"id": "3978567", "revid": "1305772", "url": "https://it.wikipedia.org/wiki?curid=3978567", "title": "Diversit\u00e0", "text": ""}
{"id": "3978571", "revid": "339392", "url": "https://it.wikipedia.org/wiki?curid=3978571", "title": "Duca di J\u00fclich e Berg", "text": ""}
{"id": "3978582", "revid": "767487", "url": "https://it.wikipedia.org/wiki?curid=3978582", "title": "Leoc\u00edsio Sami", "text": ""}
{"id": "3978590", "revid": "125701283", "url": "https://it.wikipedia.org/wiki?curid=3978590", "title": "Marco Antonio Guarini", "text": "Opere.\nIl \"Compendio Historico\".\nLa sua opera principale \u00e8 il \"Compendio Historico\", detto completamente:\nNella sua opera, il Guarini cita Ugo dei Pagani:\nE anche Raffaella Aleotti:"}
{"id": "3978594", "revid": "46931", "url": "https://it.wikipedia.org/wiki?curid=3978594", "title": "Zabogar, l'uomo elettrico", "text": ""}
{"id": "3978601", "revid": "174925", "url": "https://it.wikipedia.org/wiki?curid=3978601", "title": "Tzniut", "text": "Il termine tzniut (ebraico: \u05e6\u05e0\u05d9\u05e2\u05d5\u05ea, \"tzniut\", pronuncia sefardita \"tzeniut(h)\"; ashkenazita \"tznius\", \"modestia\", o \"riservatezza\") \u00e8 usato nell'ambito dell'ebraismo e ha la sua maggior importanza come concetto nell'ebraismo ortodosso, a volte anche nell'ebraismo conservatore. \u00c8 usato per descrivere sia il tratto caratteriale di modestia e di umilt\u00e0 sia un gruppo di leggi religiose ebraiche relative al comportamento in generale, soprattutto tra i sessi. Il termine \u00e8 spesso usato per le regole di abbigliamento delle donne (alcune donne tagliano i capelli [quasi] \"sino al limite\" bench\u00e9 ci\u00f2 non sia usuale: cfr Matrimonio (religione)).\nBibbia e Talmud.\nL'umilt\u00e0 \u00e8 un ideale di grande importanza nell'ebraismo. Mos\u00e8 viene descritto nella Bibbia ebraica come \"uomo molto umile, pi\u00f9 di chiunque altro sulla faccia della terra.\" (Libro dei Numeri ). Sebbene l'aggettivo usato per Mos\u00e8 fosse \"anav\" (\u05e2\u05e0\u05d5) e non \"tzana\" (\u05e6\u05b8\u05e0\u05b7\u05e2), parola imparentata col nome \"tzniut.\" Il verbo \"tzana\" \"essere umile\" appare nel Libro dei Proverbi e in Michea : \"camminare umilmente\".\nIl Talmud afferma che l'umilt\u00e0 \u00e8 uno dei tratti caratteristici del popolo ebraico (Talmud, \"Trattato Yevamot\" 79a).\nDescrizione.\n\"Tzniut\" comprende un gruppo di leggi che si occupano di modestia, sia nel vestire sia nel comportamento. Nel Talmud babilonese Rabbi Elazar Bar Tzadok collegava l'ingiunzione del Libro di Michea 06:08, di \"\"camminare\" umilmente (\"hatzne'a leches\") col tuo Dio\", come riferimento alla modestia e discrezione nel vestire e nel comportamento (\"Trattato Sukah\" 49b).\nNella dimensione giuridica della letteratura rabbinica ortodossa la questione della \"tzniut\" \u00e8 discussa in termini pi\u00f9 tecnici: quanta pelle una persona possa mostrare e cos\u00ec via. Nonostante questi dettagli, il concetto di umilt\u00e0 e modestia, come tratto positivo del carattere, come pratica e modo di vita, \u00e8 insegnato e imposto dalla letteratura rabbinica come estremamente importante.\nCabala ebraica.\nNella saggezza mistica ebraica essa \u00e8 \"speculare\" alla \"ricezione\" della sapienza: anche nella Torah viene insegnato che essa \u00e8 come il vino che deve essere contenuto in vasi di argilla, in questo caso preferibile persino all'argento e all'oro."}
{"id": "3978625", "revid": "1305887", "url": "https://it.wikipedia.org/wiki?curid=3978625", "title": "Vicini troppo vicini", "text": ""}
{"id": "3978626", "revid": "31269", "url": "https://it.wikipedia.org/wiki?curid=3978626", "title": "Vicini troppo vicini (serie televisiva)", "text": "Vicini troppo vicini (\"Too Close for Comfort\") \u00e8 una serie televisiva statunitense in 129 episodi trasmessi per la prima volta nel corso di 6 stagioni dal 1980 al 1987. La serie \u00e8 modellata sulla serie britannica \"Care ragazze\" (\"Keep It in the Family\"), che debutt\u00f2 nove mesi prima. Il titolo della serie fu cambiato in \"The Ted Knight Show\" quando fu riorganizzata per la sua ultima stagione.\n\u00c8 una sitcom incentrata sulle vicende di Henry, disegnatore di fumetti, e Muriel Rush, fotografa, proprietari di due appartamenti in un edificio a San Francisco nel secondo dei quali vivono le loro due figlie Jackie, impiegata in una banca, e Sarah, una studentessa.\nPersonaggi e interpreti.\nGuest star.\nTra le guest star: Don Bovingloh, Gary Dontzig, Wendell Wright, Bob Maroff, Patricia Ayame Thomson, Lainie Kazan, Robert Mandan, Paul Willson, Roger Rose, Sandy Freeman, Rose Michtom, William Cort, Paddi Edwards, Ralph Wilcox, Cliff Norton, Bill Beyers, Dennis Flood, Ruth Nerken, Barbara Barnett, Tyke Caravelli, Michael Horbund, Brad Maule, Richard Erdman, James Callahan, Stuart Nisbet, Alexa Kenin, Randall Carver, Beatrice Colen, Alan McRae.\nProduzione.\nLa serie, ideata da Brian Cooke, fu prodotta da D.L. Taffner Productions, D.L. Taffner Syndication Sales, DLT Entertainment e Metromedia Productions e girata nei Golden West Studios a Los Angelese a San Francisco in California.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dall'11 novembre 1980 al 7 febbraio 1987 sulla rete televisiva ABC (1980-1983) e poi in syndication (1984-1986). In Italia \u00e8 stata trasmessa su Rete 4 con il titolo \"Vicini troppo vicini\".\nAlcune delle uscite internazionali sono state:"}
{"id": "3978628", "revid": "46931", "url": "https://it.wikipedia.org/wiki?curid=3978628", "title": "Too Close for Comfort", "text": ""}
{"id": "3978629", "revid": "22475", "url": "https://it.wikipedia.org/wiki?curid=3978629", "title": "Manuale haccp", "text": ""}
{"id": "3978635", "revid": "124411719", "url": "https://it.wikipedia.org/wiki?curid=3978635", "title": "One Shot Black '80", "text": "One Shot Black '80 \u00e8 una raccolta di musica Rhythm and blues degli anni '80, pubblicata in Italia dalla Universal su due CD (catalogo 024 982 373 2) e cassette nel 2004, appartenente alla serie \"One Shot '80\" della collana \"One Shot\".\nIl disco.\nCompleta la serie dei migliori brani degli anni ottanta con canzoni soul, genere all'epoca poco seguito in Italia, che, pur avendo avuto una certa risonanza radiofonica, non sono riuscite a raggiungere e mantenere i vertici nelle classifiche delle vendite.\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono."}
{"id": "3978650", "revid": "717966", "url": "https://it.wikipedia.org/wiki?curid=3978650", "title": "Modestia (ebraismo)", "text": ""}
{"id": "3978656", "revid": "665277", "url": "https://it.wikipedia.org/wiki?curid=3978656", "title": "Ci\u00e0ula scopre la luna", "text": ""}
{"id": "3978659", "revid": "3115", "url": "https://it.wikipedia.org/wiki?curid=3978659", "title": "Fabio Massimo Cacciatori", "text": "Attualmente \u00e8 Amministratore delegato e Partner di A&amp;G Management Consulting e Presidente della societ\u00e0 di sviluppo software e sistemi informatici E.magine.\nBiografia.\nFabio Massimo Cacciatori nasce ad Asti il 2 dicembre 1961. Consegue la laurea in Economia presso l'Universit\u00e0 degli Studi di Torino, con una votazione di 110 e lode con menzione e dignit\u00e0 di stampa.\nCarriera.\nA partire dal 1988 Cacciatori ha seguito progetti di consulenza per numerose aziende italiane, gestendo ed attuando ristrutturazioni, concorrendo alla realizzazione dei piani strategici di sviluppo aziendale anche internazionali, ma sempre nell'ottica di una crescita sostenibile.\nNominato amministratore delegato (C.E.O), ha elaborato e contribuito a gestire il risanamento e la ristrutturazione del gruppo Versace e di Finpiemonte Partecipazioni.\nCacciatori \u00e8 stato membro del consiglio di amministrazione di Retroporto Alessandria (2009-2011), presidente di BitronVideo (2005-2011), membro del CdA di De Tomaso (2010), presidente di Finpiemonte Partecipazioni (2009-2010), membro del CdA di Film Investment Piedmont (2009-2010), proprietario ed amministratore delegato di 4Talent Human Capital Services\" (2000-2009), fondatore e membro del CdA di EuroPMI (2002-2004), amministratore delegato di Versace S.p.A. (2003), fino a quando lasci\u00f2 il gruppo a seguito di controversie con la famiglia Versace, e consigliere in Arthur Andersen &amp; Co (1986-1989).\nNel 2006 viene nominato amministratore delegato di Virtual Reality &amp; Multi Media Spa e della controllata Lumiq Studios.\nIn qualit\u00e0 di produttore e produttore esecutivo ha partecipato a progetti cinematografici nazionali ed internazionali di live action e di animazione 3D.\nDal 2009 al 2013 \u00e8 stato inoltre coordinatore del Polo della creativit\u00e0 digitale e multimedialit\u00e0 di Torino, con lo scopo di sostenere le imprese del territorio nello sviluppo e nell'attuazione di progetti nell'ambito della tecnologia e del mondo digitale.\nFilmografia.\nL'attivit\u00e0 relativa alla Filmografia \u00e8 ben documentata e costantemente aggiornata su IMDB (Internet Movie Data Base)."}
{"id": "3978666", "revid": "1573940", "url": "https://it.wikipedia.org/wiki?curid=3978666", "title": "Hybomys badius", "text": "Hybomys badius () \u00e8 un roditore della famiglia dei Muridi endemico del Camerun.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 105 e 137\u00a0mm, la lunghezza della coda tra 108 e 121\u00a0mm, la lunghezza del piede tra 27 e 31\u00a0mm, la lunghezza delle orecchie tra 15 e 18\u00a0mm e un peso fino a 75\u00a0g.\nAspetto.\nLa pelliccia \u00e8 lunga, lucida e setosa. Le parti superiori variano dal bruno-rossastro scuro al marrone scuro, con dei leggeri riflessi bruno-giallastri o castani ed una striscia dorsale nerastra che si estende dalle spalle alla base della coda. I fianchi sono pi\u00f9 chiari e rossastri, mentre le parti ventrali sono fulvo-ocracee, con la base dei peli grigia. La testa ed il collo sono tozzi, mentre il muso \u00e8 smussato. Le orecchie sono rotonde e scure. Le zampe sono bruno-nerastre, la pianta dei piedi \u00e8 nera. La coda \u00e8 lunga come la testa ed il corpo ed \u00e8 ricoperta di scaglie nere e di numerose corte setole scure. Le femmine hanno un paio di mammelle pettorali e due paia inguinali.\nBiologia.\nComportamento.\n\u00c8 una specie terricola e buona nuotatrice, attiva sia di giorno che di notte.\nAlimentazione.\nSi nutre parzialmente anche di altri animali.\nRiproduzione.\nFemmine gravide con 2 embrioni sono state catturate da ottobre a gennaio. Giovani adulti sono stati osservati alla fine di ottobre.\nDistribuzione e habitat.\nQuesta specie \u00e8 endemica del Monte Camerun, Monte Oku e Monte Lefo nel Camerun.\nVive nelle foreste tropicali montane fino a 2.000 metri di altitudine.\nStato di conservazione.\nLa IUCN Red List, considerato l'areale limitato e il continuo declino nell'estensione e la qualit\u00e0 del proprio habitat, classifica \"H.badius\" come specie in pericolo (EN)."}
{"id": "3978667", "revid": "124411683", "url": "https://it.wikipedia.org/wiki?curid=3978667", "title": "One Shot 80! Volume 1", "text": "80! \u00e8 una raccolta di canzoni degli anni '80, pubblicata in Italia dalla Universal su CD (catalogo 314 5 45425 2) e cassetta nel 1999, appartenente alla serie \"One Shot '80\" della collana \"One Shot\".\nIl disco.\nPrimo volume di due (il secondo \u00e8 intitolato 80!!, numerale 80 seguito da un DUE punti esclamativi), che formano un'antologia supplementare e complementare alla serie \"One Shot '80\".\nLe due raccolte contengono canzoni di artisti che, durante gli anni '80, hanno riscosso un grandissimo successo commerciale, di pubblico o di critica e per questo motivo non possono essere considerati semplici \"One Shot\"; tuttavia non devono mancare ad una collezione con l'intento di offrire anche \"il meglio del meglio degli anni '80\".\nSulla copertina \u00e8 presente solo il titolo 80! in stampa olografica a specchio, mentre il logo 'One Shot' \u00e8 pi\u00f9 piccolo e stampato in modo normale in un angolo, non c'\u00e8 inoltre alcuna indicazione di volume. Per ragioni di diritti editoriali nel libretto allegato NON sono riportati i testi delle canzoni, mentre, in linea con gli altri volumi della serie, sono compresi sia il questionario d'adesione sia l'elenco dei ringraziamenti al Fan Club.\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono. "}
{"id": "3978671", "revid": "1305772", "url": "https://it.wikipedia.org/wiki?curid=3978671", "title": "Casato di Reginar", "text": "Il Casato di Reginar (in seguito noto come Casato di Brabante) era un gruppo di parenti in Lotaringia durante i secoli dei Carolingi e degli Ottoniani. Furono la prima dinastia della Contea di Hainaut. Due membri del casato furono Duchi di Lorena, altri furono Langravi e poi Duchi di Brabante, Duchi di Limburgo e Duchi del Lothier (una regione nella Bassa Lotaringia). Il ramo principale si estinse nel 1355 e i ducati vennero assorbiti dalla Casa di Lussemburgo prima e dalla Casa di Valois-Borgogna dopo, nel 1383.\nEsiste ancora oggi un ramo collaterale vivente, la Casa d'Assia, che govern\u00f2 Hesse dal 1264 al 1918. \nOrigini.\nL'antenato della Casata fu Gilberto (o Giselberto) conte del Maasgau (una regione sulla Bassa Mosa). Viene menzionato per la prima volta nel 841, quando era al servizio di Lotario I, ma durante la guerra civile del 840-843 Gilberto era al fianco di Carlo il Calvo, fratellastro di Lotario. Questo cambio di schieramento, visto come un vero e proprio tradimento, port\u00f2 Lotario a punirlo. Gilberto, per farsi riammettere al suo servizio, rap\u00ec una sua figlia (della quale non conosciamo il nome) e la spos\u00f2.\nSi ritiene che figli di Gilberto fossero Reginar di Lotaringia (850 circa - 915), nato da Ermengarda, la prima moglie di Giselberto, e Alberto, anche lui figlio di Ermengarda. Si suppone che Ermengarda fosse proprio la figlia di Lotario I.\nReginar fu il capostipite eponimo del Casato di Reginar. Succedette al padre a capo della contea di Maasgau e sebbene non prese mai i voti fu abate commendatario nell'Abbazia di Echternach tra 897 e 915, a Maastricht nel 898 e a Stablo e Malmedy negli anni 900-902. Fu anche conte di Mons e combatt\u00e9 e sconfisse Rollone nel 870.\nIn seguito alla morte di Carlo il Grosso, i Reginaridi cominciarono una lunga lotta con i Corradinidi per la supremazia in Lotaringia. Quando trionfarono, nel 910, Carlo il Semplice fu candidato come re. Furono le forze combinate di Bruno I di Lorena e dei Carolingi della Francia Ovest a rompere finalmente la presa sul potere dei Reginaridi. Nel 958, Reginar III ebbe le sue terre confiscate e ridistribuite a Gerardo, conte di Metz, dei Matfridi, nemici della sua famiglia sin dal regno di Sventibaldo.\nI Reginaridi sostennero Lotario di Francia contro Ottone II, ma fecero un accordo con quest'ultimo nel 978. Tuttavia, i Reginaridi non furono pi\u00f9 una famiglia unita dalla fine del X secolo. I loro discendenti a Mons e Lovanio continuarono, tuttavia, il loro spirito di opposizione al re. La casata forn\u00ec anche una regina consorte d'Inghilterra nella persona di Adeliza di Lovanio, che spos\u00f2 Enrico I d'Inghilterra.\nDiscendenti.\nReginar prese in moglie Hersinda (o Hersenda), che alcuni documenti chiamano Alberada, ma della quale non si conoscono la famiglia e la provenienza. \nDuchi di Lorena.\n\"Tra parentesi gli anni di governo\"\nConti di Hainaut.\n\"Tra parentesi gli anni di governo\"\nConti di Leuven e di Bruxelles.\n\"Tra parentesi gli anni di governo\"\nDuchi della Bassa Lorena.\n\"Tra parentesi gli anni di governo\"\nConti di Leuven, di Bruxelles e Langravi di Brabante.\n\"Tra parentesi gli anni di governo\"\nConti di Leuven e di Bruxelles, Langravi di Brabante, Duchi della Bassa Lorena.\n\"Tra parentesi gli anni di governo\"\nDuchi di Brabante e Duchi di Lothier.\n\"Tra parentesi gli anni di governo\"\nDuchi di Brabante, di Lothier e di Limburgo.\n\"Tra parentesi gli anni di governo\""}
{"id": "3978672", "revid": "1573940", "url": "https://it.wikipedia.org/wiki?curid=3978672", "title": "Hybomys planifrons", "text": "Hybomys planifrons () \u00e8 un roditore della famiglia dei Muridi diffuso nell'Africa occidentale.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 120 e 130\u00a0mm, la lunghezza della coda tra 91 e 104\u00a0mm, la lunghezza del piede tra 28 e 32\u00a0mm, la lunghezza delle orecchie tra 16 e 19\u00a0mm e un peso fino a 60\u00a0g.\nAspetto.\nLa pelliccia \u00e8 ruvida. Le parti superiori sono marroni scure, con la base dei peli grigio scuro, mentre le parti ventrali sono giallo-brunastre. Una striscia nerastra si estende dalla nuca fino alla base della coda. La gola, il mento, le labbra e la parte interna degli arti anteriori sono biancastri. Le orecchie sono corte, marroni scure e ricoperte di piccoli peli. Le zampe anteriori sono marroni, il dorso dei piedi \u00e8 bruno-grigiastro e ricoperto finemente di piccoli peli color ocra. La pianta dei piedi \u00e8 priva di peli e nerastra. La coda \u00e8 pi\u00f9 corta della testa e del corpo, \u00e8 uniformemente marrone scura e sono presenti 15 anelli di scaglie per centimetro. Le femmine hanno due paia di mammelle inguinali. Il cariotipo \u00e8 2n=35-39 FN=40-42.\nBiologia.\nComportamento.\n\u00c8 una specie terricola, attiva principalmente di giorno.\nAlimentazione.\nSi nutre di termiti, scarafaggi, cavallette, lumache e parti vegetali.\nRiproduzione.\nUna femmina con due embrioni \u00e8 stata catturata in Sierra Leone.\nDistribuzione e habitat.\nQuesta specie \u00e8 diffusa nella Guinea meridionale, Sierra Leone, Liberia e Costa d'Avorio occidentale.\nVive nelle foreste umide di pianura e montane fino a 2.250 metri di altitudine. In Guinea \u00e8 presente anche in foreste secche. Sembra non tollerare il disturbo ambientale.\nStato di conservazione.\nLa IUCN Red List, considerato il vasto areale e la popolazione abbondante, classifica \"H.planifrons\" come specie a rischio minimo (LC)."}
{"id": "3978678", "revid": "1573940", "url": "https://it.wikipedia.org/wiki?curid=3978678", "title": "Hybomys trivirgatus", "text": "Hybomys trivirgatus () \u00e8 un roditore della famiglia dei Muridi diffuso nell'Africa occidentale.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 113 e 141\u00a0mm, la lunghezza della coda tra 90 e 120\u00a0mm, la lunghezza del piede tra 30 e 34\u00a0mm, la lunghezza delle orecchie tra 15 e 18\u00a0mm e un peso fino a 71\u00a0g.\nAspetto.\nLa pelliccia \u00e8 corta, densa e liscia. Le parti superiori variano dal bruno-giallastro al bruno-grigiastro, mentre le parti ventrali sono bianche con dei riflessi rossicci. Una striscia longitudinale nera si estende dalla nuca alla base delle orecchie, affiancata su ogni lato da una striscia nerastra pi\u00f9 corta. Le orecchie sono piccole, ovali e ricoperte di peli rossastri. Un piccolo ciuffo dello stesso colore \u00e8 presente alla base di ognuna di esse. Le vibrisse sono marroni. Il dorso delle zampe \u00e8 marrone chiaro, mentre la pianta dei piedi \u00e8 nera e priva di peli. La coda \u00e8 pi\u00f9 corta della testa e del corpo, uniformemente marrone scura o nerastra, con la parte inferiore leggermente pi\u00f9 chiara. Le femmine hanno due paia di mammelle inguinali. Il cariotipo \u00e8 2n=40-43 FN=40-43.\nBiologia.\nComportamento.\n\u00c8 una specie terricola, attiva sia di giorno che di notte.\nAlimentazione.\nSi nutre di formiche, termiti, scarafaggi, ortotteri e parti vegetali.\nRiproduzione.\nIn Nigeria sono state osservate femmine gravide con 2-3 embrioni tra novembre e febbraio, marzo, luglio e settembre.\nDistribuzione e habitat.\nQuesta specie \u00e8 diffusa nella Sierra Leone orientale, Guinea sud-orientale, Liberia; Costa d'Avorio e Ghana meridionali, Nigeria sud-occidentale.\nVive nelle foreste primarie umide e secondarie umide tropicali.\nStato di conservazione.\nLa IUCN Red List, nonostante alcune riduzioni della popolazione negli ultimi anni, classifica \"H.trivirgatus\" come specie a rischio minimo (LC)."}
{"id": "3978680", "revid": "1573940", "url": "https://it.wikipedia.org/wiki?curid=3978680", "title": "Hybomys univittatus", "text": "Il topo striato di Peters (Hybomys univittatus ) \u00e8 un roditore della famiglia dei Muridi diffuso nell'Africa centrale.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 92 e 140\u00a0mm, la lunghezza della coda tra 81 e 133\u00a0mm, la lunghezza del piede tra 28 e 36\u00a0mm, la lunghezza delle orecchie tra 15 e 20\u00a0mm e un peso fino a 78\u00a0g.\nAspetto.\nLa pelliccia \u00e8 lunga, soffice e liscia. Le parti superiori variano dal bruno-rossastro scuro al marrone scuro, con dei riflessi bruno-giallastri, particolarmente sulla groppa, mentre le parti inferiori sono grigio-giallastre chiare. Un'indistinta striscia longitudinale nerastra si estende dalle orecchie fino alla base della coda. La linea di demarcazione lungo i fianchi \u00e8 netta. La testa ed il collo sono tozzi, il muso \u00e8 smussato mentre le orecchie sono piccole, rotonde e prive di peli. Gli occhi sono relativamente grandi. Il dorso delle zampe \u00e8 nerastro, la pianta dei piedi \u00e8 nero brillante. La coda \u00e8 pi\u00f9 corta della testa e del corpo, nerastra sopra e pi\u00f9 chiara sotto e praticamente priva di peli. Le femmine hanno un paio di mammelle pettorali e due paia inguinali. Il cariotipo \u00e8 2n=44,46,48 FN=46,48.\nBiologia.\nComportamento.\n\u00c8 una specie terricola e buona nuotatrice, attiva sia di giorno che di notte. Principalmente solitaria, vive e si riproduce in tane nelle cavit\u00e0 tra le radici affioranti degli alberi, ceppi e tronchi abbattuti. I nidi sono formati da ramoscelli e foglie. Un individuo pu\u00f2 avere pi\u00f9 di tre tane, sebbene ci sia la tendenza ad usarne sempre uno pi\u00f9 degli altri. I maschi passano diverse notti nello stesso cunicolo, mentre le femmine soltanto fino a due notti consecutive a meno che non abbiano dei piccoli. L'attivit\u00e0 inizia la mattina presto, e dopo diversi intervalli di riposo nella tarda mattinata e nel tardo pomeriggio vi fa ritorno alle prime ore della sera. Normalmente i maschi coprono circa 500 metri al giorno, mentre le femmine sono molto meno attive, avendo un raggio d'azione di soli 50 metri.\nAlimentazione.\nSi nutre principalmente di insetti come formiche e termiti, polpa e semi di frutta, con una percentuale variabile in funzione della stagione e dell'areale.\nRiproduzione.\nSono state osservate femmine gravide in aprile, luglio e ottobre. Danno alla luce 1-4 piccoli alla volta dopo una gestazione di 29-31 giorni. Aprono gli occhi dopo 7-10 giorni. Raggiunge la maturit\u00e0 sessuale dopo 3 mesi.\nDistribuzione e habitat.\nQuesta specie \u00e8 diffusa nel Camerun meridionale, Nigeria sud-orientale, Rio Muni, Gabon, Congo, Repubblica Democratica del Congo settentrionale e centrale, Uganda sud-occidentale, Burundi occidentale, Ruanda nord-occidentale, Cabinda, confine tra Zambia nord-occidentale e Katanga meridionale.\nVive nelle foreste umide primarie lungo i corsi d'acqua fino a 2.500 metri di altitudine. Si trova anche nelle foreste secondarie e probabilmente anche nelle foreste secche dell'Africa occidentale. Non fuoriesce dall'ambiente forestale.\nStato di conservazione.\nLa IUCN Red List, considerato il vasto areale, la popolazione numerosa e la presenza in diverse aree protette, classifica \"H.univittatus\" come specie a rischio minimo (LC)."}
{"id": "3978682", "revid": "124411710", "url": "https://it.wikipedia.org/wiki?curid=3978682", "title": "One Shot 80!! Volume 2", "text": "80!! \u00e8 una raccolta di canzoni degli anni '80, pubblicata in Italia dalla Universal su CD (catalogo 440 0 69169 2) e cassetta nel 2002, appartenente alla serie \"One Shot '80\" della collana \"One Shot\".\nIl disco.\nSecondo e ultimo dei due volumi (il primo \u00e8 intitolato 80!, numerale 80 seguito da un solo punto esclamativo), integrativi della serie \"One Shot '80\"; per raccogliere \"il meglio del meglio degli anni '80\".\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono. "}
{"id": "3978686", "revid": "33689", "url": "https://it.wikipedia.org/wiki?curid=3978686", "title": "Rockwell AIM 65", "text": "Il Rockwell AIM 65 (R6500 based Advanced Interactive Microcomputer) \u00e8 un microcomputer basato sul microprocessore MOS Technology 6502 prodotto da Rockwell International a partire dal 1976. Si differenziava dal MOS KIM-1, il primo dei microcomputer basati sul MOS 6502, per essere un sistema pi\u00f9 evoluto, comprendendo anche una tastiera completa e una piccola stampante a carta termica. Era concepito come sistema di sviluppo educativo, ma costituiva in effetti uno strumento versatile ed economico.\nL'offerta di software comprendeva gli interpreti per i linguaggi di programmazione BASIC, assembly, Pascal, PL/65 e Forth, forniti su chip ROM da installare direttamente sulla scheda madre. Analogamente anche l'offerta di hardware era molto ampia, potendo collegare alla porta di espansione dell'AIM 65 schede per RAM o ROM aggiuntive, controller per floppy disk e altre periferiche.\nCaratteristiche tecniche.\nL'AIM 65 \u00e8 un microcomputer basato sul Rockwell 6502, una versione del MOS 6502 prodotta su licenza da Rockwell International, presentato nel 1976 sull'onda del successo che aveva riscosso presso gli hobbisti il MOS KIM-1, un microcomputer che gli ingegneri MOS avevano realizzato per permettere agli sviluppatori di sperimentare il nuovo processore. L'AIM 65 veniva offerto con una dotazione di 4 kB di memoria RAM per i programmi dell'utente e 12 kB di memoria ROM che conteneva il firmware del microcomputer, un monitor chiamato \"Advanced Interactive Monitor\" che integrava un assembler/disassembler, permetteva di leggere e scrivere la memoria ed i registri, avviare l'esecuzione di altri programmi ed altro ancora.\nUna particolarit\u00e0 di questo monitor era quella di poter eseguire un programma una istruzione alla volta, caratteristica ottenuta utilizzando un interrupt non mascherabile. Il monitor offriva una serie di funzioni accessibili dall'utente per gestire l'input/output e l'esecuzione del codice, tutte documentate.\nIl microcomputer ha 5 zoccoli per alloggiare altrettanti chip ROM: 2 sono occupati dal firmware in dotazione, e 3 sono disponibili per utilizzare altro software, quale i linguaggi di programmazione aggiuntivi.\nLa macchina integra un controllo per gestire due registratori a cassette in modo da poter creare dei grossi programmi in assembly utilizzando l'assembler memorizzato nella ROM e una tabella di sostituzione. Il primo passo era quello di leggere la tabella e memorizzarla in RAM; durante il secondo passo veniva letto dal primo registratore il sorgente del programma, istruzione per istruzione. Ogni istruzione veniva convertita nel corrispondente codice macchina e salvata poi sul secondo nastro. Grazie a questo modo di funzionare, era possibile scrivere programmi anche molto lunghi, l'importante era utilizzare una tabella di conversione che non occupasse pi\u00f9 dei 4 kB di RAM messi a disposizione dalla macchina sebbene a costo di una velocit\u00e0 particolarmente lenta a causa delle cassette.\nNel 1981 Rockwell present\u00f2 un modello migliorato con un display da 40 caratteri (contro i 20 del primo modello), noto come AIM 65/40: la memoria RAM di base era stata portata a 16 kB, la ROM arrivava a 32 kB, a seconda del software installato di serie, la tastiera aveva dei tasti aggiuntivi."}
{"id": "3978695", "revid": "287204", "url": "https://it.wikipedia.org/wiki?curid=3978695", "title": "Aspin", "text": ""}
{"id": "3978697", "revid": "439868", "url": "https://it.wikipedia.org/wiki?curid=3978697", "title": "L\u00ed\u0161ina", "text": "L\u00ed\u0161ina \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3978698", "revid": "1305772", "url": "https://it.wikipedia.org/wiki?curid=3978698", "title": "Giovanni Scarf\u00ec", "text": "Biografia.\nNato nel villaggio di Faro Superiore, rimase orfano nel 1854, quando i genitori morirono nell'epidemia di colera che quell'anno colp\u00ec duramente la Sicilia. \nSi specializz\u00f2 scultore a Messina presso la scuola di Arti e Mestieri dell'Istituto Cappellini poi, nel 1871, grazie ad un sussidio accordatogli dal consiglio comunale di Messina, studi\u00f2 a Roma ove si specializz\u00f2 ulteriormente divenendo allievo di Girolamo Masini e di Giulio Monteverde. \nRitornato a Messina nel 1873, nel 1876 apr\u00ec una bottega d'arte dando l'avvio ad una prolifica produzione soprattutto di marmi e monumenti funebri di facoltosi e famosi personaggi messinesi; \u00e8 infatti il pi\u00f9 prolifico scultore al Gran Camposanto di Messina, le sue sculture sono concentrate nella spianata del Cenobio."}
{"id": "3978700", "revid": "737536", "url": "https://it.wikipedia.org/wiki?curid=3978700", "title": "Marcantonio Guarini", "text": ""}
{"id": "3978701", "revid": "256896", "url": "https://it.wikipedia.org/wiki?curid=3978701", "title": "Porta bronzea", "text": "La Porta bronzea \u00e8 un'antica porta di bronzo eseguita da Guglielmo Monaco nel XV secolo ed esposta presso l'ingresso del Maschio Angioino di Napoli.\nStoria e descrizione.\nL'opera fu commissionata da Ferrante d'Aragona per rimembrare la vittoria avvenuta pochi anni prima su Giovanni d'Angi\u00f2 ed i baroni ribelli. Questa porta, decorata con motivi rinascimentali, narra tre eventi cardine della stessa guerra attraverso i sei quadranti che la costituiscono (due per ogni evento), illustrati da distici latini.\nLa disposizione dei quadranti, stranamente, non segue la scansione temporale degli eventi, il che influisce sulla corretta lettura delle diverse scene, che viste dall'alto verso il basso, procedendo in orizzontale dal battente destro a quello sinistro, rispettano quest'ordine:\nDisponendo i quadranti secondo la cronologia degli eventi, abbiamo la sequenza corretta: primo, secondo, sesto, quinto, quarto e terzo quadrante.\nNel quinto quadrante \u00e8 interessante notare lo squarcio e la palla rimasta incastonata dentro la porta. L'ipotesi pi\u00f9 accreditata \u00e8 che tale porta facesse parte del bottino di guerra che Carlo VIII caric\u00f2 su una nave per portarlo in Francia. Durante il viaggio, per\u00f2, egli fu coinvolto in una battaglia con le flotti genovesi, venendo sconfitto. Durante lo scontro, la porta, che molto probabilmente era posta sulla tolda della nave, venne colpita accidentalmente da una cannonata che vi si conficc\u00f2 all'interno.\nI genovesi riuscirono cos\u00ec a sconfiggere Carlo VIII ed a conquistare il bottino che, nel 1495 avrebbero poi rispedito a Napoli."}
{"id": "3978705", "revid": "767487", "url": "https://it.wikipedia.org/wiki?curid=3978705", "title": "Lou\u0148ov\u00e1", "text": "Lou\u0148ov\u00e1 \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3978706", "revid": "287204", "url": "https://it.wikipedia.org/wiki?curid=3978706", "title": "Lounova", "text": ""}
{"id": "3978707", "revid": "165197", "url": "https://it.wikipedia.org/wiki?curid=3978707", "title": "Sale di Seignette", "text": ""}
{"id": "3978710", "revid": "1573940", "url": "https://it.wikipedia.org/wiki?curid=3978710", "title": "Hybomys lunaris", "text": "Hybomys lunaris () \u00e8 un roditore della famiglia dei Muridi endemico della Catena del Ruwenzori.\nDescrizione.\nDimensioni.\nRoditore di piccole dimensioni, con la lunghezza della testa e del corpo di 108\u00a0mm, la lunghezza della coda di 115\u00a0mm, la lunghezza del piede di 25\u00a0mm e la lunghezza delle orecchie di 17\u00a0mm.\nAspetto.\nLe parti superiori sono nere-olivastre. Una striscia dorsale scura si estende dalle spalle alla base della coda, mentre le parti ventrali sono giallo-brunastre, con la base dei peli grigiastra. Il dorso delle zampe anteriori \u00e8 bruno-nerastro, mentre quello dei piedi \u00e8 bruno-rossiccio. La coda \u00e8 pi\u00f9 lunga della testa e del corpo, nera sopra, pi\u00f9 chiara sotto ed \u00e8 praticamente priva di peli. Il numero cromosomico \u00e8 2n=48.\nBiologia.\nComportamento.\n\u00c8 una specie diurna, terricola e buona nuotatrice.\nDistribuzione e habitat.\nQuesta specie \u00e8 endemica della Catena del Ruwenzori, tra l'Uganda occidentale e la Repubblica Democratica del Congo orientale.\nVive nelle foreste tropicali montane tra 1.830 e 2.440 metri di altitudine.\nStato di conservazione.\nLa IUCN Red List, considerato l'areale limitato, classifica \"H.lunaris\" come specie vulnerabile (VU)."}
{"id": "3978713", "revid": "599013", "url": "https://it.wikipedia.org/wiki?curid=3978713", "title": "Funzione monot\u00f2na", "text": ""}
{"id": "3978723", "revid": "767487", "url": "https://it.wikipedia.org/wiki?curid=3978723", "title": "Andrea Amadio", "text": "Di lui non si hanno informazioni biografiche.\nOpere.\n\u00c8 ricordato principalmente per le illustrazioni, datate tra il 1415 e il 1449, per il \"Libro dei semplici\" (noto come \"Codice Rinio\", dal proprietario Benedetto Rinio), scritto dal medico Niccol\u00f2 Roccabonella di Conegliano. Si tratta di un libro di botanica che ebbe enorme successo ed apprezzamento all'epoca come nei secoli successivi. L'erbario padovano, \"El libro agreg\u00e0 de Serapion\" (Londra, British Museum, Egerton Ms.2020), scritto e miniato per Francesco II da Carrara, tra il 1390 e il 1403 \u00e8 il modello per trenta delle sue illustrazioni."}
{"id": "3978742", "revid": "594360", "url": "https://it.wikipedia.org/wiki?curid=3978742", "title": "Drama coreano", "text": "Il drama coreano () o k-drama \u00e8 un formato di serial televisivo sudcoreano simile ai dorama giapponesi, ma da essi distinto: \u00e8 generalmente pi\u00f9 lungo rispetto alla produzione nipponica e tratta, per la maggioranza dei casi, temi drammatici, romantico-sentimentali, raramente scolastici, a volte comici.\nI drama coreani sono estremamente popolari in tutto il mondo, in parte a causa della diffusione dell'\"onda coreana\" (), cio\u00e8 la diffusione della cultura coreana all'estero, con servizi di streaming che offrono sottotitoli in pi\u00f9 lingue, adattamenti in tutto il mondo, e inoltre hanno un impatto comportamentale e culturale su altri paesi. Alcuni dei drama pi\u00f9 famosi sono stati trasmessi attraverso i canali televisivi tradizionali; ad esempio, \"Dae Jang-geum\" (2003) \u00e8 stato venduto in 91 paesi. Per la similitudine, di trama e caratteristiche, con le soap opera hanno riscosso un notevole successo in tutta l'America Latina e, in generale, nel mondo di lingua spagnola, ma anche in Medio Oriente e, grazie ai fansub, anche in Europa e in Italia.\nFormato.\nI drama coreani sono di solito scritti da un solo sceneggiatore e diretti da un unico regista. Il numero di episodi oscilla, generalmente, tra i dodici e i ventiquattro; se di genere storico-epico, spesso il serial raggiunge anche i cinquanta o i duecento episodi in un'unica stagione.\nI drama vengono trasmessi dalle 22:00 alle 23:00 di due giorni consecutivi: luned\u00ec e marted\u00ec, mercoled\u00ec e gioved\u00ec e nei fine settimana. Questi serial compaiono in ciascuno dei canali nazionali: Seoul Broadcasting System (SBS), Korean Broadcasting System (KBS), Munhwa Broadcasting Corporation (MBC), e sui canali via cavo, come tvN, JTBC, OCN, Channel A, MBN e TV Chosun.\nLa fascia oraria dalle 19:00 alle 20:00 \u00e8 di solito riservata ai drama quotidiani, che vengono trasmessi dal luned\u00ec al venerd\u00ec e sono generalmente sviluppati nel formato della telenovela, anche se raramente raggiungono le duecento puntate.\nSageuk.\nI drama definiti \"sageuk\" () sono incentrati su argomenti storici e drammatizzazioni romanzate della storia coreana, come \"Seondeok yeo-wang\". Posseggono generalmente trame molto elaborate, con numerosi costumi, linguaggio arcaico, intrighi politici, scenografie spettacolari ed effetti speciali. Componenti di rilievo di questo genere sono le arti marziali e i combattimenti con la spada, l'equitazione ed altri sport. Nei primi anni 2000, ha iniziato a prendere piede il \"sageuk fusion\", con trame arricchite di elementi di fantasia, romanticismo e fantascienza per attrarre il pubblico pi\u00f9 giovane, distaccandosi dai \"sageuk\" tradizionali, pi\u00f9 lunghi e fedeli sul piano della rappresentazione storica. Alcuni serial degli anni 2000, infatti, come \"Seonggyun-gwan scandal\" e \"Haereul pum-eun dal\", hanno una precisa collocazione temporale, ma poco a che fare con fatti realmente accaduti. \"Arang sattojeon\" e \"Guga-ui seo\" si svolgono nel passato, ma attingono dall'immaginario e dal folklore.\nSerial contemporanei.\nI luoghi delle storie ambientate nella Corea moderna sono delle pi\u00f9 varie (un ristorante, come in \"Pasta\", o l'ufficio del sindaco, come in \"City Hall\"), cos\u00ec come le trame, che possono avere toni seri (\"49il\"), ma anche comici (\"Hwansang-ui couple\"). Spesso ruotano intorno alla famiglia (\"Byeoreul ttadajwo\"), a una storia d'amore e alle relazioni umane, e possono includere complicati triangoli o quadrangoli amorosi. I drama giornalieri dipingono in genere i contrasti familiari, concentrandosi intorno alla figura della donna coreana, che sacrifica se stessa per la felicit\u00e0 della propria famiglia.\nStoria.\nLa trasmissione radio in Corea del Sud cominci\u00f2 nel 1927 sotto il dominio del Giappone, con la maggior parte dei programmi in giapponese, ma il 30% in coreano, tra cui i primi drama. Nel 1933, venne aperta una stazione radio solo in coreano, che alle 19:00 trasmetteva il \"Radio Drama Hour\". Il primo drama radiofonico originale fu \"The Elder Coachman\" nel 1934.\nDopo la guerra coreana, i drama radiofonici, come \"Cheongsilhongsil\" del 1954, riflessero l'umore della nazione; la radio rest\u00f2 il principale mezzo di diffusione, nonostante la televisione avesse cominciato le sue trasmissioni il 12 maggio 1956. I primi drama televisivi videro la luce in agosto, e si trattava principalmente di adattamenti di spettacoli teatrali o romanzi.\n\"Young's Diary\" fu il primo drama per bambini, mentre \"The Back Alleys of Seoul\" quello per adulti, ed entrambi vennero trasmessi nel 1962. Due anni dopo inizi\u00f2 il primo drama storico, \"10.000 Ri of Territory\".\nNegli anni Settanta si cerc\u00f2 di esportare la televisione coreana all'estero: quest'idea nacque dall'erronea convinzione che la Corea del Nord avrebbe avuto uno stand al MIPTV Media Market di Cannes nel 1976. Alle emittenti sudcoreane venne ordinato di presentarsi allo stesso evento nel 1977 e, anche se solo la KBS ottenne uno stand, continuarono a partecipare alla convention negli anni a venire. MBC pot\u00e9 avere il suo stand al MIPTV nel 1992, dove vendette \"Eyes of Dawn\" alla turca TRT e \"What Is Love\" alla ATV di Hong Kong.\nNel 1997, due eventi segnarono l'inizio dell'\"onda coreana\" in televisione. La Cina, infatti, trasmise \"What Is Love\" su CCTV, che divenne un grande successo, e lo won coreano si svalut\u00f2 durante la crisi finanziaria asiatica. Conseguentemente, le emittenti dell'est asiatico si resero conto che non solo i drama coreani erano pi\u00f9 in linea con i loro valori morali rispetto ai dorama giapponesi in voga a quei tempi, ma anche pi\u00f9 economici.\nNel 2017, in seguito al dispiegamento del sistema THAAD, per protesta la Cina band\u00ec tutti i contenuti culturali sudcoreani, privando le stazioni televisive di una fetta consistente dei loro guadagni. Per ovviare alle perdite, le stazioni televisive SBS e MBC iniziarono a trasmettere, invece che un episodio da 70 minuti per sera, due episodi da 35 minuti intervallati dalla pubblicit\u00e0.\nProduzione.\nOriginariamente, i drama venivano prodotti all'interno della rete televisiva che li avrebbe poi trasmessi, ma negli anni 2000 hanno iniziato ad essere affidati a compagnie esterne. Il budget viene suddiviso tra l'azienda produttrice e il canale televisivo, il quale copre generalmente il 50% delle spese. La maggior parte viene spesa per scritturare attori famosi, che possono costare anche fino al 55-65% del budget disponibile; la percentuale restante deve bastare per attori meno conosciuti, comparse, staff tecnico, luoghi delle riprese e altre spese.\nSia i drama storici che quelli moderni sono caratterizzati da un'eccellente qualit\u00e0 della produzione, personaggi ben scritti ma stereotipati, e una sceneggiatura creata in modo intelligente per tenere avvinti gli spettatori, anche se dipendono in larga misura sull'uso di figure archetipiche. Il 90% dei serial \u00e8 scritto da donne: tra queste sono piuttosto note le sorelle Hong, Hong Mi-ran e Hong Jung-eun. I registi, invece, sono solitamente uomini.\nRiprese.\nSiccome la produzione comporta alte spese, le compagnie cercano di filmare gli episodi nel minor tempo possibile. Mentre i primi quattro episodi vengono generalmente ripresi in anticipo, gli altri sono girati in tempi stretti durante la trasmissione televisiva. Le sceneggiature non sono definitive e possono cambiare in base alle opinioni dei telespettatori e al successo del serial. I cambiamenti possono avvenire anche solo poche ore prima delle riprese. Gli operatori di ripresa sono di solito tre, per poterli alternare e accelerare il lavoro. A causa dell'instabilit\u00e0 della sceneggiatura e del fitto programma delle riprese, gli attori sono quasi costantemente in stand-by, impossibilitati a lasciare il set o a dormire adeguatamente. I media coreani hanno una parola separata per descrivere i sonnellini fatti dal personale sul set o in posti spesso scomodi: \"jjokjam\" (). Siccome solitamente vengono trasmessi due episodi a settimana, essi devono essere ripresi entro quelle date. Alcuni attori hanno ammesso di essersi sottoposti a fleboclisi a causa dell'estrema stanchezza.\nLa squadra produttrice invia due nastri al canale: una copia principale e una di backup. Tuttavia, a causa del ritmo serrato delle riprese, un episodio da 70 minuti potrebbe pervenire al canale in sette nastri diversi poich\u00e9 le sue riprese potrebbero proseguire anche durante la trasmissione. Durante la messa in onda del diciannovesimo episodio di \"Jeondo-ui namja\", i teleschermi si oscurarono per 10 minuti, perch\u00e9 le riprese non erano terminate in tempo utile. L'attore Kwon Sang-woo si lament\u00f2 inoltre del fatto che stava ancora riprendendo l'ultimo episodio di \"Ya-wang\" mezz'ora prima della trasmissione.\nDiffusione e popolarit\u00e0.\nSecondo un ricercatore dell'Universit\u00e0 di Vienna, la popolarit\u00e0 dei drama coreani deriva dai valori confuciani che trasmettono, con i quali i telespettatori asiatici possono facilmente identificarsi. Il rispetto per gli anziani, la piet\u00e0 filiale, l'orientamento alla famiglia e la percezione dei \"valori morali asiatici\" giocano un ruolo importante nei serial coreani. La YA Entertainment, distributrice americana dei drama coreani, crede che parte dell'attrattiva sia dovuta alla qualit\u00e0 delle riprese, ai luoghi suggestivi e ai costumi spettacolari, che rendono il prodotto finale \"molto alla moda e attraente, con probabilmente una delle produzioni migliori al mondo\". I serial coreani hanno una formula propria, sono innovativi e non si conformano alle serie occidentali. Stephan Lee di \"Entertainment Weekly\" ha definito i drama \"affascinanti e stranamente confortanti\".\nGiappone.\nIl primo drama coreano a guadagnarsi una diffusa popolarit\u00e0 in Giappone \u00e8 stato \"Gyeo-ul yeon-ga\", trasmesso nel 2003 e subito replicato a causa delle pressanti richieste dei telespettatori. Taluni hanno sostenuto che il drama abbia migliorato le relazioni diplomatiche tra i due Paesi, con sempre pi\u00f9 giapponesi interessati alla cultura coreana: una maggiore esposizione alla lingua, alla cucina e alla storia non solo avrebbe influenzato positivamente la percezione dei coreani tra i giapponesi, ma anche di molto abbassato quella sorta di antagonismo che aveva la Corea del Sud nei confronti del Giappone.\nIl crescente interesse per la cultura coreana ha promosso il turismo giapponese nella penisola e molti tour sono orientati esplicitamente alla visita dei luoghi ove sono state girate le scene clou dei drama pi\u00f9 famosi. Viceversa, il serial \"Iris\" \u00e8 stato spesso girato ad Akita, in Giappone, favorendo l'incremento del turismo coreano in quella parte dell'isola.\nResto dell'Asia.\nA Hong Kong vi sono specifici canali (ad esempio TVB J2) dedicati alla trasmissione dei drama, rivolti per lo pi\u00f9 ad un pubblico giovane: il loro successo ha anche suscitato un crescente interesse per la musica k-pop ed il turismo.\nIn India vengono trasmessi molti drama, perlopi\u00f9 sottotitolati, soprattutto nel Manipur, dove dal 2000 sono banditi i programmi e i film in hindi. Molti giovani del nord-est del paese copiano le acconciature e gli abiti dei principali attori.\nIn Thailandia sui principali canali televisivi vanno in onda drama, sia doppiati che sottotitolati. Nel 2004 \u00e8 stato siglato un accordo di cooperazione culturale con la Corea del Sud per favorire lo scambio di prodotti televisivi tra le due nazioni e trarne mutuo vantaggio, mentre, fino a quel momento, solo la penisola coreana aveva goduto dell'esportazione dei suoi drama in Thailandia.\nI drama coreani sono diventati popolari a Singapore solo all'inizio del XXI secolo. Prime 12 (poi noto come Suria) aveva originariamente trasmesso il primo e unico drama, \"Moraesigae\", nel 1996, con un episodio a settimana. Dal 2001, i drama coreani sono stati trasmessi quotidianamente su MediaCorp Channel U.\nNelle Filippine la \"febbre dei drama\" giunge dopo quella per le telenovela messicane e le serie taiwanesi: attori e cantanti coreani sono conosciuti nell'arcipelago soprattutto attraverso la loro partecipazione ai serial televisivi di maggior successo (Lee Min-ho e Kim Bum fra tutti, sull'onda della fama ottenuta con \"Kkotboda namja\"). Joey Abacan, vicepresidente del canale GMA, ha dichiarato che il pubblico ama i drama coreani perch\u00e9 ci si pu\u00f2 relazionare: \"I filippini amano i drama e le storie a cui si possono relazionare. La maggior parte delle volte, i drama coreani sono abbastanza commoventi. A parte le trame toccanti, la produzione \u00e8 davvero un'esperienza visiva di luoghi che la maggior parte di noi non \u00e8 abituata a vedere\".\nStati Uniti.\nIl drama coreano \u00e8 divenuto molto popolare anche negli Stati Uniti, soprattutto tra l'etnia asiatica, ispanica e portoricana. Tuttavia, sull'onda del crescente successo (grazie alla diffusione via Internet, alla TV via cavo e satellitare), molti drama sono stati completamente tradotti con sottotitoli inglesi d'alta qualit\u00e0. In DVD escono perlopi\u00f9 in versione ridotta, non integrale. Nel novembre 2008, Netflix introdusse i drama coreani nel proprio catalogo di streaming. Nel maggio 2010, DramaFever inizi\u00f2 a trasmettere questi serial sul canale televisivo Hulu.\nItalia.\nIn Italia, come nel resto d'Europa, i drama coreani sono noti agli appassionati grazie al fenomeno del fansub. Nell'aprile 2010, AnimeClick.it e il portale Corea-Italia, in collaborazione con la rete KBS, lanciarono un sondaggio tra i loro utenti per sapere se fossero favorevoli o meno all'arrivo dei drama coreani in Italia. Il 52% si dichiar\u00f2 d'accordo, pertanto KBS propose l'acquisizione di \"Kkotboda namja\" e \"Iris\" ad alcune emittenti italiane: queste chiesero una versione doppiata perch\u00e9 i sottotitoli non avrebbero attirato pubblico, ma la rete coreana, non disponendo delle risorse, non pot\u00e9 farlo; Sky, invece, ritenne che non fossero prodotti adatti al pubblico europeo.\nIl primo drama trasmesso sulla televisione italiana fu \"Dream High\", andato in onda sul canale Super! nel 2013. Il serial, doppiato, non \u00e8 privo di alcuni rimaneggiamenti e censure, volte alla rimozione dei contenuti inadatti al target della rete. Successivamente, su YouTube il canale caric\u00f2 le puntate senza censure. A partire dal 2017, Netflix sottotitol\u00f2 in italiano \"Man to Man\", \"Notti bianche\", \"One More Time\", \"My Only Love Song\" e altri drama.\nIn Italia sono stati girati tre drama: \"Only You\" del 2005, ambientato quasi interamente a Vicenza; \"Athena - Jeonjaeng-ui yeosin\" (2010-2011), con alcune scene girate a Vicenza, Padova e Belluno; \"Saimdang, bich-ui ilgi\", tra Firenze, Parma e la Rocca Meli Lupi di Soragna.\nSistema di valutazione.\nIl sistema di valutazione dei programmi televisivi \u00e8 regolato dalla Korea Communications Commission, costituita nel 2000, e si applica anche ai drama:\nRilevamento dell'audience.\nI dati relativi all'audience vengono rilevati da due compagnie, AGB Nielsen Media Research e TNmS. AGB raccoglie i dati di 2050 unit\u00e0 familiari, mentre TNmS quelli di 2000 unit\u00e0 dotate di dispositivi per la rilevazioni. I dati elaborati dalle due compagnie posso varie del 2-3%.\nRiferimenti in altri media.\nGli attori Bobby Lee, Sung Kang e Cathy Shim hanno fatto una parodia del format durante una puntata della comedy \"MADtv\", reinterpretando in modo comico gli elementi tipici del drama coreano: le clip video spesso ripetute, la musica melodrammatica, i tragici triangoli amorosi. La parodia offre anche sottotitoli in inglese rilevanti ai fini della trama, che per\u00f2 non traducono le parole coreane pronunciate dagli attori, parole in realt\u00e0 irrilevanti: questo per enfatizzare come i sottotitoli aggiunti alle produzioni straniere siano spesso esagerati o sbagliati."}
{"id": "3978748", "revid": "1305772", "url": "https://it.wikipedia.org/wiki?curid=3978748", "title": "Lu\u017eany (Plze\u0148)", "text": "Lu\u017eany \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148.\nIl castello.\nIl castello di Lu\u017eany \u00e8 un edificio neorinascimentale costruito negli anni 1886-1888 dall'architetto e mecenate Josef Hl\u00e1vka, originario della vicina P\u0159e\u0161tice.\nIl castello \u00e8 tuttora amministrato dalla \"Fondazione Josef, Marie a Zdenky Hl\u00e1vkov\u00fdch\", con sede a Praga.\nGli interni storici dell'epoca custodiscono la memoria del soggiorno di Josef Hl\u00e1vka e dei suoi importanti ospiti, tra i quali Anton\u00edn Dvo\u0159\u00e1k, Jaroslav Vrchlick\u00fd, Julius Zeyer, Josef V\u00e1clav Myslbek, Josef Suk e Oskar Nedbal."}
{"id": "3978749", "revid": "287204", "url": "https://it.wikipedia.org/wiki?curid=3978749", "title": "Mecholupy", "text": ""}
{"id": "3978750", "revid": "585241", "url": "https://it.wikipedia.org/wiki?curid=3978750", "title": "Maria Mafai", "text": ""}
{"id": "3978752", "revid": "76963", "url": "https://it.wikipedia.org/wiki?curid=3978752", "title": "Bryce Robinson", "text": "Ha iniziato a recitare come guest star in alcune serie televisive, a partire dal 2006, quando aveva sette anni, invece al cinema fa il suo primo film nel 2008 col film \"Tutti insieme inevitabilmente\"; seguono poi \"Io e Marley\" nel ruolo di un giovane Nathan Gamble all'et\u00e0 di 7 anni e \"Appuntamento con l'amore\" nel ruolo di Edison.\nHa un fratello minore, Thomas, anch'egli attore."}
{"id": "3978754", "revid": "124123", "url": "https://it.wikipedia.org/wiki?curid=3978754", "title": "Gilberto Amado", "text": "\u00c8 stato un'importante figura politica e diplomatica, deputato, ma anche scrittore e discreto poeta."}
{"id": "3978757", "revid": "3115", "url": "https://it.wikipedia.org/wiki?curid=3978757", "title": "Danse Apache", "text": "La danse Apache \u00e8 una danza di origine francese, nata all'inizio del XX secolo nella cultura di strada di Parigi. Il nome deriva da una gang parigina, cos\u00ec chiamata per un accostamento con la supposta brutalit\u00e0 dell'omonima trib\u00f9 nativo-americana.\nIl ballo mette in scena una violenta discussione tra un uomo e una donna, in particolare tra un pappone e una prostituta. Prevede la simulazione di schiaffi e pugni; il partner maschile strattona e spinge la donna per terra, o la solleva e la trascina mentre lei si dimena o si finge svenuta. Per questo, la danza ha molti elementi da spartire con la disciplina dello \"stage combat\" sono importanti competenze acrobatiche. In alcune varianti, la donna reagisce alle violenze. Tipica la scena finale dove la donna mette l'uomo a terra (il ballerino si finge svenuto), celebrando la conquista con una posa di vittoria."}
{"id": "3978759", "revid": "767487", "url": "https://it.wikipedia.org/wiki?curid=3978759", "title": "M\u011bcholupy (Plze\u0148)", "text": "M\u011bcholupy \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3978760", "revid": "4252", "url": "https://it.wikipedia.org/wiki?curid=3978760", "title": "Danza Apache", "text": ""}
{"id": "3978761", "revid": "4252", "url": "https://it.wikipedia.org/wiki?curid=3978761", "title": "Apache (danza)", "text": ""}
{"id": "3978763", "revid": "110157", "url": "https://it.wikipedia.org/wiki?curid=3978763", "title": "Abbazia di Michaelsberg (Siegburg)", "text": "L'abbazia di Michaelsberg, detta anche abbazia di Siegburg, fu un'abbazia imperiale benedettina del Sacro Romano Impero. Fondata dall'arcivescovo di Colonia Sant'Annone, fu attiva tra il 1064 e il 1803. Poco dopo la fondazione, l'abbazia ader\u00ec alla riforma di Cluny, tuttavia la regola dei monaci dell'abbazia presenta rilevanti differenze rispetto a quella cluniacense. Questo indirizzo ricevette un ulteriore impulso con la nuova regola adottata dall'abbazia, che si diffuse con il nome di Riforma di Siegburg. Dopo la morte del fondatore, avvenuta nel 1075, la sua salma venne inumata nell'abbazia stessa. \nPer accelerare la canonizzazione di Annone, nacque a Siegburg la \"Vita Annonis Minor\", una biografia del vescovo, e in occasione della sua canonizzazione, le ossa di Annone vennero traslate nel 1183 in una teca che ancor oggi \u00e8 visibile nella chiesa abbaziale.\nStoria.\nDopo la secolarizzazione gli edifici funsero, tra l'altro, anche da manicomio. Nel 1914 fu fondata una nuova abbazia benedettina denominata abbazia benedettina di Michaelsberg (ted. \"Benediktinerabtei Michaelsberg\"), che \u00e8 rimasta attiva fino al 2011. L'edificio religioso \u00e8 situato a 40 metri d'altitudine sopra la citt\u00e0 di Siegburg."}
{"id": "3978764", "revid": "4252", "url": "https://it.wikipedia.org/wiki?curid=3978764", "title": "Apache (ballo)", "text": ""}
{"id": "3978765", "revid": "287204", "url": "https://it.wikipedia.org/wiki?curid=3978765", "title": "Merklin", "text": ""}
{"id": "3978772", "revid": "729019", "url": "https://it.wikipedia.org/wiki?curid=3978772", "title": "Warbah", "text": "Warbah () \u00e8 un'isola situata nella parte settentrionale del Golfo Persico, si trova in prossimit\u00e0 alla foce del fiume Eufrate e ricade sotto la sovranit\u00e0 dell'emirato del Kuwait.\nGeografia.\nL'isola \u00e8 situata circa 100 metri ad est dalla terraferma kuwaitiana e circa 1 km a sud dal territorio iracheno; raggiunge una lunghezza di circa 11 km con una larghezza approssimativa di 3, per un totale di 37 km\u00b2. L'isola \u00e8 disabitata in quanto composta interamente da territorio paludoso e sulla sua superficie non ci sono edifici, \u00e8 tuttavia presente un punto di controllo della guardia costiera istituito sotto l'egida delle Nazioni Unite.\nStoria.\nNel 1990 l'isola di Warbah, assieme alla vicina isola Bubiyan, \u00e8 stata rivendicata dall'Iraq, all'epoca guidato da Saddam Hussein, come risarcimento per i presunti danni provocati alla nazione irachena dalla politica petrolifera del Kuwait. La richiesta era funzionale all'escalation di tensione che le autorit\u00e0 politiche irachene puntavano a creare per giustificare l'invasione del Kuwait, poi avvenuta il 2 agosto dello stesso anno, avvenimento che ha segnato l'inizio della Prima Guerra del Golfo.\nNel novembre 1994 l'Iraq ha accettato la definizione del confine col Kuwait come stabilito dalle risoluzioni 687 (1991), 773 (1992) e 833 (1993) del Consiglio di Sicurezza delle Nazioni Unite, questo ha posto fine ad ogni rivendicazione irachena sul territorio dell'isola.\nNel dicembre 2002 nei pressi dell'isola una nave militare irachena ha aperto il fuoco contro due motovedette della guardia costiera kuwaitiana causandone la collisione."}
{"id": "3978776", "revid": "701660", "url": "https://it.wikipedia.org/wiki?curid=3978776", "title": "Zedaqah", "text": "Zedaqah, Tzedakah o \u1e62'daqah () \u00e8 una parola ebraica che letteralmente significa \"giustizia\" o \"rettitudine\", ma viene comunemente usata per significare carit\u00e0, sebbene sia un concetto differente dalla carit\u00e0 perch\u00e9 \"zedaqah\" \u00e8 un obbligo morale e non consiste unicamente nella elargizione di denaro, mentre la carit\u00e0 viene tipicamente interpretata come un'elargizione spontanea di denaro per benevolenza e segno di generosit\u00e0. Si basa sulla parola ebraica \u05e6\u05d3\u05e7, (\"Tzedeq\") che significa \"giustizia di Dio\", \"giustizia sociale\" o semplicemente \"giustizia\", ed \u00e8 correlata alla parola ebraica \"zaddiq\", che significa \"giusto\" come aggettivo (o \"persona giusta\" come sostantivo).\nNell'ebraismo \"zedaqah\" si riferisce all'obbligo morale e religioso di fare ci\u00f2 che \u00e8 bene e giusto, che per l'ebraismo sono parti importanti della vita spirituale. Maimonide asserisce che, mentre la seconda forma pi\u00f9 alta di \"zedaqah\" \u00e8 fare donazioni anonime a favore di destinatari sconosciuti, la forma pi\u00f9 alta \u00e8 fare donazioni, prestiti o societ\u00e0 che rendano i destinatari indipendenti invece di vivere chiedendo beneficenza. A differenza della filantropia o carit\u00e0 generica, che sono completamente volontarie, la \"zedaqah\" viene vista come un obbligo morale e religioso che deve essere adempiuto indipendentemente dalla propria situazione finanziaria, per un ammontare non inferiore al 10% del proprio reddito, ma mai superiore al 20%. La \"zedaqah\" \u00e8 considerata una delle tre azioni principali che possono annullare un \"decreto celeste\" sfavorevole. La \"zedaqah\" pu\u00f2 anche consistere in cessione di beni non materiali come per esempio il proprio tempo o le proprie cure.\nIl termine \u00e8 affine a \"sadaqah\" o \"saddka\" (), termine islamico con significato analogo.\nPrecedenti nell'Antico Israele.\nLa Bibbia ebraica insegna l'obbligo di aiutare i bisognosi, ma non impiega un unico termine per tale obbligo. Il termine \"tzedekah\" appare 157 volte nel Testo Masoretico, tipicamente in relazione alla \"rettitudine\" di per se stessa, usualmente al singolare, ma a volte al plurale \"tzedekot\", relativamente ad atti di carit\u00e0. Nel Septuaginta questo veniva a volte tradotto \"eleemosyne\", \"elemosina\".\nNella letteratura rabbinica.\nNella letteratura rabbinica classica si affermava che le regole bibliche sulle rimanenze si applicavano solo a campi di grano, frutteti e vigne ma non agli orti; gli scrittori rabbinici classici erano molto pi\u00f9 severi in merito a chi poteva riceverle. Si affermava che il contadino non poteva beneficiare delle spigolature e non si permetteva di fare discriminazioni tra i poveri, n\u00e9 tentare di spaventarli con cani o leoni; al fattore non era permesso nemmeno di aiutare i poveri a raccogliere le rimanenze. Si sosteneva per\u00f2 che la legge era applicabile solamente in Canaan, sebbene anche molti scrittori rabbinici classici stabilitisi in Babilonia osservassero tali leggi; si reputava che le regole bibliche si applicassero solo agli indigenti ebrei, ma ne beneficiavano anche non ebrei per amor di pace civica\nMaimonide elenca i suoi \"Otto Livelli del Dare\", come li descrive nella \"Mishneh Torah\", \"Hilkhot matanot aniyim\" (\"Leggi sul Dare ai Poveri\"), Cap. 10:7-14:\nIn pratica.\nIn pratica, la maggioranza degli ebrei fanno \"zedaqah\" donando una porzione del proprio reddito a istituzioni caritatevoli, o a persone indigenti che incontrano; la percezioni tra molti ebrei d'oggi \u00e8 che se la donazione in questa forma non fosse possibile, l'obbligo di \"zedaqah\" richiede comunque che qualcosa venga donato. Gli ebrei tradizionali (nella fattispecie, ebrei ortodossi e conservatori) comunemente praticano \"ma'aser kesafim\", cio\u00e8 la decima (10%) del loro reddito per sostenere chi \u00e8 in difficolt\u00e0.\nAtti particolari di \"zedaqah\" vengono eseguiti in giorni particolari; ai matrimoni, gli sposi ebrei tradizionali fanno donativi di beneficenza e carit\u00e0, a simboleggiare il carattere sacro del matrimonio; durante la Pesach (Pasqua), festivit\u00e0 importante della tradizione ebraica, \u00e8 d'uso di invitare stranieri indigenti e dar loro da mangiare ai propri tavoli; durante Purim si considera obbligatorio che ogni ebreo dia cibo ad un'altra persona, e donativi ad almeno due persone povere (\"Mishloach manot\" - da ) in una quantit\u00e0 pari ad un pasto ciascuno, con il fine di \"aumentare la felicit\u00e0 totale\" durante il mese di Adar.\nRelativamente alla forma pi\u00f9 limitata di \"zedaqah\" espressa dalle leggi bibliche, cio\u00e8 di lasciare le \"spigolature\" (rimanenze) di certi raccolti, il Shulchan Aruch afferma che durante l'esilio i contadini ebrei non erano obbligati a rispettare tali leggi. Ciononostante, nella odierna Israele, i rabbini dell'ebraismo ortodosso insistono che gli ebrei permettano ai poveri e agli indigenti di consumare le \"spigolature\", e durante gli anni sabbatici tutti i raccolti (non soltanto le rimanenze) gratuitamente a chiunque li desideri.\nInoltre, i rabbini ammoniscono che si deve stare molto attenti a come offrire denaro per \"zedaqah\". Non \u00e8 sufficiente donarlo a chiunque o ad una qualsiasi organizzazione, piuttosto si devono controllare le relative credenziali e finanze per essere certi che il denaro \"zedaqah\" venga usato saggiamente, efficientemente ed efficacemente: \"Non derubare il povero, perch\u00e9 \u00e8 povero\" (). Il Talmud insegna che il denaro \"zedaqah\" \"non era tuo per cominciare, mentre invece appartiene sempre a Dio, che solo te lo affida cosicch\u00e9 tu possa usarlo appropriatamente. Pertanto \u00e8 tuo obbligo assicurarti che venga ricevuto da coloro che meritano.\"\nGhemilut Chassadim.\n\"Ghemilut Chassadim\" (), che letteralmente significa \u201cdispensare gentilezza amorevole\u201d, \u00e8 un valore sociale fondamentale nella vita quotidiana degli ebrei. Rappresenta una mitzvah (precetto) che la persona completa, facendo \"ghemilut chassadim\" senza l'anticipazione di ricevere qualcosa in cambio. Non c'\u00e8 una misura fissa di \"ghemilut chassadim\", per cui gli insegnanti rabbinici spiegano l'importanza di farlo sempre, in ogni momento. Tra gli esempi di \"ghemilut chassadim\" si annovera il vestire gli ignudi, nutrire gli affamati, seppellire i defunti e visitare gli ammalati.\nIl Talmud insegna che \"ghemilut chassadim\" \u00e8 pi\u00f9 importante della \"zedaqah\" per tre ragioni distinte: la carit\u00e0 pu\u00f2 esser fatta solo ai poveri, mentre \"ghemilut chassadim\" pu\u00f2 esser data sia ai ricchi che ai poveri; la carit\u00e0 pu\u00f2 esser fatta solo ai viventi, mentre \"ghemilut chassadim\" pu\u00f2 essere elargita sia ai viventi che ai defunti (presenziando ad un servizio funebre); inoltre, la carit\u00e0 pu\u00f2 esser fatta solo con denaro, mentre \"ghemilut chassadim\" pu\u00f2 essere compiuta mediante denaro o assistenza.\nIl pi\u00f9 alto grado di \"ghemilut chassadim\" \u00e8 quello di andare ad un funerale. Ci\u00f2 \u00e8 perch\u00e9 i defunti non hanno opportunit\u00e0 futura di ripagare tale gentilezza. Fu Dio che per primo illustr\u00f2 il significato di seppellire i morti; \u00e8 scritto nella Torah che \"[Dio] seppell\u00ec [Mos\u00e8] nella valle, nel paese di Moab\u201d (). Infine, gli ebrei possono dimostrare la loro fedelt\u00e0 alle leggi di Dio compiendo atti di \"ghemilut chassadim\"."}
{"id": "3978784", "revid": "767487", "url": "https://it.wikipedia.org/wiki?curid=3978784", "title": "Lu\u00eds Amado Carballo", "text": "Fu il pi\u00f9 grande scrittore e poeta di lingua gallega del primo '900, utilizzando forti mezzi erspressivi e profonda poeticit\u00e0."}
{"id": "3978789", "revid": "110157", "url": "https://it.wikipedia.org/wiki?curid=3978789", "title": "Merkl\u00edn (Plze\u0148)", "text": "Merkl\u00edn \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3978791", "revid": "767487", "url": "https://it.wikipedia.org/wiki?curid=3978791", "title": "Capitan Basilico 2 - I Fantastici 4+4", "text": "Capitan Basilico 2 - I Fantastici 4+4 \u00e8 un film del 2011, diretto da Massimo Morini, bandleader del gruppo musicale dei Buio Pesto. \u00c8 una commedia di taglio satirico incentrata su un supereroe, \"sequel\" di \"Capitan Basilico\" del 2008. I protagonisti sono gli stessi componenti dei Buio Pesto.\nAl film - in concorso per il premio David di Donatello 2011 e i cui diritti per la televisione sono stati acquisiti da Rai Cinema - hanno partecipato numerosi colleghi, cantanti e musicisti, oltre che attori comici, del gruppo genovese: Piero Parodi, Povia, Simone Cristicchi, Massimo Ranieri, Toto Cutugno, il Mago Forest, Marco Berry, il Gabibbo e le veline Federica Nargi e Costanza Caracciolo.\nTrama.\nIl supereroe ligure Capitan Basilico deve far fronte ad una nuova minaccia criminale. Il perfido BarMan, ex compagno di scuola per supereroi, \u00e8 in possesso di una micidiale arma in grado di piegare chiunque al suo volere e rapisce Regina per ricattare il supereroe verde. I Buio Pesto entrano in azione per sventare il piano tra mille peripezie che li portano in giro per tutta la Liguria.\nProduzione.\nIl film ha avuto diverse \"location\"; \u00e8 stato girato infatti fra Genova, Bogliasco, Loano, Rapallo, Sestri Levante, Moconesi, Carasco, Lerici, Busalla, Imperia, Arma di Taggia, Albenga, La Spezia, Pietra Ligure, Deiva Marina, Celle Ligure, Andora, Prato Nevoso, Trofarello, Milano 2.\nCome in tutti i film e telefilm di Massimo Morini, anche in questo \u00e8 presente l'effetto sonoro cinematografico l'urlo di Wilhelm, inserito dal foley artist e tecnico del suono Emilio Pozzolini.\nAccoglienza e critica.\nQuesto sequel \u00e8 stato in concorso per il David di Donatello 2009. ed in seguito acquistato da Rai Cinema.\nDomenica 15 dicembre 2013 il film \u00e8 andato in onda in prima TV su Rai Due, nel palinsesto notturno, piazzandosi al secondo posto negli ascolti Auditel con il 6,22% di share."}
{"id": "3978796", "revid": "7", "url": "https://it.wikipedia.org/wiki?curid=3978796", "title": "Capitan Basilico 2", "text": ""}
{"id": "3978799", "revid": "767487", "url": "https://it.wikipedia.org/wiki?curid=3978799", "title": "\u00c9mile-Hilaire Amagat", "text": "Insegn\u00f2 per molti anni (1877-1892) all'Universit\u00e0 di Lione, poi fu esaminatore al Politecnico e divenne per meriti scientifici socio dell'Accademia delle scienze francese (1902).\nA lui dobbiamo la celebre legge di Amagat e vari lavori di fisica e chimica."}
{"id": "3978802", "revid": "767487", "url": "https://it.wikipedia.org/wiki?curid=3978802", "title": "International Legal English Certificate", "text": "Lo International Legal English Certificate (ILEC) (Certificato internazionale di inglese giuridico) \u00e8 stata una certificazione di conoscenza della Lingua inglese di livello superiore dedicata ai giuristi, che valutava le competenze linguistiche in ambito legale. Il rilascio di questa certificazione \u00e8 stato interrotto nel dicembre 2016.\nRiconoscimenti internazionali.\nL'ILEC era uno dei certificati rilasciati dalla University of Cambridge ESOL Examinations ed era stato sviluppato in collaborazione con TransLegal. Si collocava nel Quadro comune europeo di riferimento per la conoscenza delle lingue al livello C1 e B2 ed era riconosciuto dall'ECLA, dall'ELSA, dall'AIJA e dall'EYBA.\nStruttura dell'esame.\nL'esame per il conseguimento dell'ILEC era articolato in quattro prove: test of reading (prova di lettura e comprensione), test of writing (prova di scrittura), test of listening (prova di ascolto e comprensione) e test of speaking (prova di conversazione).\nOgni prova era basata su situazioni realistiche e questioni analoghe a quelle che ci si poteva attendere di incontrare nella vita lavorativa di un professionista dell'area legale e in particolare del settore del Diritto commerciale internazionale.\nValutazioni e risultati.\nLe valutazioni dell'Esame erano articolate in una scala di cinque possibili esiti. Tre valutazioni positive: C1 \"Pass with Merit\" (superato con merito, C1 \"Pass\" (superato) e B2 \"Pass\" (superato) e due valutazioni negative: \"Narrow Fail\" (lieve insufficienza) e \"Fail\" (insufficienza). La valutazione complessiva che ciascun candidato poteva conseguire nell'ILEC era basata sulla somma di tutti i punteggi conseguiti nelle quattro prove."}
{"id": "3978806", "revid": "33689", "url": "https://it.wikipedia.org/wiki?curid=3978806", "title": "Pancrate di Atene", "text": "Lucio Flavio Filostrato riferisce che, quando il celebrato sofista Publio Lolliano si trov\u00f2 sul punto di essere lapidato dagli Ateniesi durante un tumulto per il pane, Pancrate plac\u00f2 la folla esclamando che Lolliano non era un mercante di pane (\u1f00\u03c1\u03c4\u03bf\u03c0\u03ce\u03bb\u03b7\u03c2), bens\u00ec un mercante di parole (\u03bb\u03bf\u03b3\u03bf\u03c0\u03ce\u03bb\u03b7\u03c2).\nAlcifrone, nelle sue lettere fittizie, menziona un filosofo cinico con lo stesso nome."}
{"id": "3978808", "revid": "228587", "url": "https://it.wikipedia.org/wiki?curid=3978808", "title": "Globo (disambigua)", "text": ""}
{"id": "3978815", "revid": "1573940", "url": "https://it.wikipedia.org/wiki?curid=3978815", "title": "Arvicanthis blicki", "text": "Il ratto dei prati di Blick (Arvicanthis blicki ) \u00e8 un roditore della famiglia dei Muridi endemico dell'Etiopia.\nDescrizione.\nRoditore di medie dimensioni, con la lunghezza della testa e del corpo tra 126 e 175\u00a0mm, la lunghezza della coda tra 90 e 112\u00a0mm, la lunghezza del piede tra 18 e 37\u00a0mm, la lunghezza delle orecchie tra 15,5 e 22\u00a0mm.\nLe parti superiori sono fulvo-olivastre, giallo-brunastre sui fianchi. Le parti ventrali sono marroni con dei riflessi grigiastri. Le orecchie sono coperte di peli giallo-brunastri. Una macchia biancastra \u00e8 presente alla base di ognuna di esse. Le zampe sono grigie e ricoperte di piccoli peli giallastri. La coda \u00e8 pi\u00f9 corta della testa e del corpo, ricoperta densamente di peli, bruno-nerastra sopra, giallo-brunastra sotto. Il cariotipo \u00e8 2n=48 FN=64-68.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 endemica degli altopiani etiopi ad est della Rift Valley\nVive nelle distese erbose alpine tra i 2.500 e 4.050 metri di altitudine. Si trova anche negli insediamenti umani\nStato di conservazione.\nLa IUCN Red List, considerato l'areale limitato e probabilmente frammentato e le minacce, classifica \"A.blicki\" come specie prossima alla minaccia (NT)."}
{"id": "3978819", "revid": "767487", "url": "https://it.wikipedia.org/wiki?curid=3978819", "title": "I criminali della galassia", "text": "I criminali della galassia (\"Wild, Wild planet\" nella edizione statunitense) \u00e8 un film di fantascienza del 1965 diretto e prodotto da Antonio Margheriti sotto lo pseudonimo di Anthony M. Dawson. \u00c8 stata la prima pellicola pubblicata del cosiddetto \"quartetto Gamma Uno\" (dal nome della stazione spaziale usata come ambientazione), una serie di quattro film a basso costo girati contemporaneamente da Margheriti per il mercato statunitense.\nTrama.\nIn una epoca futura non meglio precisata, si verifica una serie di sparizioni di persone. Un ufficiale militare indaga infiltrandosi nel laboratorio del Professor Nurmi, responsabile dei sequestri, che utilizza i soggetti per folli esperimenti genetici.\nProduzione.\nIl film fu prodotto con costi assai ridotti dalla Mercury Film International per conto della Metro Goldwyn Mayer, assieme ad altri tre (\"I diafanoidi vengono da Marte\", \"Il pianeta errante\" e \"La morte viene dal pianeta Aytin\") girati contemporaneamente da Margheriti nel giro di dodici settimane, sfruttando stesse scenografie e la maggior parte del cast. Inizialmente realizzati per il mercato televisivo statunitense, con l'intento di dare vita a un nuovo genere \"made in Italy\" (dopo quello spaghetti western) economico, differenziandosi dai lungometraggi americani ad elevato budget. Il ciclo \u00e8 rimasto noto come \"Quartetto Gamma Uno\" dal nome dell'immaginaria stazione spaziale usata come ambientazione. Per il resto, le quattro storie sono completamente diverse tra loro e i protagonisti dei primi due film cambiano nei successivi.\nTutto il cast italiano era accreditato con pseudonimi anglosassoni, per dare l'impressione che si trattasse di un film statunitense.\nDistribuzione.\nLa Metro Goldwyn Mayer decise di lanciare questo e gli altri tre film della serie sul mercato cinematografico statunitense prima dello sfruttamento televisivo. Il film usc\u00ec nel 1965 negli Stati Uniti, distribuito dalla MGM, con il titolo \"Wild, Wild Planet\".\nFu distribuito nelle sale italiane dalla Titanus il 1\u00ba luglio 1966.\nCuriosit\u00e0.\nMargheriti incontr\u00f2 Kubrik per una possibile collaborazione del primo a . A tale scopo, Kubrik aveva visionato alcuni film di Margheriti ed \u00e8 quindi possibile che la marea rosso sangue che in questo film invade i laboratori, distruggendo tutto, possa aver ispirato l'ondata di sangue della celebre sequenza dell'ascensore in Shining (1980)"}
{"id": "3978828", "revid": "486946", "url": "https://it.wikipedia.org/wiki?curid=3978828", "title": "English for Speakers of Other Languages", "text": ""}
{"id": "3978829", "revid": "227211", "url": "https://it.wikipedia.org/wiki?curid=3978829", "title": "Numero semi-perfetto", "text": ""}
{"id": "3978830", "revid": "363629", "url": "https://it.wikipedia.org/wiki?curid=3978830", "title": "Waacking", "text": "Il waacking, o punkin', o garbo, \u00e8 uno stile di danza di strada nato negli anni settanta, nei night club e nelle discoteche gay della costa ovest degli Stati Uniti d'America, in particolare Los Angeles, a imitazione delle movenze delle attrici e delle cantanti dell'epoca. In seguito si \u00e8 diffuso senza connotati di identit\u00e0 sessuale.\nIl nome originale dello stile \u00e8 \"punkin'\": l'attuale nome \u00e8 stato attribuito dalla comunit\u00e0 non-gay che ha introdotto elementi del locking, in particolare da Tyrone Proctor e Jeffrey Daniel.\nStoria.\nIn locali gay statunitensi, uomini si esibivano sul palco vestiti da donne e cantando pezzi musicali di artiste femminili. All'epoca, il waacking era essenzialmente una danza degli omosessuali afroamericani o latinoamericani.\nI movimenti dei performer si dimostrarono abbastanza creativi da farsi strada anche nelle piste da ballo dei night club mainstream per eterosessuali.\nIl waacking si \u00e8 imposto prima della diffusione della musica house, ed \u00e8 considerata una danza house perch\u00e9 popolare proprio nei night club (ossia le \"houses\").\nLa disco music \u00e8 stato il veicolo adatto per questo stile, con la sua ritmica.\nCon l'avvento dell'hip hop, il genere ha assunto connotati funk.\nDopo un calo di diffusione negli anni novanta, il waacking ha ritrovato popolarit\u00e0 negli anni 2000, grazie alla musica elettronica.\nInfluenze con altri stili.\nLa confusione con il \"locking\" deriva dalla somiglianza di alcuni passi; alcuni insegnanti di locking furono anche insegnanti di punkin' e, in seguito, waacking, generando l'equivoco.\nLa differenza con il \"voguing\" \u00e8 geografica e musicale: mentre il waacking \u00e8 nato all'inizio degli anni Settanta sulla costa ovest degli Stati Uniti, e si balla soprattutto sulla disco music, il voguing si \u00e8 diffuso alla fine dello stesso decennio, sulla costa opposta, e si balla prevalentemente su musica house.\nInsieme al \"glowsticking\", il waacking \u00e8 lo stile alla base dell'Electro dance (erroneamente nota come Tecktonik) durante le sue fasi di formazione iniziale."}
{"id": "3978831", "revid": "1305772", "url": "https://it.wikipedia.org/wiki?curid=3978831", "title": "Victor, l'angelo custode", "text": "Victor, l'angelo custode (\"Victor - Der Schutzengel\") \u00e8 una serie televisiva tedesca in 10 episodi trasmessi per la prima volta nel corso di una sola stagione nel 2001. La serie era stata preceduta da un film per la televisione pilota della durata di 92 minuti.\n\u00c8 una serie del genere fantastico incentrata sulle vicende di Victor Petri che, dopo essere morto insieme alla moglie Maria in un lancio col paracadute finito male, torna come angelo sulla Terra per vegliare sulle sorti del figlio undicenne David.\nProduzione.\nLa serie fu prodotta da Zeitsprung Film e TV Produktions GmbH Le musiche furono composte da Stephen Keusch.\nRegisti.\nTra i registi sono accreditati:\nDistribuzione.\nLa serie fu trasmessa in Germania dal 20 settembre 2001 al 22 novembre 2001 sulla rete televisiva Sat.1. In Italia \u00e8 stata trasmessa dal maggio all'agosto del 2003 su RaiUno con il titolo \"Victor, l'angelo custode\"."}
{"id": "3978833", "revid": "46931", "url": "https://it.wikipedia.org/wiki?curid=3978833", "title": "Victor - Der Schutzengel", "text": ""}
{"id": "3978834", "revid": "4252", "url": "https://it.wikipedia.org/wiki?curid=3978834", "title": "Danza di strada", "text": ""}
{"id": "3978835", "revid": "4252", "url": "https://it.wikipedia.org/wiki?curid=3978835", "title": "Voguing", "text": ""}
{"id": "3978838", "revid": "4252", "url": "https://it.wikipedia.org/wiki?curid=3978838", "title": "Garbo (danza)", "text": ""}
{"id": "3978840", "revid": "196390", "url": "https://it.wikipedia.org/wiki?curid=3978840", "title": "Carit\u00e0 (ebraismo)", "text": ""}
{"id": "3978842", "revid": "48706398", "url": "https://it.wikipedia.org/wiki?curid=3978842", "title": "Terrore sott'acqua", "text": ""}
{"id": "3978843", "revid": "486946", "url": "https://it.wikipedia.org/wiki?curid=3978843", "title": "Meteo5", "text": ""}
{"id": "3978845", "revid": "4252", "url": "https://it.wikipedia.org/wiki?curid=3978845", "title": "Punkin'", "text": ""}
{"id": "3978846", "revid": "4252", "url": "https://it.wikipedia.org/wiki?curid=3978846", "title": "Punkin", "text": ""}
{"id": "3978847", "revid": "4252", "url": "https://it.wikipedia.org/wiki?curid=3978847", "title": "Wacking", "text": ""}
{"id": "3978848", "revid": "2049984", "url": "https://it.wikipedia.org/wiki?curid=3978848", "title": "Cattedrali in Italia", "text": "Questa \u00e8 una lista di cattedrali in Italia.\nLista.\nChiesa cattolica.\nCattedrali attuali.\nSi contano 227 cattedrali:\nConcattedrali.\nSi contano 131 concattedrali:\nEx cattedrali.\nSi contano 38 ex cattedrali:"}
{"id": "3978850", "revid": "124123", "url": "https://it.wikipedia.org/wiki?curid=3978850", "title": "Alfr\u00e9d Haar", "text": ""}
{"id": "3978851", "revid": "48706499", "url": "https://it.wikipedia.org/wiki?curid=3978851", "title": "Amministrazione della giustizia", "text": ""}
{"id": "3978855", "revid": "93556", "url": "https://it.wikipedia.org/wiki?curid=3978855", "title": "Valle di Bar\u00e9tous", "text": "La valle di Bar\u00e9tous \u00e8 una valle dei Pirenei francesi sita nel dipartimento dei Pirenei Atlantici, regione dell'Aquitania. \u00c8 una delle tre valli dell'Alto B\u00e9arn (le altre due sono la valle d'Ossau e quella d'Aspe).\nGeografia.\nPercorsa dal \"Vert d'Arette\" e dal \"Vert de Barlan\u00e8s\", che si congiungono all'altezza di Aramits formando il fiume Vert, \u00e8 la pi\u00f9 occidentale delle valli b\u00e9arnesi che tagliano la catena montuosa dei Pirenei.\nEssa si compone di sei comuni: Aramits, Lanne-en-Bar\u00e9tous, Arette, Ance, F\u00e9as e Issor.\n\u00c8 anche l'ultima valle che, provenendo dalla Francia, viene prima dei Paesi baschi (provincia di Soule).\nEssa comunica con l'Alta Navarra (Isaba, nella valle del Roncal) attraverso il colle di La Pierre Saint-Martin e termina a Oloron-Sainte-Marie.\nToponimia.\nIl toponimo \"Bar\u00e9tous\" compare con la grafia \"Baratos\" (1290, titoli di B\u00e9arn), titoli de \"la terre de Baretoos\" (1376, mostra militare del B\u00e9arn,) \"Varatoos\" (1385, censuario del B\u00e9arn) e \"Barethous\" (1477, titoli della valle d'Aspe).\nPaul Raymond nota, inoltre, che nel XVIII secolo Bar\u00e9tous veniva pronunciato \"Bar\u00e9tons\".\nStoria.\nLa \"Junte de Roncal\" (o \"Junta de Roncal\" in spagnolo) \u00e8 un trattato intercorso fra i pastori francesi e quelli spagnoli di sei secoli fa. Ogni anno, il 13 luglio, ha luogo presso il cippo confinario n.\u00a0262, che segna il confine tra la Francia (Pirenei Atlantici) e la Spagna (Navarra), presso il colle de La Pierre Saint-Martin (1760\u00a0m s.l.m.), una cerimonia ormai multisecolare nota con il nome di \"Tributo delle Tre Vacche\" (\"Tributo de las Tres Vacas\" in spagnolo e \"Tribut des Trois Vaches\" in francese) . In tale occasione i sindaci della valle di Bar\u00e9tous consegnano ai loro omologhi della valle del Roncal tre vacche in virt\u00f9 d'un trattato vecchio di pi\u00f9 di sei secoli, .\nNel 1385 la valle dipendeva dal baliato di Oloron."}
{"id": "3978858", "revid": "199991", "url": "https://it.wikipedia.org/wiki?curid=3978858", "title": "La citt\u00e0 di Dio (San Benedetto da Norcia)", "text": ""}
{"id": "3978859", "revid": "404338", "url": "https://it.wikipedia.org/wiki?curid=3978859", "title": "Legge (diritto)", "text": "Il termine legge viene usato nel diritto con una molteplicit\u00e0 di significati, tutti legati alla cogenza della norma giuridica.\nSignificato concettuale.\nPu\u00f2, infatti, designare:\nDi questi significati, i primi due e l'ultimo possono essere riferiti anche ad ordinamenti diversi dallo stato, mentre il terzo \u00e8 riferibile ai soli ordinamenti statali e, pi\u00f9 precisamente, degli stati nei quali vige il principio di separazione dei poteri e, quindi, c'\u00e8 un potere legislativo separato dagli altri poteri dello stato.\nLegge in senso materiale.\nIl termine legge, usato in senso materiale, \u00e8 sinonimo di \"atto normativo\", ossia di atto giuridico che ha come effetto la creazione, modificazione o abrogazione di norme generali e astratte di un determinato ordinamento giuridico in base alle norme sulla produzione giuridica vigenti nello stesso ordinamento. \u00c8 \"generale\" la norma giuridica che si rivolge a una pluralit\u00e0 indeterminata di soggetti; \"astratta\" quella che \u00e8 applicabile a una pluralit\u00e0 indeterminata di casi.\nGli atti normativi rientrano tra le fonti del diritto; attraverso di essi viene esercitata una delle funzioni pubbliche, la \"normazione\". Negli attuali ordinamenti statali \u00e8 presente una pluralit\u00e0 di atti normativi, diversamente denominati e con diversa collocazione nella gerarchia delle fonti del diritto; tra questi vi sono le leggi in senso formale, di cui si tratter\u00e0 nella sezione successiva. \"Legge fondamentale\" \u00e8, invece, detta la costituzione; in qualche ordinamento (ad esempio, in Germania) questa \u00e8 anche la sua denominazione ufficiale.\nLegge in senso formale.\nNegli stati in cui vige il principio di separazione dei poteri, il parlamento ed eventualmente gli analoghi organi di stati federati, regioni o altri enti territoriali ai quali \u00e8 riconosciuta \"autonomia legislativa\" (come i consigli regionali italiani) adottano, secondo determinate forme e procedure, atti giuridici che prendono il nome di \"legge\".\nTali atti sono di regola normativi, anzi si possono considerare gli atti normativi per eccellenza, essendo funzione precipua del potere legislativo proprio la normazione. Tuttavia, nella generalit\u00e0 degli ordinamenti contemporanei, funzioni normative sono esercitate anche da organi di altri poteri dello stato, sicch\u00e9 esistono leggi in senso materiale che non lo sono, per\u00f2, in senso formale. D'altra parte, l'organo legislativo pu\u00f2 esercitare, per previsione costituzionale, alcune funzioni non normative (amministrative o giurisdizionali) con atti aventi forma di legge (ad esempio, l'approvazione del bilancio dello stato) e pu\u00f2 creare con legge talune norme prive dei caratteri di generalit\u00e0 e astrattezza (cosiddetta \"legge-provvedimento\"); in questi casi si \u00e8 di fronte a \"leggi meramente formali\", poich\u00e9 della legge hanno la forma (e la forza) ma non il contenuto.\nLa legge \u00e8 dotata di una particolare forza, che la pone in posizione gerarchicamente sovraordinata rispetto a tutte le altre fonti del diritto, fatta eccezione per la costituzione dello stato (o lo statuto dell'ente territoriale) e per quelle fonti alle quale \u00e8 attribuito il suo stesso rango, come gli atti aventi forza di legge.\nQuando, nella gerarchia delle fonti del diritto, la legge ha lo stesso rango della costituzione, si dice che quest'ultima \u00e8 \"flessibile\", altrimenti \u00e8 \"rigida\". Negli ordinamenti a costituzione rigida si distinguono varie specie di legge, in base alla loro collocazione nella gerarchia delle fonti del diritto:"}
{"id": "3978866", "revid": "1869172", "url": "https://it.wikipedia.org/wiki?curid=3978866", "title": "Decreto giudiziario", "text": ""}
{"id": "3978869", "revid": "1005847", "url": "https://it.wikipedia.org/wiki?curid=3978869", "title": "Ordinanza giudiziaria", "text": ""}
{"id": "3978880", "revid": "2006282", "url": "https://it.wikipedia.org/wiki?curid=3978880", "title": "Centro canadese per documenti epigrafici", "text": "Il Centro canadese per documenti epigrafici (in sigla: CCED) \u00e8 stato fondato nel febbraio 2010 ed ha sede presso l'edificio Lilian Massey al numero 125 Queen's Park, stanza 122C, Dipartamento di filologia classica.\nIl CCED \u00e8 una organizzazione non-profit, che \u00e8 stata fondata per archiviare, catalogare e digitalizzare materiale epigrafico. Le immagini digitalizzate vengono collocate online, permettendo gli studenti un facile accesso a questi documenti. Il sito internet del CCED \u00e8 tradotto in diverse lingue: inglese, francese, tedesco, latino e cinese, sia nella versione tradizionale che simplificata.\nTra le pi\u00f9 grandi raccolte del Nord America, il centro possiede pi\u00f9 di 3000 calchi epigrafici. Alcuni dei calchi epigrafici, sono le uniche versioni esistenti di iscrizioni gi\u00e0 deteriorate o persi. La maggior parte dei calchi della collezione del CCED, sono iscrizioni greche risalenti dal VII. secolo a.C. fino al IV. secolo d.C.."}
{"id": "3978881", "revid": "253269", "url": "https://it.wikipedia.org/wiki?curid=3978881", "title": "Jochen Horst", "text": "Biografia.\nDopo aver completato gli studi a Graz, in Austria, grazie ad una educazione bilingue (suo nonno \u00e8 di Chicago) si rec\u00f2 a Londra per frequentare il Lee Strasberg Theatre and Film Institute.\nDopo aver vissuto a Londra e in Australia per molti anni, ha interpretato diversi ruoli in serie televisive e film in Italia, Inghilterra e Francia. Ha recitato anche in teatro. Fu premiato nel 1989 con il premio O.E.Hasse, come miglior esordiente in teatro in Germania e nel 1996 con il premio Grimme come miglior attore."}
{"id": "3978882", "revid": "1543377", "url": "https://it.wikipedia.org/wiki?curid=3978882", "title": "Bisturi diamantato", "text": "Il bisturi diamantato \u00e8 un particolare tipo di bisturi con punta realizzata in diamanti sintetici, inventato nel 1955 da Humberto Fern\u00e1ndez Mor\u00e1n.\nUtilizzi.\nIdeato per applicazioni che richiedono precisione estrema (spessori di centesimi di millimetro), viene utilizzato principalmente nella chirurgia refrattiva. In particolare, sempre affiancato dal microscopio operatorio, \u00e8 lo strumento chirurgico principale utilizzato nella \"Cheratotomia Radiale\", inventata dal medico russo Fyodorov per la cura della miopia e nella Mini Cheratotomia Radiale Asimmetrica (M.A.R.K.), inventata dal medico italiano Marco Abbondanza, per la cura di astigmatismo e cheratocono di I e II stadio."}
{"id": "3978886", "revid": "48707103", "url": "https://it.wikipedia.org/wiki?curid=3978886", "title": "Issur Danielovitch Demsky", "text": ""}
{"id": "3978887", "revid": "48707125", "url": "https://it.wikipedia.org/wiki?curid=3978887", "title": "Issur Demsky", "text": ""}
{"id": "3978889", "revid": "1632387", "url": "https://it.wikipedia.org/wiki?curid=3978889", "title": "Fintelligens", "text": "Fintelligens \u00e8 un gruppo musicale hip hop proveniente da Helsinki, in Finlandia, formata da Elastinen ed Iso H; hanno prodotto sei album, che hanno venduto pi\u00f9 di 150.000 copie ad album. \nStoria.\nVerso la fine degli anni novanta la scena hip hop finlandese era dominata da gruppi demenziali, come i Raptori. Per molti anni l'hip hop finlandese venne visto come una sorta di gioco. Quando i Fintelligens pubblicarono il loro album di debutto \"Renesanssi\" nel 2000, esso fu il primo album hip hop serio ad essere pubblicato. \"Renesanssi\" fu un successo e divenne disco d'oro, assieme ai singoli \"Voittamaton\", \"Kellareiden kasvatit\" e una collaborazione con Petter Askergren e Peewee in \"Stockholm-Helsinki\".\nNel 2001 i Fintelligens pubblicarono gli album \"T\u00e4n Tahtiin\" e \"Kokemusten summa\" in 2002, entrambi oro.\nI membri dei Fintelligens, assieme ai Kapasiteettiyksikk\u00f6, sono i fondatori della etichetta discografica indipendente specializzata nell'hip hop R\u00e4hin\u00e4 Records.\nNel 2008 i Fintelligens pubblicarono il loro quarto album chiamato \"Lis\u00e4\u00e4\"."}
{"id": "3978899", "revid": "4252", "url": "https://it.wikipedia.org/wiki?curid=3978899", "title": "Crip walk", "text": ""}
{"id": "3978901", "revid": "984922", "url": "https://it.wikipedia.org/wiki?curid=3978901", "title": "Festival del cinema latino americano", "text": "Il Festival del cinema latino americano si tiene a Trieste, nel mese di ottobre, fin dal 1985. Si occupa del cinema latino americano, dedicando retrospettive ad autori sudamericani o a italiani in America Latina."}
{"id": "3978937", "revid": "110157", "url": "https://it.wikipedia.org/wiki?curid=3978937", "title": "Zapoljarnyj rajon", "text": "Lo Zapoljarnyj rajon (, letteralmente \"rajon transpolare\") \u00e8 l'unico rajon del Circondario autonomo dei Nenec. Comprende tutto il territorio del circondario tranne il capoluogo Naryan-Mar, la quale \u00e8 sotto la diretta giurisdizione del circondario."}
{"id": "3978939", "revid": "174925", "url": "https://it.wikipedia.org/wiki?curid=3978939", "title": "Bh\u0101sa", "text": "Bh\u0101sa fu uno dei primi drammaturghi indiani in lingua sanscrita. Nella sua opera pi\u00f9 conosciuta, \"Svapnav\u0101savadatt\u0101\" (\u201cIl sogno di V\u0101savadatt\u0101\"), racconta di un re che perde e poi riconquista il suo regno per colpa di un usurpatore. La maggioranza dei suoi drammi sono adattazioni ingegnose di temi di eroismo e di amore romantico ispirati ai due grandi poemi epici indiani, il R\u0101m\u0101ya\u1e47a e il Mah\u0101bh\u0101rata. Bh\u0101sa si discost\u00f2 dalla drammaturgia tradizionale del tempo, raffigurante scene di battaglia e uccisioni sul palcoscenico. La sua influenza si pu\u00f2 osservare nelle opere del grande drammaturgo K\u0101lid\u0101sa del V secolo, che consapevolmente imit\u00f2 e miglior\u00f2 alcuni dei motivi letterari di Bhasa.\nScoperta delle sue opere.\nNel 1912 Mahamahopadhyaya Ganapati Sastri rinvenne 13 opere sanscrite a Trivandrum che erano utilizzate nelle rappresentazioni di Koodiyattam, a differenza di altre rappresentazioni classiche, nessuno di questi menzionava l'autore ad eccezione del Svapna-vasavadatta.\nConfrontando lo stile della scrittura e le tecniche impiegate in questi drammi basandosi sulla consapevolezza che il lavoro della \"Swapnav\u0101savadatta\" era di Bhasa, tutti furono accreditati a lui. Alcuni studiosi contestarono all'inizio la paternit\u00e0 di Bhasa su tutte le opere ma, nel corso degli anni, esse gli vennero gradualmente attribuite."}
{"id": "3978941", "revid": "1788047", "url": "https://it.wikipedia.org/wiki?curid=3978941", "title": "Jonathan Peter Williams", "text": "Carriera.\nClub.\nHa fatto il suo debutto nel Crystal Palace come sostituto nel secondo tempo della partita casalinga di campionato contro il Coventry City del 16 agosto 2011. Una settimana dopo ha giocato per la prima volta da titolare in una partita di Coppa di Lega in casa contro il Crawley Town, uscendo all'85\u00ba minuto.\nIl 15 novembre 2011 ha subito la frattura del perone della gamba destra, mentre giocava con la nazionale Under-21. Il 17 marzo 2012 \u00e8 tornato in campo contro l'Hull City, giocando 71 minuti.\nNazionale.\n\u00c8 stato convocato per gli Europei 2016 in Francia."}
{"id": "3978946", "revid": "597500", "url": "https://it.wikipedia.org/wiki?curid=3978946", "title": "Trieste Film Festival", "text": "Il Trieste Film Festival \u00e8 organizzato dall'Associazione Alpe Adria Cinema e si tiene a Trieste dal 1989. \nPremia i migliori lungometraggi, documentari e cortometraggi scelti dal pubblico.\nLa 32\u00aa edizione del festival si terr\u00e0 online dal 21 al 30 gennaio 2021."}
{"id": "3978948", "revid": "287204", "url": "https://it.wikipedia.org/wiki?curid=3978948", "title": "Gwenael", "text": ""}
{"id": "3978949", "revid": "47767", "url": "https://it.wikipedia.org/wiki?curid=3978949", "title": "Gaelle", "text": ""}
{"id": "3978950", "revid": "47767", "url": "https://it.wikipedia.org/wiki?curid=3978950", "title": "Ga\u00eblle", "text": ""}
{"id": "3978951", "revid": "295403", "url": "https://it.wikipedia.org/wiki?curid=3978951", "title": "Derby Palermo-Catania", "text": "Il derby fra Palermo e Catania, per antonomasia il derby di Sicilia, costituisce la maggiore rivalit\u00e0 calcistica della Sicilia. I rosanero e i rossazzurri sono infatti i due club siciliani col maggior numero di partecipazioni al campionato di Serie A, oltre a rappresentare le due citt\u00e0 pi\u00f9 grandi dell'Isola.\nStoria.\nProbabilmente il primo incontro in assoluto fra le due squadre, quando ancora il Catania si chiamava \"Unione Sportiva Catanese\" e il Palermo \"Palermo Foot Ball and Cricket Club\", risale agli anni dieci, in occasione della Coppa Lipton. Bisogner\u00e0 aspettare il giorno di Natale del 1935 per vedere il primo derby in una competizione ufficiale, la Coppa Italia della stagione 1935-1936, giocato a Catania con vittoria per 1-0 per la squadra di casa. L'anno dopo, il 1\u00ba novembre 1936, si \u00e8 disputato a Palermo il primo incontro in campionato, nella Serie B 1936-1937. Nella stagione 1961-1962 le due squadre si sono scontrate per la prima volta in massima serie. Il primo derby di Sicilia trasmesso in diretta televisiva integrale \u00e8 stato quello del 23 ottobre 2000, posticipo del luned\u00ec dell'ottava giornata di Serie C1 2000-2001, ripreso dalle telecamere di Rai Sport Sat.\nIl derby di Sicilia si \u00e8 svolto anche in date inconsuete per incontri calcistici, come appunto Natale o Capodanno. Le due squadre coinvolte hanno spesso militato in campionati diversi, rendendo quindi la cadenza dei derby parecchio irregolare: il lasso di tempo pi\u00f9 lungo trascorso fra due partite \u00e8 di 13 anni e 10 mesi, fra la ottava e la nona edizione; quello pi\u00f9 breve \u00e8 invece di 4 giorni, fra la quarantanovesima e la cinquantesima edizione. Le sfide si sono giocate non soltanto negli stadi delle due citt\u00e0, ma anche al Provinciale di Trapani durante i lavori di ristrutturazione della Favorita, e all'Olimpico di Roma a causa di una squalifica del Cibali.\nIl computo totale degli 86 derby arride al Palermo con 26 vittorie, 40 pareggi e 21 sconfitte, mentre il bilancio dei 18 derby disputati in Serie A \u00e8 ad appannaggio del Catania: cinque vittorie per il Palermo, sei per i rossazzurri e sette pareggi. Alcuni dei marcatori del derby di Sicilia vanno ricordati per i propri record: Javier Pastore, del Palermo, \u00e8 stato l'unico a riuscire a segnare una tripletta in un incontro, l'attaccante del Catania Giuseppe Mascara nella sfida del 1\u00ba marzo 2009 \u00e8 riuscito a segnare con una parabola quasi da centrocampo, infine Luca Lugnan e Fabio Caserta sono gli unici autori di reti con entrambe le casacche. Infatti il passaggio di giocatori, anche diretto, da una all'altra squadra si \u00e8 verificato in diverse occasioni.\nIl derby fra Palermo e Catania \u00e8 stato anche protagonista di episodi curiosi: ad esempio nell'incontro di coppa del 1959, che il Palermo conduceva per 1-0, i giocatori rossoazzurri decisero di abbandonare il campo a due minuti dalla fine dei supplementari, sostenendo che ormai fosse calata la sera e l'illuminazione non fosse sufficiente; l'unico risultato fu quello di guadagnarsi una sconfitta a tavolino. Oppure durante l'incontro del 4 marzo 2001, quando i rosanero furono costretti a giocare con le divise da allenamento, sulle quali erano stati disegnati i numeri con delle strisce di nastro adesivo: le maglie da gioco erano state infatti trafugate dal pullman della squadra all'arrivo nella citt\u00e0 etnea. In occasione del derby del 9 novembre 2020 il Palermo si \u00e8 presentato con soli dodici giocatori in distinta, ovvero i titolari e il portiere della squadra primavera in panchina, a causa di un focolaio di Covid-19 sviluppatosi fra i calciatori rosanero.\nData la forte rivalit\u00e0 fra le due squadre, le partite tra i rossoazzurri e i rosanero hanno portato a volte a scontri tra le tifoserie ed episodi di violenza: ad esempio nella stagione 1981-1982 il catanese Renato Miele venne colpito alla testa con un oggetto da un tifoso palermitano, il giocatore non disput\u00f2 la gara e il Palermo perse a tavolino una partita vinta sul campo. L'episodio caus\u00f2 molte polemiche, visto che i rosanero sostenevano che l'episodio fosse stato ingigantito proprio al fine di ribaltare il risultato. Particolarmente gravi sono stati i fatti accaduti il 2 febbraio 2007, quando durante dei violenti scontri tra tifosi catanesi e forze dell'ordine, si \u00e8 arrivati all'uccisione del poliziotto trentottenne Filippo Raciti. A partire da quell'episodio il commissario della FIGC Luca Pancalli ha preso misure eccezionali quali la sospensione per un turno dei campionati di calcio italiani di tutte le categorie, appoggiato dal governo che ha varato l'inasprimento delle norme di sicurezza degli stadi. Nelle tre stagioni successive \u00e8 stato vietato alle due tifoserie di seguire in trasferta la squadra in occasione dei derby, divieto superato a partire dalla stagione 2010-2011 grazie anche all'introduzione della tessera del tifoso: cos\u00ec sia nell'incontro d'andata, che in quello di ritorno, ai tifosi siciliani \u00e8 stato permesso di seguire il derby anche in trasferta.\nRisultati.\nQui di seguito i risultati di tutti i derby disputati in incontri ufficiali.\nStatistiche di squadra.\nIl computo comprende anche i derby giocati dall\"'Associazione Calcio Fascista Catania\" e dal \"Palermo Juventina\"."}
{"id": "3978961", "revid": "47767", "url": "https://it.wikipedia.org/wiki?curid=3978961", "title": "Gwena\u00eblle", "text": ""}
{"id": "3978966", "revid": "247222", "url": "https://it.wikipedia.org/wiki?curid=3978966", "title": "\u015a\u016bdraka", "text": ""}
{"id": "3978971", "revid": "767487", "url": "https://it.wikipedia.org/wiki?curid=3978971", "title": "12 12 12", "text": "12 12 12 \u00e8 un film di fantascienza del 2014, diretto da Massimo Morini, leader del gruppo musicale dei Buio Pesto.\nLa distribuzione nei cinema \u00e8 avvenuta il 6 marzo 2014 ed \u00e8 stato presentato ufficialmente il 12 dicembre 2012.\nTrama.\nQuello che sembra un semplice complotto di paese per le future elezioni comunali, si rivela un congiunto attacco alieno, compiuto da un gruppo di extraterrestri sostituitisi ad alcuni abitanti pochi mesi prima. Il tutto ruota attorno a Max, il quale guida la disperata resistenza della popolazione del suo paese contro l'attacco alieno, che si presume stia accadendo in tutti i paesi nella stessa data: il 12 dicembre 2012.\nProduzione.\nIl film \u00e8 stato girato nella cittadina ligure di Bogliasco e le riprese sono terminate, dopo 33 giorni, a marzo 2012, anche se alcune riprese chiave sono state successivamente girate proprio il 12 dicembre 2012. Gli attori in scena sono 45 e le comparse pi\u00f9 di 500.\nNei titoli di testa compare un ringraziamento speciale al regista e sceneggiatore Fausto Brizzi.\nCast.\nCantanti\nIn una scena del film compare Fortunato Zanfretta, il metronotte che dichiar\u00f2 di avere avuto alla fine degli anni settanta parecchi presunti incontri con extraterrestri.\nLa piazza principale di Bogliasco, teatro della maggior parte delle scene del film, si chiama \"Piazza XXVI Aprile\" poich\u00e9 la cittadina ligure \u00e8 uno dei cinque paesi italiani liberati un giorno dopo, al termine della seconda guerra mondiale, rispetto a tutti gli altri.\nIl quotidiano \"Liguria Press\", che ogni giorno viene consegnato a Max da Lory, il giornalaio ambulante, in realt\u00e0 non esiste. \u00c8 una testata fittizia appositamente creata per questo film. Sul quotidiano in una scena compare in un sottotitolo il numero delle vittime della caduta di un meteorite, pari a 17 morti e 88 feriti, lo stesso numero delle vittime della strage di Piazza Fontana.\nCome in tutti i film e telefilm di Massimo Morini, anche in questo \u00e8 presente l'effetto sonoro cinematografico l'urlo di Wilhelm, inserito dal foley artist e tecnico del suono Emilio Pozzolini.\nPromozione.\nIl teaser \u00e8 stato immesso in rete il 31 luglio 2012. Il trailer \u00e8 stato immesso in rete il 28 agosto 2013. Il \"teaser\" del film \u00e8 stato girato casualmente il \"21 02 2012\", che \u00e8 una data palindroma, cio\u00e8 una sequenza di numeri che, letta a rovescio, rimane identica.\nLe campagne virali di presentazione del film sono iniziate entrambe il 12 dicembre, del 2012 e del 2013.\nDistribuzione.\nIl film \u00e8 stato distribuito nei cinema italiani a partire dal 6 marzo 2014 da Mediterranea Productions.\n\u00c8 stato l'unico film italiano in concorso al Trieste Science+Fiction Festival nell'edizione 2013."}
{"id": "3978972", "revid": "1305772", "url": "https://it.wikipedia.org/wiki?curid=3978972", "title": "Kuzari", "text": "Il Kuzari (, \"S\u0113fer Ha-K\u016bz\u0101r\u012b\", \u00abLibro del Cazaro\u00bb; , \"al-Khaz\u0101r\u012b\", \u00abIl Cazaro\u00bb) \u00e8 uno dei testi pi\u00f9 celebri del poeta e rabbino andaluso Yehuda Ha-Levi, uno dei maggiori pensatori della filosofia ebraica medievale, completato verso il 1140.\nIspirato all'opera \"Tah\u0101fut al-Fal\u0101sifa\u02b0\" di al-Ghaz\u0101l\u012b, massimo esponente del pensiero islamico nei Paesi arabi dell'Asia occidentale durante il Medioevo, di cui segue lo stesso proposito e ne riprende le strutture, il \"Kuzari\" \u00e8 un trattato apologetico in cui l'obbiettivo dell'autore \u00e8 difendere la fede ebraica dall'indagine scettica del razionalismo filosofico; nel libro viene narrato un dialogo immaginario tra il re dei Cazari e un rabbino ebreo, che cerca di convincere il monarca della rivelazione divina dell'ebraismo contro gli attacchi di \"filosofi, musulmani, cristiani ed eterodossi\".\nContesto.\nIl suo titolo \u00e8 una frase in arabo che significa \"Libro dei Cazari\", mentre il sottotitolo \"Il libro di smentita e di prova in nome della religione disprezzata\" ne dimostra il proposito e contesto nell'ambito dell'apologetica e polemica ebraica del Medioevo.\nStruttura ed origine.\nL'opera \u00e8 suddivisa in cinque saggi (\"ma'amarim\", \u00abarticoli\u00bb) e assume la forma di dialogo tra il re dei Cazari, probabilmente pagano, ed un ebreo che era stato invitato a corte per istruirlo sui fondamenti dell'ebraismo. Scritto in lingua araba, il libro fu tradotto da numerosi studiosi (incluso Judah ibn Tibbon, padre di Samuel che fu anche traduttore di Maimonide) in ebraico e altre lingue. Sebbene l'opera non sia considerata un resoconto storico della conversione dei Cazari all'ebraismo, studiosi come Douglas Morton Dunlop hanno ipotizzato che Yehuda possa aver avuto accesso ai documenti cazari sui quali poi bas\u00f2 la sua storia. Il suo contemporaneo Abraham ibn Daud narr\u00f2 di aver incontrato studenti rabbinici cazari a Toledo (Spagna) a met\u00e0 XII secolo."}
{"id": "3978976", "revid": "6923", "url": "https://it.wikipedia.org/wiki?curid=3978976", "title": "Mini Coup\u00e9", "text": "La Mini Coup\u00e9 \u00e8 un'autovettura sportiva prodotta dal 2011 al 2015 per la casa automobilistica inglese Mini, filiali di BMW.\nIl modello \u00e8 stato presentato nel giugno 2011 e illustrato al pubblico in occasione del Motor Show di Francoforte nel settembre 2011. Si tratta del primo esemplare di Mini a 2 posti, cui nel 2012 si \u00e8 aggiunta una versione cabriolet denominata Mini Roadster, che era gi\u00e0 stata presentata a livello di concept car nel 2009. La \"Coup\u00e9\" \u00e8 nota con il nome in codice \"R58\", mentre la \"Roadster\" \u00e8 siglato \"R59\".\nCoup\u00e9.\nLa versione coup\u00e9 \u00e8 basata sulla precedente Mini Cabriolet, ma \u00e8 dotata di soli due posti che consentono di avere una capacit\u00e0 di carico del baule di 280 litri.\nIl parabrezza frontale presenta un'angolazione pi\u00f9 accentuata di 13 gradi ed il tetto, in alluminio, risulta 29\u00a0mm pi\u00f9 basso rispetto alla versione standard.\nSul cofano del bagagliaio \u00e8 presente uno spoiler posteriore che si alza automaticamente quando la velocit\u00e0 supera gli 80\u00a0km/h, ma pu\u00f2 essere anche gestito manualmente tramite un comando interno.\nLa variet\u00e0 di versioni della Coup\u00e9 rispecchia quelli degli altri modelli della Mini: esistono dunque le versioni Cooper, Cooper S, Cooper SD e la top di gamma John Cooper Works (JCW). Quest'ultima versione possiede un'accelerazione da 0 a 100\u00a0km/h in 6,4 secondi ed una velocit\u00e0 massima di 240\u00a0km/h grazie ad un motore 1.6 litri turbo a 4 cilindri da 155\u00a0kW. La Cooper SD monta invece un diesel turbocompresso da 2 litri da 105\u00a0kW ed \u00e8 disponibile solo in alcuni mercati. Tutti i modelli sono equipaggiati con un cambio manuale a 6 marce con l'opzione del cambio automatico, ad eccezione della JCW.\nRoadster.\nLa \"Mini Roadster\" \u00e8 la versione senza tetto della Coup\u00e9; essa fu mostrata come concept al Motor Show di Francoforte nel 2009 e formalmente lanciata sul mercato al North American International Auto Show di Detroit nel gennaio 2012.Il range di versioni e motorizzazioni ricalca quello della versione Coup\u00e9, e va da un motore a benzina da 1,6 litri con diversi livelli di potenza fino ad un benzina da 2,0 litri e un diesel a 2 litri, offerto per\u00f2 solo in alcuni mercati. A seconda di quest'ultimi, il tettuccio apribile pu\u00f2 essere azionato elettricamente o manualmente."}
{"id": "3978988", "revid": "62244", "url": "https://it.wikipedia.org/wiki?curid=3978988", "title": "H\u00e9ldon Ramos", "text": ""}
{"id": "3978989", "revid": "486946", "url": "https://it.wikipedia.org/wiki?curid=3978989", "title": "H\u00e9ldon Augusto Almeida Ramos", "text": ""}
{"id": "3978991", "revid": "486946", "url": "https://it.wikipedia.org/wiki?curid=3978991", "title": "Nhuck", "text": ""}
{"id": "3978993", "revid": "543975", "url": "https://it.wikipedia.org/wiki?curid=3978993", "title": "Episodi di Kark\u00fa (seconda stagione)", "text": ""}
{"id": "3978996", "revid": "300067", "url": "https://it.wikipedia.org/wiki?curid=3978996", "title": "Guido Gruenheid", "text": ""}
{"id": "3978998", "revid": "1223843", "url": "https://it.wikipedia.org/wiki?curid=3978998", "title": "Il paria", "text": "Il paria \u00e8 un'opera in due atti di Gaetano Donizetti su libretto di Domenico Gilardoni. Fu rappresentata per la prima volta al Teatro San Carlo di Napoli il 12 gennaio 1829.\nPrime rappresentazioni.\nL'opera ebbe un discreto successo (sei repliche), ma Donizetti non ne fu soddisfatto. In una lettera al padre annunci\u00f2 l'intenzione di farne una revisione, ma l'idea venne poi abbandonata.\nLo studioso donizettiano William Ashbrook ha indicato questo lavoro come la migliore prova del periodo giovanile di Donizetti, lodandone l'aderenza della scrittura vocale alle situazioni drammatiche e il senso delle proporzioni, e sottolineando in particolare l'utilizzo di un quartetto al posto del classico finale. Secondo Ashbrook, la poca fortuna del \"Paria\" \u00e8 da attribuirsi in misura notevole al libretto, che avrebbe numerose pecche drammatiche e sarebbe privo di un finale drammaturgicamente risolutivo.\nAlcuni brani dell'opera vennero ripresi da Donizetti in altri lavori: \"Anna Bolena\", \"La romanziera e l'uomo nero\", \"Torquato Tasso\", \"Le duc d'Albe\".\nTrama.\nL'azione si svolge a Benares.\nAtto I.\nAkebare, sommo sacerdote dei bramini, progetta di dare la figlia Neala in sposa a un prode guerriero. Egli ha gi\u00e0 scelto Idamore, il capo dei guerrieri, che sta per fare ritorno vittorioso dopo avere sconfitto i nemici portoghesi, anche se lo odia per essersi coperto di gloria. Neala \u00e8 innamorata di Idamore ma non \u00e8 al corrente della scelta del padre, perci\u00f2 teme per il proprio destino.\nIdamore, che ricambia l'affetto di Neala, ha un segreto: egli \u00e8 un paria, membro di una casta mortalmente odiata dai bramini perch\u00e9 si ritiene maledetta dal dio Brama, ed \u00e8 riuscito a diventare guerriero celando la propria origine.\nIl padre di Idamore, Zarete, da tempo non ha notizie del figlio, e ora giunge segretamente in sua ricerca. Quando riesce a parlargli e apprende che egli \u00e8 passato dalla parte dei bramini e sta per sposare la figlia del loro mortale nemico, tra i due ha luogo una lite, ma infine Idamore promette al padre che fuggir\u00e0 con lui, chiedendogli di potere prima dare l'addio a Neala.\nAtto II.\nIdamore, saputo da Akebare di essere lo sposo prescelto per Neala, rivela all'amata le proprie origini. Neala accetta di fuggire con lui dopo che verr\u00e0 celebrato il loro matrimonio.\nZarete, apprendendo che si sta svolgendo il rito, fa irruzione nel tempio, rivendicando l'uguaglianza tra paria e bramini. Egli viene condannato a morte, e Idamore \u00e8 costretto a svelarsi dicendo a tutti di essere figlio di un paria. Neala chiede inutilmente piet\u00e0 al padre, che nella sua furia condanna a morte anche lei. Mentre Zarete maledice ancora Akebare, quest'ultimo gioisce, poich\u00e9 con la morte di Idamore potr\u00e0 impossessarsi dell'impero."}
{"id": "3979001", "revid": "123607732", "url": "https://it.wikipedia.org/wiki?curid=3979001", "title": "Palazzo del Belweder", "text": "Il palazzo del Belweder \u00e8 una delle residenze ufficiali del presidente della Polonia, la struttura si trova a Varsavia. Il nome deriva dalla parola italiana \" belvedere\".\nLa celebrit\u00e0 del palazzo \u00e8 stata notevolmente accresciuta da quando il palazzo \u00e8 stato scelto come marchio di una nota premium vodka, la Belvedere."}
{"id": "3979006", "revid": "1310927", "url": "https://it.wikipedia.org/wiki?curid=3979006", "title": "Mario Rond\u00f3n", "text": "Caratteristiche tecniche.\nGioca come punta centrale."}
{"id": "3979008", "revid": "869733", "url": "https://it.wikipedia.org/wiki?curid=3979008", "title": "Boxer TV Access", "text": "Boxer TV Access \u00e8 una piattaforma televisiva a pagamento svedese disponibile nella televisione digitale terrestre. \u00c8 nata nell'ottobre del 1999 sul modello della pay tv digitale terrestre britannica ITV Digital.\nBoxer offre decine di canali ricevibili nel 98% della popolazione svedese. In questa piattaforma, tutti i canali, tranne quelli della tv pubblica SVT, sono criptati.\nBoxer TV possedeva delle percentuali della ex pay tv italiana Dahlia TV.\nPacchetti.\nI canali di Boxer sono suddivisi in cinque pacchetti base:\nI canali in chiaro SVT1, SVT2, SVT1 HD, SVT2 HD, SVT24, SVTB, Kunskapskanalen, TV4 e TV6 sono inclusi.\nCi sono tre pacchetti extra aggiuntivi:"}
{"id": "3979011", "revid": "113853724", "url": "https://it.wikipedia.org/wiki?curid=3979011", "title": "Rassegna internazionale del cinema archeologico di Rovereto", "text": "La Rassegna internazionale del cinema archeologico di Rovereto \u00e8 uno tra i pi\u00f9 importanti eventi documentaristici presentati in Provincia di Trento e che ha come sede Rovereto. \nPer ricordare la memoria di Paolo Orsi, la rassegna nacque nell'aprile 1990 dopo il convegno \"Paolo Orsi e l'archeologia del '900\" realizzato dal Museo civico di Rovereto. Si tiene annualmente nel mese di ottobre, organizzata dal Museo in partnership col periodico fiorentino Archeologia Viva. Il festival \u00e8 aperto a lavori che provengono da tutto il mondo, ed \u00e8 destinato ad \"opere cinematografiche nel settore della ricerca archeologica, storica, paleontologica, antropologica e comunque aventi come scopo la tutela e la valorizzazione dei beni culturali\"."}
{"id": "3979013", "revid": "124845387", "url": "https://it.wikipedia.org/wiki?curid=3979013", "title": "Palazzo presidenziale (Varsavia)", "text": "Il palazzo del presidente \u00e8 la residenza ufficiale del presidente della Polonia sito nella capitale polacca, Varsavia.\nStoria.\nLa costruzione del palazzo cominci\u00f2 nel 1643, dall'Ermano Stanis\u0142aw Koniecpolski.\nIl primo nome del palazzo fu \"Pa\u0142ac Koniecpolskich\";quest'ulnimo non venne per\u00f2 completato durante la vita del latifondista, infatti mor\u00ec nel 1646 nella sua residenza a Brody\nL'architetto del palazzo fu Costante Tencalla, architetto alla corte polacca, progettista anche della Colonna di Sigismondo. nel 1674 l'edificio divent\u00f2, per 144 anni, propriet\u00e0 della famiglia Radziwi\u0142\u0142 \nNel 1818 il palazzo divent\u00f2 la sede del vicer\u00e9 del Regno del Congresso Dal 1818 il palazzo \u00e8 stato ricostruito in stile neoclassico, dall'architetto Chrystian Piotr Aigner (1756\u20131841), estendendo l'edificio , creando una grande scalinata tra il corpo principale e l'ala nord, rimodellando la facciata principale, e ridecorando la sale del primo e del secondo piano. Aigner lavor\u00f2 con 2 aiutanti: Camillo Landini, che scolp\u00ec quattro leoni di pietra a guardia dell'entrata del palazzo (sul lato di Krakowskie Przedmie\u015bcie) e Niccola Monti, un pittore italiano. Infine, tutte le pareti sulla corte d'onore, vennero rimodellate in Stile Corinzio, modifica visiblile ancora oggi. L'anno 1852 fu disastroso per il palazzo; un incendio rase al suolo tutto il corpo principale. La residenza venne ricostruita da Alfons Kropiwnicki (1803\u20131881). I lavori terminarono nel 1856. Le decorazioni esterne rimasero identiche a prima, ma l'interno venne arricchito da Boles\u0142aw Podczaszy\u0144ski."}
{"id": "3979017", "revid": "729019", "url": "https://it.wikipedia.org/wiki?curid=3979017", "title": "Palazzo della Cancelleria del Presidente del Consiglio dei ministri", "text": "Il palazzo della Cancelleria del Presidente del Consiglio dei ministri (in polacco: \"Gmach Kancelarii Prezesa Rady Ministr\u00f3w\") \u00e8 la residenza ufficiale del Presidente del Consiglio dei ministri della Repubblica di Polonia.\nL'edificio si trova a Varsavia."}
{"id": "3979022", "revid": "300067", "url": "https://it.wikipedia.org/wiki?curid=3979022", "title": "Dave Daniels", "text": ""}
{"id": "3979034", "revid": "36426", "url": "https://it.wikipedia.org/wiki?curid=3979034", "title": "Madonna dolente (Giotto)", "text": "La Madonna dolente \u00e8 un affresco staccato frammentario (64x45 cm) attribuito a Giotto, databile al 1311-1315 circa e conservato nel Museo di Santa Croce di Firenze.\nStoria e descrizione.\nIl frammento proviene da un edificio non precisato del centro storico di Firenze demolito durante il Risanamento. Rinvenuto nei depositi di Santa Croce, \u00e8 stato in seguito studiato a attribuito a Giotto, con una datazione al 1311-1315 circa, legata al rientro in citt\u00e0 dopo gli affreschi alla Cappella degli Scrovegni.\nLa figura femminile, di forte carica espressiva e accentuata plasticit\u00e0, \u00e8 stata letta come una possibile \"Madonna\" proveniente da una \"Crocifissione\"."}
{"id": "3979043", "revid": "46931", "url": "https://it.wikipedia.org/wiki?curid=3979043", "title": "Televisione negli Stati Uniti", "text": ""}
{"id": "3979048", "revid": "287204", "url": "https://it.wikipedia.org/wiki?curid=3979048", "title": "Gran Premio motociclistico d'Olanda 1976", "text": "Il Gran Premio motociclistico d'Olanda fu il sesto appuntamento del motomondiale 1976.\nSi svolse il 27 giugno 1976 sul circuito di Assen, alla presenza di 200.000 spettatori, e corsero tutte le classi.\nAgevole vittoria di Barry Sheene in 500. Ritirato Giacomo Agostini (passato dall'MV Agusta a una Suzuki) all'ultimo giro per la rottura di un pistone.\n\"Ago\" vinse in 350, dando all'MV la sua ultima vittoria nella categoria (nonch\u00e9 l'ultima di una moto a quattro tempi).\nWalter Villa, partito male, rimont\u00f2 il gruppo per fare sua la gara della 250.\nDoppietta delle Morbidelli 125. Ultima apparizione iridata per l'ex bicampione del mondo della categoria Kent Andersson.\n\u00c1ngel Nieto vinse facilmente la 50.\nNei sidecar la lotta per la vittoria si restrinse a Hermann Schmid e Werner Schw\u00e4rzel. A vincere fu lo svizzero, che a causa del caldo (oltre 30\u00b0) ebbe un collasso cardiaco.\nClasse 500.\n28 piloti alla partenza, 12 al traguardo.\nClasse 350.\n30 piloti alla partenza, 15 al traguardo.\nClasse 250.\n30 piloti alla partenza, 18 al traguardo.\nClasse 125.\n30 piloti alla partenza, 16 al traguardo.\nClasse 50.\n30 piloti alla partenza, 22 al traguardo.\nClasse sidecar.\nPer le motocarrozzette si tratt\u00f2 della 166\u00aa gara effettuata dall'istituzione della classe nel 1949; si svilupp\u00f2 su 14 giri, per una percorrenza di 108,060\u00a0km.\nPole position di Rolf Biland/Kenneth Williams (Seymaz-Yamaha) in 3' 15\" 9; giro pi\u00f9 veloce di Werner Schw\u00e4rzel/Andreas Huber (K\u00f6nig) in 3' 15\" 7 a 141,251\u00a0km/h.\n18 equipaggi alla partenza, 11 al traguardo."}
{"id": "3979055", "revid": "287204", "url": "https://it.wikipedia.org/wiki?curid=3979055", "title": "Adelaide Tosi", "text": "Figlia di un celebre avvocato, studi\u00f2 con Girolamo Crescentini prima di debuttare nella citt\u00e0 natale nel 1821. Interpret\u00f2 il personaggio di Azema nella prima rappresentazione de \"L'esule di Granata\" di Giacomo Meyerbeer al Teatro alla Scala il 12 marzo 1822. Il 7 aprile 1828, interpret\u00f2 Bianca nella \"Bianca e Fernando\" di Vincenzo Bellini per l'inaugurazione del Teatro Carlo Felice di Genova. Torn\u00f2 nello stesso teatro pi\u00f9 avanti nella stagione per cantare nel ruolo di Palmira in Le si\u00e8ge de Corinthe di Gioachino Rossini. Quindi cant\u00f2 in tre prime rappresentazioni di opere di Gaetano Donizetti al Teatro San Carlo di Napoli: \"L'esule di Roma\" nel 1828 (Argelia), \"Il paria\" nel 1829 (Neala), e Elisabetta al castello di Kenilworth ancora del 1829 (Elisabetta). Il 21 agosto 1836 interpret\u00f2 ancora un ruolo donizettiano in una prima rappresentazione: fu la protagonista di Betly, al Teatro Nuovo di Napoli. Sposatasi a Milano il 2 maggio 1823 con il conte Ferdinando Lucchesi Palli (Palermo 2.4.1784-Napoli 4.3.1847), si ritir\u00f2 con lui a Napoli; rimasta vedova, mor\u00ec nel 1859."}
{"id": "3979056", "revid": "767487", "url": "https://it.wikipedia.org/wiki?curid=3979056", "title": "Rinnovamento giudaico", "text": "Rinnovamento giudaico o anche Rinnovamento ebraico (yiddish:\u05d9\u05d9\u05b4\u05d3\u05d9\u05e9 \u05e8\u05e2\u05e0\u05e2\u05d5\u05d5\u05d0\u05b7\u05dc), \u00e8 un movimento ebraico recente che si prefigge di rinnovare e rinforzare l'ebraismo con pratiche mistiche, chassidiche, musicali e meditative. Si distingue dal movimento Baal Teshuva di ritorno all'ebraismo ortodosso.\nIl termine \"Rinnovamento ebraico\" descrive \"un insieme di pratiche all'interno dell'ebraismo che cercano di rinvigorire un ebraismo che si pensa essere moribondo e statico, con pratiche mistiche chassidiche, musicali e meditative tratte da una variet\u00e0 di fonti tradizionali e non tradizionali, ebree e non ebree. In questo senso, il \"Rinnovamento ebraico\" \u00e8 un approccio all'ebraismo che si pu\u00f2 trovare all'interno di segmenti di qualsiasi corrente o movimento o denominazione ebraici.\"\nIl termine si riferisce anche ad un movimento ebraico emergente, il movimento Jewish Renewal (\"Rinnovo Ebraico\"), che si descrive come \"movimento a livello mondiale, transdenominazionale fondato sulle tradizioni profetiche e mistiche dell'ebraismo.\" Questo movimento incorpora principi sul femminismo, ecologia e pacifismo."}
{"id": "3979058", "revid": "717966", "url": "https://it.wikipedia.org/wiki?curid=3979058", "title": "Rinnovamento ebraico", "text": ""}
{"id": "3979059", "revid": "106908", "url": "https://it.wikipedia.org/wiki?curid=3979059", "title": "Jules Laurens", "text": "Biografia.\nJules Laurens nacque nel capoluogo del Contado Venassino, in Alta Provenza, da una famiglia di cinque figli. All'et\u00e0 di 12 anni raggiunse il fratello maggiore Jean-Joseph a Montpellier, dove questi si era trasferito per lavoro, e si iscrisse alla Scuola di Belle arti della citt\u00e0, a fianco di Alexandre Cabanel. Pot\u00e9 cos\u00ec frequentare il variegato ambiente culturale del fratello.\nDal 1842 al 1846 visse a Parigi per perfezionare la sua formazione all' \"\u00c9cole des beaux-arts\", dove fu ammesso 5\u00b0 su 600, e per frequentare al tempo stesso l'atelier di Paul Delaroche.\nNel 1845 tent\u00f2 il concorso per il Prix de Rome, ma senza successo. Alcuni schizzi del quadro realizzato per il concorso (Ulisse e Nausicaa) sono conservati nel Museo Comtadin-Duplessis di Carpentras.\nDal 1846 al 1849 Laurens, ormai disegnatore provetto, fece un viaggio attraverso l'Europa del Sud-Est, la Grecia, la Turchia e infine anche la Persia, in seno ad una missione scientifica condotta dal geografo Xavier Hommaire de Hell. Malgrado il fallimento della spedizione per la morte improvvisa di Hommaire de Hell a Ispahan e il mancato pagamento del lavoro sin l\u00ec svolto, Laurens riport\u00f2 diverse centinaia di schizzi e disegni di monumenti storici e di scene di vita quotidiana degli abitanti dei vari paesi attraversati, che gli sarebbero serviti per la sua attivit\u00e0 di artista. Questi lavori sono oggi conservati nella Scuola di Belle arti di Parigi, ad Avignone e nella Biblioteca Inguimbertina di Carpentras, oltre che in vari altri musei della citt\u00e0.\nDa questo viaggio, inoltre, egli riport\u00f2 anche alcune opere di arte Qajar che, in seguito, don\u00f2 al Museo Calvet di Avignone e al Museo Comtadin-Duplessis di Carpentras.\nDal 1850 al 1880 Laurens lavor\u00f2 a Parigi, esponendo regolarmente al \"Salon\" e in altre mostre, e ricevette diverse commissioni, in particolare per delle pubblicazioni, fra cui quella della vedova di Hommaire de Hell, tratta dagli appunti di viaggio del marito.\nLaurens accolse anche dei giovani artisti nel suo studio, come Paul Vayson e Jules Didier.\nDopo il suo ritorno in Provenza (1880) pubblic\u00f2 una biografia di suo fratello e un libro di riflessioni, per lo pi\u00f9 artistiche, dal titolo \"La L\u00e9gende des Ateliers\", nel quale rievoca i grandi personaggi che aveva incontrato (Victor Hugo, Ingres, Gustave Dor\u00e9).\nDiede anche il suo contributo allo sviluppo della Biblioteca di Carpentras: da buon collezionista don\u00f2 infatti numerose opere importanti di artisti contemporanei: Victor Hugo, Ingres, Auguste Bonheur, Eug\u00e8ne Cic\u00e9ri e Gustave Dor\u00e9.\nMor\u00ec settantaseienne a Saint Didier, un borgo presso Pernes-les-Fontaines, non lontano da Carpentras, con una splendida vista sul Mont Ventoux, dove aveva preso dimora al suo ritorno da Parigi (1880).\nJules Laurens \u00e8 noto per i suoi dipinti orientalisti e per i suoi ritratti di contadini. Ma \u00e8 nell'arte del paesaggio che egli rivel\u00f2 il suo talento, a fianco di Corot e della Scuola di Barbizon."}
{"id": "3979062", "revid": "599013", "url": "https://it.wikipedia.org/wiki?curid=3979062", "title": "Oscar Mason", "text": ""}
{"id": "3979064", "revid": "112000320", "url": "https://it.wikipedia.org/wiki?curid=3979064", "title": "Arcipelago Film Festival", "text": "Arcipelago - Festival Internazionale di Cortometraggi e Nuove Immagini, noto col nome di Arcipelago Film Festival, \u00e8 stato fondato nel 1992 con lo scopo di \"ricercare e recepire a livello internazionale le spinte pi\u00f9 originali e i linguaggi pi\u00f9 innovativi che si agitano all'interno dei formati audiovisivi fuori standard\"."}
{"id": "3979065", "revid": "287204", "url": "https://it.wikipedia.org/wiki?curid=3979065", "title": "Ivan Silva", "text": ""}
{"id": "3979069", "revid": "717966", "url": "https://it.wikipedia.org/wiki?curid=3979069", "title": "Giudaismo rabbinico", "text": ""}
{"id": "3979070", "revid": "74801", "url": "https://it.wikipedia.org/wiki?curid=3979070", "title": "Springfield (Kentucky)", "text": "Springfield \u00e8 una cittadina degli Stati Uniti d'America, capoluogo della Contea di Washington nello Stato del Kentucky. Al censimento del 2000 aveva una popolazione di abitanti. Fondata nel 1793, il nome deriva probabilmente dalla ricca presenza di fonti d'acqua nella zona (in Inglese: \"springs\")..\nCuriosit\u00e0.\nOccasionalmente viene associata alla citt\u00e0 immaginaria dei \"Simpson\": nella puntata dei \"Simpson\" \"Dietro la risata\" viene detto espressamente che la famiglia Simpson \u00e8 dello Stato del Kentucky, e come tutti sanno vivono in una cittadina chiamata Springfield, mentre nella puntata \"Dolce e amara Marge\", Homer asserisce che Springfield confini a sud con il Tennessee, stato che effettivamente confina con il Kentucky."}
{"id": "3979074", "revid": "339392", "url": "https://it.wikipedia.org/wiki?curid=3979074", "title": "Guerra civile in Congo", "text": ""}
{"id": "3979075", "revid": "339392", "url": "https://it.wikipedia.org/wiki?curid=3979075", "title": "Guerra civile congolese", "text": ""}
{"id": "3979078", "revid": "90705705", "url": "https://it.wikipedia.org/wiki?curid=3979078", "title": "Cima Sette Selle", "text": "La Cima Sette Selle (2.396 ) \u00e8 una montagna delle Dolomiti di Fiemme in Trentino.\nDescrizione.\nLa montagna \u00e8 collocata alla testata della Valle dei M\u00f2cheni.\nSalita alla vetta.\nSi pu\u00f2 salire sulla vetta partendo da Pal\u00f9 del Fersina e passando dal Rifugio Sette Selle."}
{"id": "3979079", "revid": "46931", "url": "https://it.wikipedia.org/wiki?curid=3979079", "title": "Working Girl - Una donna in carriera", "text": ""}
{"id": "3979080", "revid": "36426", "url": "https://it.wikipedia.org/wiki?curid=3979080", "title": "Simboli degli Evangelisti", "text": ""}
{"id": "3979081", "revid": "36426", "url": "https://it.wikipedia.org/wiki?curid=3979081", "title": "Museum of Art di Raleight", "text": ""}
{"id": "3979083", "revid": "1305772", "url": "https://it.wikipedia.org/wiki?curid=3979083", "title": "Sette Selle", "text": "Sette Selle pu\u00f2 riferirsi a:"}
{"id": "3979084", "revid": "5316", "url": "https://it.wikipedia.org/wiki?curid=3979084", "title": "Springfield, Kentucky", "text": ""}
{"id": "3979085", "revid": "547992", "url": "https://it.wikipedia.org/wiki?curid=3979085", "title": "Lisa Stothard", "text": "Biografia.\nInizia la sua carriera sportiva nella Wauwatosa West High School, dove partecipa ai giochi studenteschi di salto in alto dal 1976 al 1980, ottenendo la prestazione di 1,74 mt. Il suo debutto di modella arriva per\u00f2 grazie alla madre Arlene Wilson, titolare di un'agenzia di modelle. Il successo di Lisa, sia in America che in Europa, la porta a tentare la carriera da attrice. Viene scritturata in Italia nel programma televisivo di Canale 5, \"Grand Hotel\", per poi passare alla commedia di Enrico Oldoini \"Yuppies 2\". Sempre nello stesso anno viene chiamata ad interpretare una parte in \"Italian Fast Food\", per poi concludere l'avventura italiana con il film \"Montecarlo Gran Casin\u00f2\".\nRitorna in America dove recita nei telefilm \"Scandalous\" e \"Sisters\". Prende quindi parte ai film \"Scemo e pi\u00f9 scemo\" e \"Gia - Una donna oltre ogni limite\", dove recita accanto ad Angelina Jolie."}
{"id": "3979086", "revid": "695564", "url": "https://it.wikipedia.org/wiki?curid=3979086", "title": "Simple Plan Foundation", "text": ""}
{"id": "3979087", "revid": "46931", "url": "https://it.wikipedia.org/wiki?curid=3979087", "title": "Episodi di Working Girl - Una donna in carriera", "text": ""}
{"id": "3979088", "revid": "48710333", "url": "https://it.wikipedia.org/wiki?curid=3979088", "title": "Trasparenza sociale", "text": ""}
{"id": "3979090", "revid": "107207442", "url": "https://it.wikipedia.org/wiki?curid=3979090", "title": "Episodi di The Big C (terza stagione)", "text": "La terza stagione della serie televisiva The Big C, composta da 10 episodi, \u00e8 stata trasmessa in prima visione negli Stati Uniti d'America dal canale via cavo Showtime dall'8 aprile 2012.\nIn Italia la terza stagione viene trasmessa nel 2013."}
{"id": "3979093", "revid": "599013", "url": "https://it.wikipedia.org/wiki?curid=3979093", "title": "Working Girl", "text": ""}
{"id": "3979096", "revid": "344503", "url": "https://it.wikipedia.org/wiki?curid=3979096", "title": "Eric Barba", "text": "Biografia.\nFrequenta l'Art Center College of Design di Pasadena (California) perch\u00e9 voleva essere un \"car designer\"\nHa creato il primo spot con un'auto creata completamente in CG. Lavora in televisione come animatore sulla serie SeaQuest DSV. Entra nel mondo del cinema come artista digitale con il film Il quinto elemento (non accreditato) grazie a Mark Stetson, che era rimasto impressionato dal suo lavoro in CG sulle pubblicit\u00e0 delle automobili. Nel film si occupa della supervisione dell'illunminazione delle automobili volanti intorno al centro della citt\u00e0. Durante la produzione di una pubblicit\u00e0 incontra il regista David Fincher, con cui ha diverse collaborazioni fino a vincere l'Oscar ai migliori effetti speciali per il film Il curioso caso di Benjamin Button. Prima ancora di finire il lavoro su questo film, inizia a lavorare per \nRiconoscimenti.\nL'anno si riferisce all'anno della cerimonia di premiazione."}
{"id": "3979099", "revid": "1896375", "url": "https://it.wikipedia.org/wiki?curid=3979099", "title": "Personal Defense Weapon", "text": "Una Personal Defense Weapon (o PDW, Arma da difesa personale) \u00e8 un tipo di arma da fuoco automatica usata per la difesa personale a corto raggio.\nCaratteristiche.\n\u00c8 un'arma automatica o un'arma semi-automatica simile in molti aspetti ad un mitra od una pistola mitragliatrice, ma sparante munizioni per arma lunga (spesso specificamente studiate) che le danno una maggior gittata, accuratezza e penetrazione di armatura delle munizioni da pistola usate nelle suddette armi corte.\nLe PDW sono nati come incrocio tra un mitra (o pistola mitragliatrice) ed una carabina, mantenendo le dimensioni compatte e capacit\u00e0 del caricatore delle prime, aggiungendovi la potenza, accuratezza e capacit\u00e0 penetrative delle seconde.\nArmi.\nAlcuni esempi sono:\nMunizioni.\nLe munizioni sono una via di mezzo tra munizioni da pistola, e da fucile, alcuni esempi sono:"}
{"id": "3979105", "revid": "767487", "url": "https://it.wikipedia.org/wiki?curid=3979105", "title": "Parco nazionale di Nahuelbuta", "text": "Il parco nazionale di Nahuelbuta \u00e8 una delle poche aree protette della regione di Araucan\u00eda (Cile). \u00c8 situato lungo la catena costiera del Paese, nel punto pi\u00f9 elevato della Cordigliera di Nahuelbuta. Istituito nel 1939, comprende 6832 ha di territorio situati ad appena 162\u00a0km a nord-est di Temuco. Nahuelbuta (dal termine mapuche che significa \u00abgrande giaguaro\u00bb) costituisce un santuario per gli alberi di \"Araucaria araucana\", alcuni dei quali vecchi 2000 anni. Sebbene questo sia l'unico albero che si possa trovare nelle zone pi\u00f9 elevate del parco, l'area protetta ospita anche faggi australi, come il \"coig\u00fce\" (\"Nothofagus nitida\"), il \"\u00f1irre\" (\"Nothofagus antarctica\") e il \"lenga\" (\"Nothofagus pumilio\"), querce, orchidee e piante carnivore.\nIl parco \u00e8 attraversato da 30 strade e 15 sentieri che possono essere percorsi in auto o a piedi. Un centro di informazioni e un'area attrezzata per il campeggio sono situati a Pehuenco, da dove ha inizio il sentiero maggiormente percorso. Seguendolo, dopo poco pi\u00f9 di 4\u00a0km si giunge al monte Piedra del \u00c1guila (1379\u00a0m). Dalla sommit\u00e0 del monte si ha una splendida vista delle meraviglie naturali del parco, con l'immensit\u00e0 dell'Oceano Pacifico a ovest e la catena di vulcani delle Ande a est.\nFauna.\nIl parco ospita puma, pud\u00fa, volpi di Darwin e, tra gli uccelli, picchi di Magellano, tapaculo di Magellano e tapaculo di Chucao."}
{"id": "3979106", "revid": "287204", "url": "https://it.wikipedia.org/wiki?curid=3979106", "title": "Lushunkou", "text": ""}
{"id": "3979109", "revid": "595001", "url": "https://it.wikipedia.org/wiki?curid=3979109", "title": "Carlo Usigli", "text": " \nPubblicista e commerciante di libri pubblic\u00f2 per vari anni a Firenze \"L'Eco della scienza, dell'industria e del commercio\", nella quale inser\u00ec articoli e partite di scacchi.\nNel 1861 pubblic\u00f2 a Napoli la \"Miscellanea del giuoco degli scacchi\", un'opera imponente in cui si occup\u00f2 degli aspetti molteplici del gioco, dalla storia, alle partite e agli studi pi\u00f9 significativi. La Miscellanea, uscita come parte della seconda edizione della \"Ricreazione per tutti\" del Ghinassi, fu posta in vendita dall'Usigli anche separatamente."}
{"id": "3979111", "revid": "767487", "url": "https://it.wikipedia.org/wiki?curid=3979111", "title": "Arba'ah Turim", "text": "Arba'ah Turim , spesso chiamato semplicemente Tur, \u00e8 un importante Codice halakhico, composto da Yaakov ben Asher (Colonia, 1270 - Toledo c.1340, chiamato anche \"Ba'al ha-Turim\", \"Autore del \"Tur\"\"). La struttura in quattro parti del Tur e le sue divisioni in capitoli (\"simanim\") furono adottate dal successivo codice \"Shulchan Arukh\".\nDisposizione e contenuti.\nCome implica il suo nome, \"Arba'ah Turim\", comprende quattro divisioni (\"Turim\"), le quali vengono ulteriormente suddivise per temi e sezioni (\"siman\", plur. \"simanim\"). \nNell\"'Arba'ah Turim\" Rabbi Jacob traccia la legge pratica ebraica dalla Torah ed i \"dicta\" del Talmud fino ai \"Rishonim\". Usa il codice di Rabbi Isaac Alfasi come punto di partenza; queste opinioni vengono poi confrontate con quelle di Maimonide e quelle delle tradizioni ashkenazite contenute nella letteratura tosafista. Al contrario della \"Mishneh Torah\" di Maimonide, il \"Tur\" non si limita a posizioni normative ma confronta le varie opinioni su ogni punto controverso. \"Arba'ah Turim\" differisce dalla \"Mishneh Torah\" anche per il fatto che tratta solo di argomentazioni della Legge ebraica che si applicano alla Diaspora."}
{"id": "3979116", "revid": "48710864", "url": "https://it.wikipedia.org/wiki?curid=3979116", "title": "Mestiere", "text": ""}
{"id": "3979121", "revid": "729019", "url": "https://it.wikipedia.org/wiki?curid=3979121", "title": "Anatolij Michajlovi\u010d Stessel'", "text": "Biografia.\nAnatolij Stessel nacque nel 1848, figlio del luogotenente generale Vinogradov Stessel. Si laure\u00f2 dalla Scuola militare di Pavlovsk nel 1866 e partecip\u00f2 alla guerra russo-turca del 1877. Successivamente comand\u00f2 il 16\u00ba Reggimento di fanteria Ladoga nel 1897 e quindi dal 1897 al 1899 il 44\u00ba Reggimento di fanteria della Kamchatka. Venne nominato capo della 3\u00aa Brigata della Siberia Orientale dal 1899 al 1903. Nel 1901 venne nominato luogotenente generale e si distinse per il suo ruolo nella soppressione della Ribellione dei Boxer, per la quale ricevette l'Ordine di San Giorgio (quarta classe).\nDal 12 agosto 1903 Stessel venne posto al comando della guarnigione di Port Arthur, Manciuria con un totale di oltre 50.000 uomini. Occupata dalla Russia fin dal 1897 le difese di Port Arthur erano state grandemente migliorate e modernizzate negli anni passati ed era considerata una delle posizioni pi\u00f9 fortificate del mondo.\nNel gennaio 1904 venne nominato comandante del Terzo Corpo d'Armata siberiano. Nel febbraio 1904 scoppi\u00f2 la guerra russo-giapponese. In maggio venne nominato governatore del Distretto Militare di Kwantun. Il luogotenente generale Konstantin Smirnov venne nominato suo successore a Port Arthur. Nel maggio 1904 venne sconfitto a Nanshan e si ritir\u00f2 a Port Arthur, dove venne stretto d'assedio dalla Terza Armata giapponese al comando del generale Nogi Maresuke e rilevando Smirnov dal comando considerandolo come suo subordinato, controcomandandone gli ordini, rifiutando le sue richieste di rinforzi e rifornimenti e inviando telegrammi fuorvianti allo zar che accusavano Smirnov di ogni problema. Per tentare di risolvere il problema del doppio comando il generale Kuropatkin ordin\u00f2 a Stessel il 3 luglio 1904 di lasciare Port Arthur a bordo di un cacciatorpediniere, ma Stessel ignor\u00f2 l'ordine.\nSuccessivamente alla morte del generale Roman Kondratenko il 15 dicembre 1904 a Fort Chikuan, Stessel nomin\u00f2 l'incompetente Aleksandr Fok al suo posto. Il 18 dicembre 1904 i giapponesi fecero esplodere una mina da 1800\u00a0kg sotto Fort Chikuan, che cadde la notte stessa. Il 28 dicembre 1904 una serie di mine furono fatte saltare sotto Fort Sungshu, l'ultima delle fortezze principali a essere rimasta, che si arrese quello stesso giorno. Il 1\u00ba gennaio 1904 anche Wantai cadde in mano giapponese. Quello stesso giorno Stessel e Fok inviarono un messaggio a un sorpreso generale Nogi offrendo la resa. Nessuno degli altri alti ufficiali russi era stato consultato e molti ne furono oltraggiati.\nLa resa fu accettata e firmata il 2 gennaio 1905. Dopo aver occupato la citt\u00e0 il generale Nogi rimase sorpreso dal trovare grandi scorte di cibo e munizione, che implicavano che Stessel sia era arreso prematuramente. I giapponesi gli concessero di rimpatriare e al ritorno a San Pietroburgo, Stessel venne congedato dal servizio il 30 settembre 1906. Nel 1907 affront\u00f2 insieme ad altri ufficiali la corte marziale e il 17 febbraio 1908 fu condannato a morte, sentenza successivamente commutata a dieci anni di prigionia. Il 6 maggio 1909 fu perdonato dalla zar Nicola II di Russia.\nMor\u00ec nel 1915 a Chmel'nik (ora compresa in Oblast' di Vinnycja, Ucraina)."}
{"id": "3979123", "revid": "1573940", "url": "https://it.wikipedia.org/wiki?curid=3979123", "title": "Campephilus magellanicus", "text": "Il picchio di Magellano (Campephilus magellanicus ) \u00e8 un uccello della famiglia dei Picidi originario di Argentina e Cile."}
{"id": "3979125", "revid": "486946", "url": "https://it.wikipedia.org/wiki?curid=3979125", "title": "Anatoly Stoessel", "text": ""}
{"id": "3979132", "revid": "1573940", "url": "https://it.wikipedia.org/wiki?curid=3979132", "title": "Grammomys cometes", "text": "Il ratto di boscaglia del Mozambico (Grammomys cometes ) \u00e8 un roditore della famiglia dei Muridi diffuso nell'Africa meridionale.\nDescrizione.\nRoditore di piccole dimensioni, con la lunghezza della testa e del corpo tra 103 e 143\u00a0mm, la lunghezza della coda tra 147 e 203\u00a0mm, la lunghezza del piede tra 22,9 e 27,3\u00a0mm, la lunghezza delle orecchie tra 17,9 e 22\u00a0mm e un peso fino a 65\u00a0g.\nLa pelliccia \u00e8 soffice e corta. Le parti superiori variano dal bruno-grigiastro al grigio-fulvo. Le parti ventrali e il dorso delle zampe sono bianchi. La coda \u00e8 pi\u00f9 lunga della testa e del corpo.\nBiologia.\nComportamento.\n\u00c8 una specie arboricola e notturna.\nRiproduzione.\nLe femmine danno alla luce fino a 3 piccoli durante la stagione umida. Lo svezzamento avviene dopo 19 giorni.\nDistribuzione e habitat.\nQuesta specie \u00e8 diffusa nel Mozambico centrale e meridionale e lungo i confini con lo Zimbabwe, Province sudafricane del Nordovest, KwaZulu-Natal e del Capo Orientale.\nVive nelle foreste sempreverdi, ma anche nel bushveld e nelle foreste costiere.\nStato di conservazione.\nLa IUCN Red List, considerato il vasto areale e la popolazione numerosa, classifica \"G.cometes\" come specie a rischio minimo (LC)."}
{"id": "3979135", "revid": "1543377", "url": "https://it.wikipedia.org/wiki?curid=3979135", "title": "Campionato spagnolo di pallamano maschile", "text": "Il campionato spagnolo di pallamano maschile \u00e8 l'insieme dei tornei istituiti ed organizzati dalla \"RFEBM\", la federazione di pallamano della Spagna.\nDalla stagione 1951-52 esiste in Spagna un campionato di massima divisione maschile; attualmente il torneo si chiama Liga ASOBAL.\nI vincitori di tale torneo si fregiano del titolo di campioni di Spagna; dall'origine a tutto il 2013 si sono tenute 62 edizioni del torneo.\nLa squadra che vanta il maggior numero di campionati vinti \u00e8 l'FC Barcellona con 20 titoli (l'ultimo nel 2012-13), a seguire il BM Granollers con 13 titoli (l'ultimo nel 1973-74) e il BM Atletico Madrid con 11 titoli (l'ultimo nel 1984-85); l'attuale squadra campione in carica \u00e8 l'FC Barcellona che ha vinto il titolo 2012-2013.\nStruttura.\nLiga ASOBAL.\n\u00c8 il massimo campionato maschile e si svolge tra 16 squadre.\nLa squadra 1\u00aa classificata al termine del torneo \u00e8 proclamata campione di Spagna.\nLe squadre classificate agli ultimi due posti in classifica retrocedono in Divisi\u00f3n de Honor Plata nella stagione successiva.\nDivisi\u00f3n de Honor Plata.\n\u00c8 il campionato maschile di secondo livello e si svolge tra 16 squadre.\nLa squadra 1\u00aa classificata al termine della stagione regolare e la vincente dei play off promozione sono promosse in Liga ASOBAL nella stagione successiva.\nRetrocedono in Primera Divisi\u00f3n Nacional nella stagione successiva le squadre classificate al 16\u00ba posto alla fine della stagione regolare e le due perdenti i play-out. \nPrimera Divisi\u00f3n Nacional.\n\u00c8 il campionato maschile di terzo livello e si svolge tra 84 squadre divise in 6 gruppi da 14 club ciascuno.\nLe prime due squadre classificate al termine della stagione regolare si qualificano per i play off promozione.\nRetrocedono in Segunda Divisi\u00f3n Nacional nella stagione successiva le squadre classificate al 14\u00ba posto alla fine della stagione regolare di ciascun gruppo. \nOrganigramma.\nQuella che segue \u00e8 la struttura dei tornei."}
{"id": "3979136", "revid": "287204", "url": "https://it.wikipedia.org/wiki?curid=3979136", "title": "27855 Giorgilli", "text": "27855 Giorgilli \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,5463578\u00a0UA e da un'eccentricit\u00e0 di 0,0791725, inclinata di 4,79775\u00b0 rispetto all'eclittica.\nL'asteroide \u00e8 dedicato all'italiano Antonio Giorgilli, professore di fisica matematica all'Universit\u00e0 degli Studi di Milano."}
{"id": "3979155", "revid": "729019", "url": "https://it.wikipedia.org/wiki?curid=3979155", "title": "Campionati del mondo di corsa campestre 1980", "text": "L'VIII Campionato mondiale di corsa campestre si \u00e8 svolto a Parigi, in Francia, il 9 marzo 1980 al Longchamp. Vi hanno preso parte 381 atleti in rappresentanza di 28 nazioni. Il titolo maschile \u00e8 stato vinto da Craig Virgin mentre quello femminile da Grete Waitz.\nNazioni partecipanti.\nQui sotto sono elencate le nazioni che hanno partecipato a questi campionati (tra parentesi il numero degli atleti per ciascuna nazione):"}
{"id": "3979157", "revid": "1573940", "url": "https://it.wikipedia.org/wiki?curid=3979157", "title": "Grammomys dryas", "text": "Il ratto di boscaglia delle foreste (Grammomys dryas ) \u00e8 un roditore della famiglia dei Muridi endemico dell'Africa orientale.\nDescrizione.\nRoditore di piccole dimensioni, con la lunghezza della testa e del corpo di 118\u00a0mm, la lunghezza della coda di 185\u00a0mm, la lunghezza del piede di 24,5\u00a0mm e la lunghezza delle orecchie di 19\u00a0mm.\nLe parti superiori sono fulve, pi\u00f9 brillanti sul fondo schiena. La testa \u00e8 pi\u00f9 grigia. I fianchi sono pi\u00f9 chiari. Le parti ventrali sono bianche, talvolta con dei riflessi giallo-brunastri. Le orecchie sono bruno-fulve o nerastre. Una macchia giallo-brunastra chiara \u00e8 presente alla base posteriore di ognuna di esse. Il dorso delle zampe \u00e8 giallo-brunastro chiaro. La coda \u00e8 pi\u00f9 lunga della testa e del corpo, uniformemente marrone scuro e con un ciuffo terminale.\nBiologia.\nComportamento.\n\u00c8 una specie arboricola e notturna.\nDistribuzione e habitat.\nQuesta specie \u00e8 diffusa nell'Uganda sud-occidentale, Ruanda nord-occidentale e sud-occidentale, Burundi nord-occidentale e lungo le sponde occidentali del Lago Kivu nella Repubblica Democratica del Congo.\nVive nelle foreste umide tropicali montane. Non \u00e8 noto se possa sopravvivere in ambienti disturbati o modificati.\nStato di conservazione.\nLa IUCN Red List, considerato l'areale limitato e il declino nella qualit\u00e0 ed estensione del proprio habitat, classifica \"G.dryas\" come specie prossima alla minaccia (NT)."}
{"id": "3979173", "revid": "300067", "url": "https://it.wikipedia.org/wiki?curid=3979173", "title": "Ivo Mr\u00e1zek", "text": ""}
{"id": "3979175", "revid": "300067", "url": "https://it.wikipedia.org/wiki?curid=3979175", "title": "Ivo Mrazek", "text": ""}
{"id": "3979176", "revid": "1305887", "url": "https://it.wikipedia.org/wiki?curid=3979176", "title": "Il fichissimo del baseball (singolo)", "text": "Il fichissimo del baseball \u00e8 un singolo promozionale del gruppo I Cavalieri del Re, pubblicato nel 2011.\nIl singolo \u00e8 stato prodotto direttamente dall'autore tramite la sua etichetta Tre Effe Music. Scritto da Riccardo Zara nel periodo in cui il gruppo era passato all'etichetta Durium, non venne mai stampato a causa della scomparsa del proprietario della casa discografica, Jan Milton. \nDopo questa sigla il gruppo si sciolse definitivamente, tornando alle sigle solo nel 2000 con Caro fratello. \nIl brano verr\u00e0 pubblicato solo nel 2001 nella compilation I Cartoonissimi.\nSul lato b \u00e8 incisa una versione strumentale realizzata dal maestro Zara nel 2011, prima che il master originale venisse reperito e restaurato.\nIl singolo \u00e8 un 45 giri promozionale non destinato alla vendita allegato alle ultime 100 copie della prima tiratura del cofanetto antologico \"Opera Omnia\" ed alle prime 100 della seconda tiratura.\nRistampa.\nIl fichissimo del baseball \u00e8 un singolo promozionale del gruppo I Cavalieri del Re, pubblicato nel 2011.\nSi tratta di una seconda stampa del 45 giri promozionale non destinato alla vendita allegato alle prime 200 copie della prima tiratura del cofanetto antologico \"Opera Omnia\"."}
{"id": "3979178", "revid": "39884", "url": "https://it.wikipedia.org/wiki?curid=3979178", "title": "Piet Joubert", "text": ""}
{"id": "3979180", "revid": "1303474", "url": "https://it.wikipedia.org/wiki?curid=3979180", "title": "Talmud Torah", "text": "Le scuole Talmud Torah furono create nel mondo ebraico, sia ashkenazita che sefardita, come forma di scuola elementare pubblica per bambini di estrazione modesta, che venivano istruiti in base ad un programma elementare di lingua ebraica, Sacre Scritture (specialmente la Torah - Pentateuco) il Talmud (e la Halakhah). La scuola forniva una preparazione per la Yeshivah o anche, attualmente, per un'educazione ebraica a livello di istruzione secondaria. La Talmud Torah si rifaceva al modello \"Cheder\", la forma scolastica tradizionale dalla quale prendeva gli elementi essenziali.\nL'organizzazione Talmud Torah originariamente venne formata a Roma e comprendeva otto societ\u00e0 nel 1554; venne ricostituita il 13 agosto 1617. In seguito, certe sinagoghe assunsero il nome \"Talmud Torah\", come per es. quella di F\u00e8s (Marocco) nel 1603 e quella del Cairo. Ci\u00f2 poteva anche esser dovuto al fatto che la scuola si teneva dentro o nelle adiacenze della sinagoga locale.\nLe scuole Talmud Torah continuano ad esistere in tutto il mondo. Di solito sono le scuole elementari i cui programmi incorporano materie ebraiche e laiche, al fine di preparare gli studenti ad un'educazione ebraica in scuole superiori o ambienti yeshivot. Nella loro forma contemporanea, le scuole Talmud Torah tendono ad essere scuole miste che seguono un orientamento tradizionale di educazione ebraica - cio\u00e8, un'educazione ebraica che sia congruente con l'orientamento storico sefardita e askenazita, in contrasto con l'emergere di nuove denominazioni ashkenazite, come i movimenti riformati, conservatori e ricostruzionisti degli ultimi due secoli."}
{"id": "3979183", "revid": "606039", "url": "https://it.wikipedia.org/wiki?curid=3979183", "title": "Pterophoroidea", "text": ""}
{"id": "3979185", "revid": "188116", "url": "https://it.wikipedia.org/wiki?curid=3979185", "title": "Unit\u00e0 militari anfibie", "text": ""}
{"id": "3979192", "revid": "1573940", "url": "https://it.wikipedia.org/wiki?curid=3979192", "title": "Chiesa di Santa Maria della Febbre", "text": "La cappella o chiesa di Santa Maria della Febbre era una chiesa di Roma posta in adiacenza all'antica basilica costantiniana di San Pietro e ricavata da un mausoleo imperiale. Con la costruzione della nuova basilica l'edificio inizialmente fu utilizzato come sagrestia e poi demolito.\nStoria e descrizione.\nIl suo nome era dovuto ad un'immagine sacra invocata come protettrice contro le febbri malariche. Era denominata anche Rotonda di Sant'Andrea ed era uno dei due edifici a pianta centrale posti sul fianco meridionale della grande costruzione paleocristiana, sorti in origine come mausolei funebri di epoca imperiale. L'altro, demolito durante la costruzione del braccio meridionale di San Pietro nel XVI secolo, era conosciuto come Rotonda o Cappella di Santa Petronilla. \nPrese la denominazione di cappella di Sant'Andrea nel 1462, quando la reliquia della testa dell'apostolo, messa in salvo dall'invasione della Morea da parte dei Turchi, giunse in Italia attraverso il porto di Ancona e fu condotta a Roma dove il cardinale Bessarione la consegn\u00f2 a Pio II al ponte Milvio e fu portata in corteo fino alla basilica di san Pietro.\nNel giugno del 1484 veniva ricordata da Giacomo Gherardi detto il Volterrano per esservi sepolto l'ufficiale pontificio Leone da Montesecco morto durante l'assedio di Marino.\nA poco distanza sorgeva l'obelisco Vaticano che fu poi spostato nel 1586 da Domenico Fontana per papa Sisto V di fronte alla nuova basilica ancora in costruzione. La cappella di Santa Maria della Febbre sopravvisse durante tutte le fasi costruttive della nuova basilica tra il XVI ed il XVII secolo e fu adibita a sacrestia della grande chiesa. Per un periodo accolse anche la \"Piet\u00e0\" di Michelangelo. Tuttavia le esigenze di culto fecero s\u00ec che, tra il 1776 ed il 1784, durante il pontificato di papa Pio VI, la costruzione fosse distrutta proprio per far posto alla nuova sacrestia di Carlo Marchionni."}
{"id": "3979194", "revid": "3115", "url": "https://it.wikipedia.org/wiki?curid=3979194", "title": "Cecchino Bracci", "text": "Biografia.\nFrancesco nacque da Zanobi Bracci, patrizio e ricco banchiere di Firenze, e da Contessa Castellani. Lo zio Luigi del Riccio (figlio di Giovanbattista ed Eleonora Bracci, sorella di Zanobi), rappresentante della famiglia dei banchieri Strozzi a Roma, ospit\u00f2 il giovane Francesco durante l'esilio del padre da Firenze. Le capacit\u00e0 artistiche, la bellezza e le buone maniere del ragazzo lo resero subito popolare in citt\u00e0, anche grazie all'influenza del potente zio. \nLa morte prematura e gli epitaffi.\nLa sua improvvisa morte (avvenuta a sedici anni), colp\u00ec profondamente lo zio. Grazie all'amicizia che lo legava a Michelangelo, occupato in quegli anni nella costruzione di piazza del Campidoglio, lo preg\u00f2 di progettare una tomba per il nipote.\nMichelangelo fu inoltre indotto ad inviare un epitaffio in rima dietro l'altro (alla fine ne avrebbe scritti poco meno di cinquanta!), dietro il contraccambio di ghiottonerie inviate come ringraziamento da Luigi del Riccio.\nUna variante testuale dell'epitaffio 197 (\"fan fede a quel ch'i' fui grazia nel letto, / che abbracciava e 'n che l'anima vive\"), fa presumere che l'attaccamento di Michelangelo per il ragazzo potesse aver avuto anche una componente sessuale.&lt;br&gt;\nTenendo presente questo aspetto si comprende la ferma reazione di Michelangelo quando seppe che Luigi del Riccio stava progettando di pubblicare a stampa gli epitaffi (con contributi di altri poeti: Anton Francesco Grazzini, Donato Giannotti, Giovanni Aldobrandini, Carlo Gondi, Paolo Del Rosso): il Buonarroti condann\u00f2 l'idea (), definendola un tentativo di disonorarlo, nascosto dietro l'insidiosa apparenza d'una gran gentilezza. In realt\u00e0 studi successivi hanno dimostrato come la conoscenza fra il Bracci e l\u2019artista fosse solo marginale, facendo decadere qualsiasi possibilit\u00e0 di rapporto omoerotico fra i due.\nGli epitaffi sarebbero stati pubblicati infine postumi, dal nipote di Michelangelo, che per\u00f2, spaventato dalle implicazioni omoerotiche del testo, avrebbe modificato in pi\u00f9 punti il sesso del destinatario, facendone una donna. Le edizioni successive avrebbero ripreso il testo censurato, e solo l'edizione Laterza delle \"Rime\", nel 1960, avrebbe ristabilito la dizione originaria.\nLa tomba.\nLa tomba di Cecchino, su progetto di Michelangelo (ci sono rimasti alcuni disegni preparatori, di sua mano), fu effettivamente costruita, nella chiesa dell'Aracoeli in Roma, dove si trova tuttora, anche se l'esecuzione fu affidata ai collaboratori, forse all'Urbino (Francesco Amadori)."}
{"id": "3979196", "revid": "685869", "url": "https://it.wikipedia.org/wiki?curid=3979196", "title": "Kimba (ristampa)", "text": ""}
{"id": "3979200", "revid": "48712507", "url": "https://it.wikipedia.org/wiki?curid=3979200", "title": "Scala Celsius", "text": ""}
{"id": "3979201", "revid": "1442080", "url": "https://it.wikipedia.org/wiki?curid=3979201", "title": "I predatori del tempo (singolo)", "text": "I predatori del tempo / base musicale \u00e8 un singolo del gruppo I Cavalieri del Re, pubblicato nel 2012.\nSi tratta della ristampa di uno degli storici 45 giri del gruppo, oggi ormai introvabile e molto quotato. Dopo 27 anni dalla prima pubblicazione, l'autore ha acconsentito alla ristampa a tiratura limitata di un nuovo 45 giri (solo 300 copie), per l'occasione realizzato in vinile blu, sia per differenziarlo dall'originale, sia per richiamare il colore del protagonista della serie. Il brano \u00e8 stato scritto da Riccardo Zara nel periodo in cui il gruppo era passato all'etichetta Durium; il brano venne stampato su 45 giri abbinato ad un'altra sigla dell'epoca: Gigi la trottola. Dopo questa sigla il gruppo si sciolse definitivamente, tornando alle sigle solo nel 2000 con Caro fratello. Sul lato b \u00e8 incisa la base musicale originale, pubblicata per la prima volta su vinile."}
{"id": "3979202", "revid": "205250", "url": "https://it.wikipedia.org/wiki?curid=3979202", "title": "Vittorio Parisi (direttore d'orchestra)", "text": "Biografia.\nHa studiato al Conservatorio Giuseppe Verdi di Milano pianoforte con Carla Giudici e Piero Rattalino, composizione con Azio Corghi, direzione d'orchestra con Mario Gusella e Gianluigi Gelmetti di cui \u00e8 poi stato assistente. Si \u00e8 perfezionato in direzione d'orchestra in Olanda con il celebre direttore russo Kirill Kondrashin.\nDopo il debutto al Teatro Petruzzelli di Bari nel 1979 ha diretto le principali orchestre sinfoniche e da camera italiane e internazionali e quelle della maggior parte degli enti lirici in opere e concerti. \nHa diretto moltissime prime esecuzioni assolute dei pi\u00f9 importanti autori italiani e stranieri. Importante la sua collaborazione con Luciano Berio e John Cage. Ha anche diretto prime esecuzioni in epoca moderna di opere del passato come l'edizione americana de \"L'Ape Musicale\" di Lorenzo Da Ponte o prime esecuzioni in teatro come \"Il sogno di un tramonto di autunno\" di Malipiero, prime riprese come quella della \"Marie Galante\" di Weill, prime in pubblico come quella dell'opera radiofonica \"Don Perlimplin\" di Maderna.\n\u00c8 stato Primo Direttore dell'Orchestra del Teatro Angelicum di Milano dal 1984 al 1988, Direttore Associato della Filarmonica del Conservatorio di Milano dal 2000 al 2003 e Direttore Artistico e Stabile de \"I Solisti Aquilani\" dal 2003 al 2005. Nel campo della nuova musica \u00e8 dal 1995 Direttore Artistico e Stabile del \"D\u00e9dalo ensemble\" di Brescia.\nHa inciso per Naxos, Dynamic, Bongiovanni, Stradivarius, Nuova Era.\nInsegna Direzione d'orchestra al Conservatorio \"G. Verdi\" di Milano. Vive a Brescia."}
{"id": "3979207", "revid": "188116", "url": "https://it.wikipedia.org/wiki?curid=3979207", "title": "Fuciliere di marina", "text": ""}
{"id": "3979209", "revid": "1812835", "url": "https://it.wikipedia.org/wiki?curid=3979209", "title": "Scala termometrica", "text": ""}
{"id": "3979211", "revid": "119842696", "url": "https://it.wikipedia.org/wiki?curid=3979211", "title": "Immaginaria", "text": "Immaginaria (International Film Festival of Lesbians &amp; Other Rebellious Women) \u00e8 il primo festival internazionale di cinema indipendente a tematica lesbica e femminista in Italia, fondato a Bologna nel 1993 dall\u2019Associazione Culturale Lesbica Visibilia.\nIl Festival \u00e8 stato trasferito a Roma dal 2018 in considerazione dell\u2019attuale mappa geografica di distribuzione dei festival a tema sul territorio italiano. \nNell'epoca attuale, che presta ancora scarsa attenzione alle differenze di genere, dedicare il grande schermo alle donne lesbiche e a tutte le donne ribelli che con i loro stili di vita e la loro progettualit\u00e0 creano cultura, arte e imprenditoria alternative \u00e8 il fulcro della proposta culturale, sociale e cinematografica di Immaginaria. \nAnche se alcuni traguardi sono stati raggiunti, la discriminazione e la violenza non sono state debellate e le diseguaglianze non sono state colmate. Questa \u00e8 la ragione per la quale Immaginaria dedica il grande schermo alle storie e alle figure di donne del presente e del passato attraverso film diretti da donne, registe esordienti o affermate del panorama nazionale e internazionale. \n\"In sintesi, gli obiettivi di Immaginaria:\"\n\"1.Sullo schermo\": raccontare le vite, la cultura, l\u2019arte, la storia, la politica delle donne presenti e passate, audaci, coraggiose e ribelli, impegnate in tutte le epoche a costruire un mondo diverso.\n2. \"Nel circuito distributivo:\" fare conoscere le opere di registe note o emergenti della scena nazionale e internazionale, attraverso una selezione ad ampio raggio di tematiche, il cui comune denominatore \u00e8 la regia femminile.\n3. \"FOCUS Italia.\" Con il lancio del \u201c Concorso Donne In Corto\u201d, Immaginaria offre visibilit\u00e0 e diffusione ai cortometraggi delle filmmaker italiane, grazie anche alla rete di rapporti internazionali fra Festival. \nCon il medesimo intento, Immaginaria si \u00e8 fatta promotrice nella XIV edizione del 2019 di due incontri nazionali dal titolo \u201cLet Me See You\u201d, nei quali ha raccolto donne registe, attrici, filmmaker indipendenti, sceneggiatrici, montatrici, produttrici, operatrici... in rappresentanza dei vari mestieri delle donne dietro e davanti alla macchina da presa, suggerendo la costituzione di un consorzio/cooperativa di cineaste italiane per l\u2019incremento della produzione dell\u2019audiovisivo in Italia e la diffusione nelle sale.\nLa XV edizione \u00e8 prevista al Nuovo Cinema Aquila dal 27 al 29 marzo 2020.\nEdizioni e partecipazioni.\n\"1993 \u2013 2005 Dodici edizioni del Festival Immaginaria (Bologna, Cinema Lumi\u00e8re \u2013 Teatro Comunale di Casalecchio di Reno \u2013 Cinema Nosadella \u2013 Cinema Jolly)\" \n\"2010 Selezione cinematografica alle 5 Giornate Lesbiche (Roma, Casa Internazionale delle Donne)\" \n\"2011 \u2013 2017 Giornate cinematografiche al Fuori Salone delle Lesbiche (Milano, Cinema Mexico \u2013 Roma, Cinema L\u2019Aquila)\" \n\"2015 \u2013 2020 Partnership con Festival Mix Milano (Milano, Piccolo Teatro Strehler) per la selezione della programmazione lesbofemminista\" \n\"2018 \u2013 27-29 aprile XIII edizione di Immaginaria International Film Festival \u2013 Casa del Cinema \u2013 Villa Borghese \u2013 Roma\" \n\"2019 \u2013 25 gennaio Immaginaria presenta a Milano una selezione di cortometraggi all\u2019interno della Manifestazione INTERSEZIONI_LFS 7\" \n\"2019 \u2013 11-14 aprile XIV edizione di Immaginaria International Film Festival \u2013 Nuovo Cinema Aquila \u2013 Roma\" \n\"2020 \u2013 1-4 ottobre XV edizione di Immaginaria International Film Festival \u2013 Nuovo Cinema Aquila \u2013 Teatro Quarticciolo - Roma\"\n\"2021 \u2013 date indicative 15-18 aprile XVI edizione di Immaginaria International Film Festival \u2013 Nuovo Cinema Aquila \u2013 Teatro Quarticciolo - Roma\""}
{"id": "3979213", "revid": "1573940", "url": "https://it.wikipedia.org/wiki?curid=3979213", "title": "Conus striatus", "text": "Conus striatus \u00e8 un mollusco gasteropode marino appartenente alla famiglia Conidae. \nDescrizione.\nQueste gasteropodi hanno la caratteristica di essere predatori e velenosi. Si cibano di pesci, e le loro punture possono essere pericolose per gli esseri umani, quindi sono animali che vanno maneggiati con cura. La lunghezza del guscio pu\u00f2 raggiungere 12\u00a0cm. La distribuzione di questo gasteropode marino \u00e8 molto vasta, lo si trova nel Mar Rosso e nell'Oceano indiano, nei mari del Madagascar e nell'Oceano Pacifico."}
{"id": "3979215", "revid": "339392", "url": "https://it.wikipedia.org/wiki?curid=3979215", "title": "Capitolo cattedrale", "text": ""}
{"id": "3979224", "revid": "124646303", "url": "https://it.wikipedia.org/wiki?curid=3979224", "title": "Premio nazionale per il cortometraggio sociale Nickelodeon", "text": "Il Premio Nickelodeon per il cortometraggio sociale nasce da un'idea dei cinefili Marcello Monaco e Luca Valentino Paluello, desiderosi di portare un nuovo evento a Spoleto ed iscrivendo cos\u00ec la citt\u00e0 nel circuito del Cortometraggio Indipendente Italiano.\nIn quell'anno, il 1995, si celebrava anche il centenario dalla nascita del cinema ed il festival partiva dall'idea di un \"concorso per video-produzioni indipendenti\".\nSolo successivamente, con l'ingresso come partner nel 2011 della Cooperativa Sociale \"Il Cerchio\" di Spoleto, venne effettuata la scelta di rendere il festival una rassegna per cortometraggi a tema sociale e l'iniziativa assunse la sua fisionomia odierna."}
{"id": "3979226", "revid": "124808", "url": "https://it.wikipedia.org/wiki?curid=3979226", "title": "HBO GO", "text": ""}
{"id": "3979227", "revid": "287204", "url": "https://it.wikipedia.org/wiki?curid=3979227", "title": "Senza un soldo a Parigi e Londra", "text": "Senza un soldo a Parigi e a Londra (\"Down and Out in Paris and London\"), pubblicato nel 1933, \u00e8 la prima opera completa di George Orwell. \u00c8 un memoriale in due parti sul tema della povert\u00e0 nelle due grandi citt\u00e0 europee. La prima parte \u00e8 il resoconto di un'esistenza vissuta sulla soglia dell'estrema povert\u00e0 a Parigi e l'esperienza del lavoro occasionale nelle cucine dei ristoranti. La seconda parte \u00e8 il diario di viaggio vissuto tra Londra e la sua periferia, con descrizioni di ostelli disponibili e le descrizioni di quei personaggi caratteristici che si trovano vivendo ai margini della societ\u00e0.\nTrama.\nCapitolo 1\nIl protagonista si trova nello squallido albergo \"Hotel des Trois Moineaux\" di Parigi a rue du Coq d'Or, gestito da Madame F. e suo marito. L'albergo \u00e8 frequentato soprattutto da persone straniere che fanno i pi\u00f9 disparati mestieri:ciabattini, muratori, scalpellini, sterratori, studenti, prostitute, rigattieri, molti di loro di una povert\u00e0 inimmaginabile."}
{"id": "3979228", "revid": "606039", "url": "https://it.wikipedia.org/wiki?curid=3979228", "title": "Arctiidae", "text": ""}
{"id": "3979234", "revid": "47767", "url": "https://it.wikipedia.org/wiki?curid=3979234", "title": "Gawe\u0142", "text": ""}
{"id": "3979241", "revid": "48713185", "url": "https://it.wikipedia.org/wiki?curid=3979241", "title": "Pressione standard", "text": ""}
{"id": "3979244", "revid": "599013", "url": "https://it.wikipedia.org/wiki?curid=3979244", "title": "Memoria\u0142 Henryka \u0141asaka 2009", "text": "Il Memoria\u0142 Henryka \u0141asaka 2009, undicesima edizione della corsa e valida come evento dell'UCI Europe Tour 2009 categoria 1.2, si svolse il 15 agosto 2009 su un percorso di 165\u00a0km. Fu vinto dal tedesco Stefan Sch\u00e4fer che termin\u00f2 la gara in 3h57'23\", alla media di 41,705\u00a0km/h.\nAl traguardo 97 ciclisti portarono a termine il percorso."}
{"id": "3979245", "revid": "1305772", "url": "https://it.wikipedia.org/wiki?curid=3979245", "title": "Body farm (disambigua)", "text": ""}
{"id": "3979246", "revid": "298229", "url": "https://it.wikipedia.org/wiki?curid=3979246", "title": "Pavla Rybov\u00e1", "text": ""}
{"id": "3979247", "revid": "124808", "url": "https://it.wikipedia.org/wiki?curid=3979247", "title": "The Body Farm", "text": ""}
{"id": "3979250", "revid": "729019", "url": "https://it.wikipedia.org/wiki?curid=3979250", "title": "Institut national des \u00e9tudes territoriales", "text": "L'Institut national des \u00e9tudes territoriales (INET), (in italiano Istituto Nazionale di Studi Territoriali) \u00e8 una scuola di specializzazione francese responsabile per la formazione di alti funzionari delle principali autorit\u00e0 locali. Nata nel 1990 come Istituto Universitario di Servizio Pubblico Territoriale (IESFPT), con sede a Strasburgo, questa scuola ha cambiato nome nel 1998 per diventare l'INET. \u00c8 l'equivalente nel servizio civile locale dell'\"\u00c9cole nationale d'administration (ENA)\" (Servizio di Stato Civile); parte della formazione di queste due scuole \u00e8 anche comune. Collegato al Centro Nazionale per la Funzione Territoriale Pubblica (CNFPT), l'INET \u00e8 diretto dal marzo 2010 da Jean-Marc Legrand, vice direttore generale del CNFPT.\nAmmissione.\nL'istituzione dell'INET si fondava sul duplice obiettivo di fornire allo Stato una classe dirigente di alto livello e al contempo di garantire a tutti i giovani cittadini un accesso giusto ed equo alla funzione pubblica fondato esclusivamente sul merito. Gli allievi della scuola sono selezionati attraverso un concorso particolarmente rigoroso. Ogni anno, su tremila candidati solamente ottanta sono effettivamente ammessi."}
{"id": "3979251", "revid": "290351", "url": "https://it.wikipedia.org/wiki?curid=3979251", "title": "Cheyenne Jackson", "text": "Gli inizi e Broadway.\nTerzo di quattro figli, \u00e8 cresciuto a Newport nello stato di Washington, piccola cittadina rurale nella zona occidentale degli Stati Uniti. Il nome venne scelto dal padre, in onore alla serie televisiva Cheyenne degli anni '50.\nArrivato a New York nel 2001, cominci\u00f2 a recitare in teatro a Broadway in piccoli ruoli in musical come \"West Side Story\", \"Hair\" e \"The Rocky Horror Show\".\nIl successo arriv\u00f2 nel 2005 con il musical \"All Shook Up\", ispirato alla commedia \"La dodicesima notte\" di Shakespeare e con musiche di Elvis Presley, che vinse un prestigioso premio teatrale e ottenne un eccezionale successo della critica. Nel giugno del 2007 Cheyenne divenne protagonista del musical \"Xanadu\", dopo uno sfortunato infortunio avvenuto all'attore principale James Carpinello e ricevette la nomination ai Tony Award come \u00abMiglior attore in un musical\u00bb. \nTra il 2008 e il 2009 ha recitato in \"Damn Yankees!\" e \"Sulle ali dell'arcobaleno\", riscuotendo un enorme successo di critica e pubblico.\nLa carriera di attore lo ha portato a rivestire diversi ruoli, tra cui, uno dei pi\u00f9 conosciuti, quello di Mark Bingham nel film drammatico \"United 93\", film che tratta dei fatti accaduti sul volo United Airlines 93 durante gli attentati dell'11 settembre 2001. Ha anche partecipato ad alcune puntate delle serie televisiva \"30 Rock\" e \"Glee\" nel ruolo del coach dei \"Vocal Adrenaline\" nel 2010.\nNel 2015 \u00e8 stato scelto per il cast della serie antologica \"American Horror Story,\" di Ryan Murphy, al fianco di Lady Gaga, Kathy Bates e Matt Bomer.\nL'anno seguente viene reclutato nuovamente dal regista Ryan Murphy per interpretare un altro personaggio nella sesta stagione di \"American Horror Story\"\nCarriera musicale.\nSin da quando era ragazzo, la mamma di Cheyenne ha influenzato i gusti musicali del figlio, vista la sua strepitosa predisposizione vocale. Cheyenne \u00e8 stato corista di Vanessa L. Williams, con cui ha anche lavorato nella serie televisiva \"Ugly Betty\", e di Liza Minnelli.\nIl suo primo lavoro, \"The power of two\", \u00e8 una registrazione dal vivo in un nightclub di New York con il cantante Michael Feinstein, pubblicato nel 2009 con ottime recensioni da parte della critica.\nIl primo singolo da solista, \"Drive\", \u00e8 stato pubblicato il 10 maggio 2012, in attesa dell'uscita dell'album nel 2013 e seguito il 10 luglio 2012 da \"Before You\". All'inizio del 2013 \u00e8 stato realizzato il video del terzo singolo \"Don't Wanna Know\".\nVita privata.\nApertamente omosessuale, \u00e8 stato sposato dal 3 settembre 2011 fino al 2013 con il fisico Monte Lapka, e si \u00e8 poi risposato nel 2014 con l'attore Jason Landau, con il quale ha due figli: Willow ed Ethan. Inoltre, \u00e8 un ambasciatore \"amfAR\" (Fondazione per la ricerca AIDS) e promotore dei diritti LGBT.\nDoppiatori italiani.\nNelle versioni in italiano delle opere in cui ha recitato, Cheyenne Jackson \u00e8 stato doppiato da:"}
{"id": "3979252", "revid": "767487", "url": "https://it.wikipedia.org/wiki?curid=3979252", "title": "Vendetta (compilation)", "text": "Vendetta \u00e8 il secondo Sampler della Label indipendente \"ersguterjunge\".\nL\u00b4album \u00e8 uscito il 1\u00ba dicembre del 2006 e contiene i seguenti artisti: Bushido, Baba Saad, Chakuza, Eko Fresh, D-Bo, Bizzy Montana e Nyze.\nProduzione.\nSu \"Nemesis\" hanno contribuito i produttori: Bushido, Beatlefield, Bizzy Montana, Decay.\nSuccesso e singoli.\nIl disco \u00e8 arrivato al 7\u00ba posto nella Media Control Charts e per 15 settimane \u00e8 riuscito a mantenersi sopra i Top 100 in Germania.\nIl disco \u00e8 stato premiato in Germania con un disco d\u00b4oro.\nIl singolo estratto dal disco \u00e8 \"Vendetta\" (GER numero 32)\nViolazioni dei diritti d'autore.\nNel 2008 la Gothic-Band francese Dark Sanctuary ha fatto causa a Bushido, di aver usato musica loro in alcune tracce dell'album \"Vendetta\".\nPoi nel 2010 il tribunale ha riconosciuto copie in alcune tracce, quindi tutti i CD e file musicali, contenenti i pezzi incriminati, non possono essere pi\u00f9 veduti (in quanto illegali) e devono essere ritirati dal mercato, sempre secondo la sentenza del tribunale.\nTracce.\nVersione Standard:\nTracce bonus della versione Limited-Edition:\n+ Video musicale di \"Vendetta\" e Tourfilm: \"Deutschland, gib mir ein Mic!\""}
{"id": "3979253", "revid": "300067", "url": "https://it.wikipedia.org/wiki?curid=3979253", "title": "Ciso Bernardo", "text": ""}
{"id": "3979257", "revid": "122131773", "url": "https://it.wikipedia.org/wiki?curid=3979257", "title": "El Deseo (azienda)", "text": "El Deseo S.A. \u00e8 una casa di produzione spagnola, fondata da Pedro Almod\u00f3var e il fratello Agust\u00edn Almod\u00f3var nel 1985.\nLa societ\u00e0 ha finanziato tutti i film diretti da Pedro a partire da La legge del desiderio del 1987 ma ha anche prodotto film non diretti dal regista manchego, in particolare ha dato la possibilit\u00e0 di esordire ad una nuova generazione di cineasti come: \u00c1lex de la Iglesia e Isabel Coixet.\nL'American Film Institute ha celebrato i venticinque anni di attivit\u00e0 della El Deseo a Los Angeles."}
{"id": "3979258", "revid": "76963", "url": "https://it.wikipedia.org/wiki?curid=3979258", "title": "Glynnis O'Connor", "text": " \nBiografia.\n\u00c8 nota soprattutto per il ruolo da protagonista nel film \"Jeremy\" del 1973 e per il ruolo di Anne Paulsen nella serie televisiva \"Law &amp; Order\". Vinse un Genie Award nel 1982 per il suo ruolo da protagonista in \"Non arrendersi mai\". Glynnis \u00e8 la figlia dell'attrice Lenka Peterson e del produttore cinematografico Daniel O'Connor."}
{"id": "3979261", "revid": "599013", "url": "https://it.wikipedia.org/wiki?curid=3979261", "title": "Suore missionarie di Ges\u00f9 Crocifisso", "text": "Le Suore Missionarie di Ges\u00f9 Crocifisso (in portoghese \"Irm\u00e3s Mission\u00e1rias de Jesus Crucificado\") sono un istituto religioso femminile di diritto pontificio: le suore di questa congregazione pospongono al loro nome la sigla M.J.C.\nStoria.\nLe origini della congregazione risalgono a un'associazione sorta nel 1922 a Campinas (Brasile) a opera del missionario salesiano Domenico Giovannini.\nDopo la sua elezione a vescovo di Campinas, Francisco de Campos Barreto, insieme con Maria Villac, promosse la creazione di un istituto religioso formato da donne provenienti dall'associazione e il 3 maggio 1928, ottenuto il \"nihil obstat\" della Santa Sede, eresse canonicamente la congregazione.\nL'istituto ricevette il pontificio decreto di lode il 10 marzo 1952.\nAttivit\u00e0 e diffusione.\nLe finalit\u00e0 della congregazione sono l'opera di evangelizzazione e la catechesi; ai tre voti comuni a tutti i religiosi le suore dell'istituto aggiungono quello di mansuetudine e amore a Maria.\nSono presenti nelle Americhe (Brasile, Cile, Ecuador, Bolivia, Paraguay, Uruguay, Nicaragua) e in Africa (Angola, Mozambico); la sede generalizia \u00e8 a Campinas.\nAlla fine del 2008 la congregazione contava 762 religiose in 168 case."}
{"id": "3979269", "revid": "1869172", "url": "https://it.wikipedia.org/wiki?curid=3979269", "title": "Alles Gute kommt von unten", "text": "Alles Gute kommt von unten \u00e8 la terza compilation dell'etichetta discografica indipendente \"ersguterjunge\".\nDescrizione.\nL'album \u00e8 stato pubblicato il 7 dicembre del 2007 e ne fanno parte i seguenti artisti: Bushido, Baba Saad, Chakuza, Eko Fresh, Kay One, D-Bo, Bizzy Montana e Nyze.\nSuccesso e singoli.\nIl disco \u00e8 arrivato all'8\u00ba posto nella Media Control Charts.\nIl singolo estratto dal disco \u00e8 \"Alles Gute kommt von unten\" (GER numero 57)."}
{"id": "3979274", "revid": "331289", "url": "https://it.wikipedia.org/wiki?curid=3979274", "title": "Corniel van Zyl", "text": ""}
{"id": "3979275", "revid": "1305772", "url": "https://it.wikipedia.org/wiki?curid=3979275", "title": "Seidler", "text": "Seidler \u00e8 il cognome di"}
{"id": "3979277", "revid": "599013", "url": "https://it.wikipedia.org/wiki?curid=3979277", "title": "Figlie del Sacro Cuore", "text": "Le Figlie del Sacro Cuore (in inglese \"Daughters of the Sacred Heart\") sono un istituto religioso femminile di diritto pontificio: le suore di questa congregazione pospongono al loro nome la sigla D.S.H.\nStoria.\nLa congregazione fu fondata nel 1903 a Malta da Maria Teresa Nuzzo (1851-1923) con il sostegno dell'arcivescovo Pietro Pace, che aveva ricevuto da un cugino della Nuzzo una donazione finalizzata all'apertura di un'opera pia per l'educazione delle ragazze povere di \u0126amrun.\nNel 1919 la congregazione rischi\u00f2 di essere soppressa per mancanza di fondi e due visitatori apostolici costrinsero la Nuzzo a lasciare il governo dell'istituto: nel 1922 le suore tennero il loro primo capitolo generale ed elessero una nuova superiora.\nLa prima casa all'estero fu aperta in India nel 1948; seguirono fondazioni in Italia (1952) e in Libia (1968).\nAttivit\u00e0 e diffusione.\nLe Figlie del Sacro Cuore si dedicano all'educazione della giovent\u00f9 e ad altre opere di carit\u00e0.\nOltre che a Malta, sono presenti nelle Filippine, in India, in Kenya, negli Stati Uniti d'America e in Tanzania; la sede generalizia \u00e8 a Mellie\u0127a.\nAlla fine del 2008 la congregazione contava 296 religiose in 46 case."}
{"id": "3979278", "revid": "775372", "url": "https://it.wikipedia.org/wiki?curid=3979278", "title": "Ubaldo De Ponti", "text": ""}
{"id": "3979284", "revid": "3115", "url": "https://it.wikipedia.org/wiki?curid=3979284", "title": "Legge 8 marzo 1951, n. 122", "text": "La legge elettorale provinciale del governo De Gasperi, approvata con legge n\u00b0122 dell'8 marzo 1951, fu la normativa che permise la ricostruzione democratica dei consigli provinciali italiani dopo la dittatura fascista e gli strascichi conseguenti ad essa.\nSecondo i dettami dei vari statuti speciali, la legge non trov\u00f2 applicazione nelle regioni autonome della Sicilia, della Valdaosta e del Trentino-Alto Adige. Fino al 1954 non ebbe efficacia neppure a Trieste, parte del Territorio Libero.\nPrincipi generali.\nLe istituzioni democratiche delle province italiane, abolite dal fascismo, non ebbero pronta restaurazione come invece accaduto a livello comunale: pesava infatti il timore di una possibile duplicazione di competenze con il progetto regionalistico stabilito in Costituzione, ma ancora privo di attuazione concreta. L'assetto provvisorio, con le antiche deputazioni provinciali prefasciste ricostituite su nomina prefettizia, continu\u00f2 quindi fino al 1951 quando, per uscire dall\"'impasse\", si decise di reintrodurre i consigli provinciali, che avevano alle spalle un Ente gi\u00e0 esistente quale la Provincia, e di rinviare il discorso sui consigli regionali.\nCome la parallela legge di riforma comunale, la nuova normativa fu voluta dal governo De Gasperi con una marcata impronta maggioritaria, onde garantire le amministrazioni centriste dalle insidie sia di sinistra che di destra. La legge oper\u00f2 una semplificazione non solo lessicale ma anche sostanziale degli organi di governo provinciali, equiparandoli in tutto e per tutto a quelli dei comuni, sostituendo alla deputazione la Giunta provinciale, ed affidando al Presidente della provincia anche la presidenza del Consiglio provinciale. Per la designazione del presidente e degli assessori erano richiesti il quorum dei due terzi dei consiglieri e la maggioranza assoluta dei votanti nelle prime due votazioni, e la maggioranza relativa nella terza; in caso di insuccesso si rinviava il tutto ad una seconda seduta, nella quale non vi era pi\u00f9 quorum ed era previsto un eventuale ballottaggio per chiudere la nomina entro la seconda votazione. Sia il presidente che gli assessori dovevano essere consiglieri. Era prevista la figura dell'assessore supplente, cio\u00e8 di consiglieri pronti ad entrare in giunta nel caso di dimissioni personali di singoli assessori. Per l'elettorato passivo era ancora prevista una clausola che escludeva la possibilit\u00e0 di consiglieri analfabeti, mentre pi\u00f9 significativa era l'incompatibilit\u00e0 con l'appartenenza alle giunte comunali. La durata del mandato del consiglio provinciale era di 4 anni. La surroga era espressamente prevista per qualunque motivo, ricorrendo ad elezioni suppletive se trattavasi di consiglieri aventi un mandato diretto.\nLegge elettorale.\nLa legge stabil\u00ec che il consiglio provinciale era composto da:\nIl sistema elettorale era maggioritario per i due terzi dei seggi, cui corrispondevano altrettanti collegi uninominali, nei quali era molto semplicemente eletto il candidato pi\u00f9 votato, che riceveva un mandato diretto.\nNon sfuggiva per\u00f2 come l'applicazione integrale del sistema maggioritario in realt\u00e0 politicamente spesso omogenee come le province, differentemente da una votazione nazionale, avrebbe potuto causare la cancellazione totale delle minoranze in molti consigli. A sventare tale rischio interveniva dunque il restante terzo dei seggi, destinato al ripescaggio dei candidati perdenti. Tutti i contendenti potevano infatti collegarsi a livello provinciale in liste di partito come anche di coalizione, non essendo necessario un unico simbolo comune. I voti dei perdenti di ciascuna coalizione venivano sommati, e i seggi distribuiti tramite il metodo Hare-Niemeyer dei quozienti e dei pi\u00f9 alti resti. All'interno di ciascuna coalizione erano eletti i perdenti che avevano raccolto le migliori percentuali di consensi.\nIl risultato finale della legge, seppur attraverso una strada completamente diversa, tendeva a riproporre quel rapporto di due a uno fra maggioranza ed opposizione introdotto dalla coeva legge comunale. Anche questa legge fu travolta dal fallimento della legge truffa del 1953, e fu quindi in seguito pesantemente riformata in senso proporzionale."}
{"id": "3979287", "revid": "110157", "url": "https://it.wikipedia.org/wiki?curid=3979287", "title": "Centro studi americanistici Circolo Amerindiano", "text": "Il Centro studi americanistici \"Circolo Amerindiano\" \u00e8 una associazione culturale fondata a Perugia nel 1977 dedicata al complesso di discipline che, sotto vari aspetti scientifici (antropologia culturale, archeologia, storia, arte, politica ecc.) si occupano delle culture sviluppatesi nel continente americano, in particolare sui nativi americani senza limiti di spazio e di tempo, dallo stretto di Bering alla Terra del Fuoco, dal primo popolamento umano sino ai giorni nostri.\nL'attivit\u00e0 del C.S.A. \u201cCircolo Amerindiano\u201d si sviluppa secondo due direttrici: quella dello studio e della divulgazione, nella convinzione della necessit\u00e0 di procedere innanzitutto allo studio scientifico delle culture delle Americhe e quella della collaborazione attraverso progetti di cooperazione, adozioni internazionali, raccolte di fondi, che vogliono essere un sostegno, seppur piccolo, alle lotte che tuttora i popoli delle Americhe portano avanti per la loro sopravvivenza e contribuiscono all'educazione all'interculturalit\u00e0.\nAttivit\u00e0.\nIl Centro, che ha sede a Perugia, al n. 10 di via Francesco Guardabassi contempla una duplice attivit\u00e0: gli studi nel settore del campo americanistico e discipline affini, accanto alla divulgazione dei medesimi, e la collaborazione attraverso progetti di cooperazione, adozioni internazionali, raccolte di fondi, e attivit\u00e0 di educazione all'interculturalit\u00e0. Scopo prioritario \u00e8 la necessit\u00e0 di procedere innanzitutto allo studio scientifico delle culture delle Americhe e di fare in modo che i risultati di tali studi possano contribuire all'educazione ed alla formazione in modo da essere sostegno alle lotte dei popoli nativi delle Americhe, alle nuove generazioni nate fuori dalle Americhe e a cavallo fra varie culture, ai formatori, docenti che vogliano conoscere meglio le nuove cittadinanze per creare una strada di convivenza pacifica e rispettosa.\nIl 19 novembre 2004 il Centro Studi \u00e8 stato arricchito dal Ce.Do.Ri.C.A. (CEntro DOcumentazione Ricerca Amerindiana), nato da un accordo istituzionale fra Comune di Perugia, Provincia di Perugia, Regione Umbria, Dipartimento Uomo &amp; Territorio dell'Universit\u00e0 di Perugia, Fondazione Angelo Celli per una cultura della salute, Sovrintendenza Archeologica per l\u2019Umbria, e lo stesso Centro studi americanistici \u201cCircolo Amerindiano\u201d e con il sostegno della Fondazione Cassa di Risparmio di Perugia.\nSedi distaccate.\nIl Circolo amerindiano conta, oltre alla sede centrale a Perugia, una sede a Salerno, inaugurata nel 2005, ed una a Padova, inaugurata nel 2007.\nIl patrimonio.\nIl patrimonio costituito dal Centro studi americanistici \u00e8 suddiviso in:\nBibliografia.\nSi segnala in particolare:\n\"Thule : rivista italiana di studi americanistici\" / Centro studi americanistici Circolo amerindiano, 1997-2007. Edizione speciale in occasione del trentesimo anniversario della fondazione, Argo, 2007."}
{"id": "3979290", "revid": "984922", "url": "https://it.wikipedia.org/wiki?curid=3979290", "title": "Martin \u0160vagerko", "text": "Biografia.\nIn Coppa del Mondo esord\u00ec il 30 dicembre 1983 a Oberstdorf (41\u00b0) e ottenne l'unica vittoria, nonch\u00e9 primo podio, il 21 dicembre 1986 a Chamonix.\nIn carriera prese parte a due edizioni dei Giochi olimpici invernali, (42\u00b0 nel trampolino lungo) e (25\u00b0 nel trampolino normale, 28\u00b0 nel trampolino lungo), a quattro dei Campionati mondiali, vincendo due medaglie, e a una dei Mondiali di volo, Vikersund 1990 (28\u00b0)."}
{"id": "3979291", "revid": "767487", "url": "https://it.wikipedia.org/wiki?curid=3979291", "title": "War in Heaven", "text": "War in Heaven \u00e8 un album del 1996 dei Cappella.\nAnticipato dal singolo \"Tell Me the Way\" (estate 1995), il disco raggiunse il 12\u00ba posto in Finlandia e il 25\u00b0 in Svizzera.\nLa versione olandese del disco usc\u00ec con l'aggiunta di \"Tell Me the Way\" e \"I Need Your Love\" in versione remix mentre quella giapponese includeva i remix di Move on Baby, Don't Be Proud e U Got 2 let the Music. Nel 1997 l'album esce in doppio CD, uno contenente le dieci tracce in versione originale ed il secondo con i remix dei brani \"Tell Me the Way\", \"I Need Your Love\" e \"Turn It Up and Down\".\nNel 2005 \u00e8 stato ristampato con l'aggiunta di Helyom Halib (brano del 1988) e Festival Megamix, traccia che comprende versioni remix dei brani Move on Baby, U &amp; Me e U Got 2 Let the Music.\nQuattro i singoli estratti, \"Tell Me the Way\", \"I Need Your Love\", \"Do You Run Away Now\", e \"Turn It Up and Down\". Il singolo \"Back in your life\" \u00e8 stato pubblicato nel gennaio 1996 solo in certi stati.\nTracce.\nCD Mercury 532 626-2 (PolyGram) / EAN 0731453262621 1996\nVersione 1997.\nCD 2\nEdizione\" - 2005.\nCD ZYX\" - 20393-2 (ZYX) / EAN\" - 0090204488124 "}
{"id": "3979292", "revid": "287204", "url": "https://it.wikipedia.org/wiki?curid=3979292", "title": "Martin Svagerko", "text": ""}
{"id": "3979293", "revid": "252105", "url": "https://it.wikipedia.org/wiki?curid=3979293", "title": "Reparto Analisi Criminologiche", "text": ""}
{"id": "3979302", "revid": "123876093", "url": "https://it.wikipedia.org/wiki?curid=3979302", "title": "Never Forget (Lena Katina)", "text": "Never Forget \u00e8 il singolo di debutto da solista della cantante russa Lena Katina, pubblicato il 4 agosto 2011. \nDescrizione.\nLa canzone, inizialmente nota come \"Never Forget You\", \u00e8 una traccia pop rock di cui Lena \u00e8 anche coautrice, ed \u00e8 contenuta nell'album di debutto da solista della cantante \"This Is Who I Am\", di cui costituisce la dodicesima traccia. Il singolo raggiunge la 244 posizione in Russia, dove vince anche il premio per \"miglior video dell'anno 2011\" su MTV Russia. \nDel brano esiste anche una versione spagnola dal titolo \"No Voy A Olvidarte\", contenuta nell'album \"Esta Soy Yo\".\nVideo musicale.\nIl video della canzone, diretto da James Cox, rappresenta il funerale del gruppo t.A.T.u. e la rinascita artistica da solista di Lena. Esso costituisce, inoltre, la continuazione dell'ultimo video del duo, \"Snowfalls\", nel quale Lena e l'ex-partner Yulia Volkova morivano scontrandosi in moto, e inizia, infatti, mostrando entrambe giacere in un obitorio. A questo punto appare il fantasma di Lena che, dopo essersi reso conto della situazione, inizia a dirigersi verso la stanza in cui si tiene il funerale. Qui, una volta raggiunte le bare, abbassa la propria foto e d\u00e0 un bacio d'addio a quella raffigurante l'ex-collega. La scena si sposta all'esterno del cimitero, dove sono ora presenti le lapidi delle due cantanti, dalle quali Lena raccoglie due mazzi di rose rosse, che sparge lungo il suo cammino mentre si allontana su un'automobile. \nIl video \u00e8 stato pubblicato in due versioni, di cui una censurata, nella quale sono state oscurate le nudit\u00e0 presenti nelle scene iniziali della versione integrale. Un particolare 'remix-video' \u00e8 stato creato, inoltre, per la versione del brano mixata da Dave Aud\u00e9.\n\"Never Forget\" (EP con Dave Aud\u00e9).\nIl 12 marzo 2012 \u00e8 stato pubblicato, tramite la casa di produzione Audacious Records, l'EP \"Never Forget\", contenente, tra le altre tracce, il remix di Dave Aud\u00e9, pubblicato da quest'ultimo come singolo [featuring Lena Katina], e che raggiunge la posizione numero 1 nella classifica statunitense US Hot Dance Club Play, la numero 5 nella Hot 100 Dance Chart in Brasile, la numero 11 in Italia e la numero 1 in Grecia nella classifica Greece Billboard Dance Chart."}
{"id": "3979304", "revid": "767487", "url": "https://it.wikipedia.org/wiki?curid=3979304", "title": "Raja Casablanca 2011-2012", "text": "Questa voce raccoglie le informazioni riguardanti la Raja Casablanca nelle competizioni ufficiali della stagione 2011-2012.\nRisultati.\nCAF Champions League.\nSedicesimi di finale.\nAndata:\nRitorno:"}
{"id": "3979307", "revid": "287204", "url": "https://it.wikipedia.org/wiki?curid=3979307", "title": "Delta Crateris", "text": "Delta Crateris (\u03b4 Crateris / \u03b4 Crt), conosciuta anche con il nome tradizionale di Labrum, \u00e8 una stella nella costellazione del Cratere. Di magnitudine apparente +3,56, \u00e8 la stella pi\u00f9 brillante di questa costellazione. Dista 195 anni luce dal sistema solare.\nCaratteristiche fisiche.\nDelta Crateris \u00e8 una gigante arancione di tipo spettrale K0III avente un suo raggio 22 volte quello solare e una astronomia 170 volte superiore. Come altre stelle di questo tipo ha un nucleo di elio dove questo elemento chimico viene trasformato in carbonio ed ossigeno tramite il processo tre alfa.\nHa una bassa metallicit\u00e0 ed una velocit\u00e0 relativa rispetto al Sole di 68\u00a0km/s, superiore al normale, il che fa pensare che la stella provenga dall'alone galattico, ossia da una regione antica della Via Lattea dove la presenza di elementi pesanti \u00e8 inferiore."}
{"id": "3979319", "revid": "767487", "url": "https://it.wikipedia.org/wiki?curid=3979319", "title": "Gabriele Ostinelli", "text": "Eletto deputato alle elezioni del 1992 e del 1994, viene poi ricandidato sempre dalla Lega per il Senato alle elezioni del 1996, perdendo per\u00f2 nel collegio di Como contro Gianfranco Miglio, ex leghista sostenuto dal Polo per le Libert\u00e0.\n\u00c8 il padre dell'arbitro di calcio Emilio Ostinelli."}
{"id": "3979323", "revid": "1543377", "url": "https://it.wikipedia.org/wiki?curid=3979323", "title": "Shigemaru Takenokoshi", "text": "Carriera.\nCalciatore.\nAttaccante, esord\u00ec nel club calcistico dell'universit\u00e0 Imperiale di Tokyo dove gioc\u00f2 dal 1925 fino al 1930, anno in cui consegu\u00ec la laurea. Nonostante avesse interrotto la carriera nelle squadre di club, Takenokoshi continu\u00f2 negli anni successivi ad essere convocato per la nazionale maggiore (in cui disput\u00f2 cinque incontri tra il 1925 e il 1936) prendendo parte alla rappresentativa dei Giochi Olimpici di Berlino.\nAllenatore.\nSubito dopo il conseguimento della laurea, Takenokoshi esercit\u00f2 la professione di docente di educazione fisica all'universit\u00e0 di Tokyo ottenendo, gi\u00e0 nel 1934 e in seguito nel biennio 1938-1940, l'incarico di commissario tecnico della nazionale. Riassunse tale incarico nel periodo tra il 1951 e il 1959 (salvo una breve parentesi nel 1957), guidando la rappresentativa alle Olimpiadi di Melbourne del 1956.\nDirigente.\nPresente sin dal 1929 nei quadri dirigenziali della JFA, fu chiamato a presiederla dopo il secondo conflitto mondiale (durante il quale fu arruolato come ufficiale di marina). Si ritir\u00f2 da tutti gli incarichi nel 1974: dopo la sua morte, avvenuta nel 1980, fu incluso nella \"Japan Football Hall of Fame\"."}
{"id": "3979328", "revid": "121136057", "url": "https://it.wikipedia.org/wiki?curid=3979328", "title": "Virginio Bracci", "text": "Biografia.\nIl padre fu scultore di grande fama, noto tra l'altro per la realizzazione del gruppo scultoreo centrale della Fontana di Trevi. La madre Faustina era figlia di Francesco Mancini, pittore insigne.\nCollabor\u00f2 certamente con il padre alla Fontana e lo influenz\u00f2 con le sue idee illuministe, come emerge dall'esame del gruppo scultoreo. Le figure dei due cavalli, di aristotelica memoria, si scostano dal bozzetto del Maini.\nRicopr\u00ec la carica di Principe del Consiglio del Buon Governo.\nTra le sue molte opere, merita particolare attenzione la costruzione della citt\u00e0 di Servigliano, una volta Villa Clementina. Unica opera realizzata in Italia di citt\u00e0 a pianta unica secondo le moderne dottrine illuministiche. \nAiut\u00f2 il giovane Canova agli inizi della carriera, di cui rimase sempre ottimo amico.\nPresso l'accademia di San Luca \u00e8 conservato un autoritratto della figlia Faustina minore, mentre dipinge il volto del vecchio amico del padre.\nMor\u00ec a Roma nel 1815 e fu sepolto nella Basilica di San Marco Evangelista al Campidoglio."}
{"id": "3979329", "revid": "38120", "url": "https://it.wikipedia.org/wiki?curid=3979329", "title": "Hannah Montana (personaggio)", "text": ""}
{"id": "3979330", "revid": "1494169", "url": "https://it.wikipedia.org/wiki?curid=3979330", "title": "Greim", "text": ""}
{"id": "3979332", "revid": "116400306", "url": "https://it.wikipedia.org/wiki?curid=3979332", "title": "Ere rabbiniche", "text": ""}
{"id": "3979334", "revid": "247222", "url": "https://it.wikipedia.org/wiki?curid=3979334", "title": "War In Heaven", "text": ""}
{"id": "3979343", "revid": "465576", "url": "https://it.wikipedia.org/wiki?curid=3979343", "title": "Cassandra Alexandra", "text": " \u00e8 un personaggio della serie videoludica \"Soulcalibur\" della Namco. Fa la sua prima apparizione in \"Soulcalibur II\". Cassandra \u00e8 inoltre un personaggio sbloccabile in \"Smash Court Tennis Pro Tournament 2\".\nIl personaggio.\nAspetto fisico e carattere.\nCassandra si presenta come una ragazza di bell'aspetto con i capelli biondi e a caschetto. In \"Soulcalibur II\" e \"Soulcalibur III\" indossa un abitino bianco e azzurro che termina a mo' di gonna, pantacollant, un cerchietto, guanti e stivaletti. In \"Soulcalibur IV\" e \"\" il suo aspetto diviene pi\u00f9 aggressivo e provocante: porta ora una vistosa scollatura, le sue gambe sono coperte da lunghissimi stivali bianchi, indossa due spallacci metallici, mentre i suoi capelli, divenuti pi\u00f9 lunghi, sono decorati da un fiocco scuro. \u00c8 armata di una spada corta e di uno scudo (Omega Sword &amp; Nemea Shield in \"Soulcalibur II\" e Digamma Sword &amp; Nemea Shield a partire dai capitoli successivi). Cassandra \u00e8 stata progettata per essere molto pi\u00f9 determinata di Sophitia ma meno umile. A differenza di sua sorella, che trae il potere da Efesto, Cassandra conta solo sulle proprie forze.\nBiografia.\nIn qualit\u00e0 di sorella di Sophitia Alexandra, anche Cassandra \u00e8 determinata nella distruzione della spada Soul Edge. In \"Soulcalibur III\" riceve delle nuove armi da suo cognato Rothion, che la rendono pi\u00f9 potente. In \"Soulcalibur IV\" incontra un uomo che \u00e8 posseduto da un frammento di Soul Edge e, dopo averlo sconfitto, questi le rivela che c'\u00e8 una \"pietra sacra\" che sprigiona malvagit\u00e0. Si dirige cos\u00ec ad Ostrheinsburg, dove viene a sapere che l\u00ec pu\u00f2 nascondersi la \"pietra sacra\", al fine di distruggerla.\nNella storia alternativa di \"Soulcalibur: Broken Destiny\", Cassandra \u00e8 alla ricerca di una pozione per curare il padre di Hilde. Aiuta cos\u00ec la ragazza a curare il padre e si allea a Dampierre mentre Hilde viene brevemente rapita.\nIn \"Soulcalibur V\", Cassandra non appare come personaggio giocabile. Tuttavia viene menzionata nell'artbook ufficiale del gioco, che informa della sparizione misteriosa del personaggio nel \"Chaos Astrale\" dopo aver scoperto il corpo incosciente della sorella nel castello di Ostrheinsburg.\nModalit\u00e0 di gioco.\nNel sito \"GameSpy\" \u00e8 stata messa in evidenza la somiglianza fra il gameplay di Cassandra e quello della sorella; tuttavia venne dichiarato che \"grazie ad alcuni cambiamenti intelligenti, (Cassandra) sembra una ragazza completamente nuova sotto molti aspetti importanti.\" In \"Soulcalibur IV\" Cassandra \u00e8 cambiata ulteriormente divenendo, rispetto alla sorella, pi\u00f9 abile nelle battaglie a breve distanza; di conseguenza gli attacchi a lungo raggio ne risentono a livello di effetto. In compenso la difesa \u00e8 aumentata considerevolmente sia per gli attacchi lunghi che per quelli brevi.\nArmi.\nOmega Sword e Nemea Shield sono le due armi principali di Cassandra nel solo \"Soulcalibur II\". Forgiate da Efesto, la prima \u00e8 una spada argentata mentre il secondo \u00e8 uno scudo circolare blu decorato con la lettera greca \u03a9 (omega).\nDigamma Sword e Nemea Shield sono le armi standard usate da Cassandra in \"Soulcalibur III\" e \"Soulcalibur IV\". Cassandra sar\u00e0 infatti costretta a sostituire la spada Omega, distrutta in seguito alle vicende di \"Soulcalibur II\", con la spada Digamma. \u00c8 composta da un'elegante spada corta e uno scudo rosa decorato da un motivo curvilineo. Entrambe le due armi saranno sbloccabili in \"Soulcalibur: Lost Swords\", dove verranno per\u00f2 utilizzate da Sophitia.\nLo Spiked Shield \u00e8 uno scudo munito di spuntone che ha buone capacit\u00e0 offensive ma scarsa difesa. \u00c8 un'arma sbloccabile in \"Soulcalibur II\".\nDark Blade\nDark Blade \u00e8 un kit di spada e scudo dall'aspetto sinistro e con la lama intrisa di veleno. Sebbene vanti una buona portata e sia in grado di infliggere danno ai nemici in parata, quest'arma \u00e8 debole in difesa. \u00c8 apparsa come arma sbloccabile in \"Soulcalibur II\", \"III\" e \"IV\" e prende il nome di \"Elemental Blade\" in \"Soulcalibur: Lost Swords\", dove viene utilizzata da Sophitia.\nDark Blade\nMetesashi \u00e8 un'arma potente in difesa, ma scarsa in attacco apparsa nel solo \"Soulcalibur II\".\nSpine Blade\nSpine Blade \u00e8 una spada di portata limitata ma efficace e in grado di infliggere danno al nemico bloccante. \u00c8 apparsa in \"Soulcalibur II\" e \"III\" mentre in \"Soulcalibur IV\" si ripresenta con il nome \"Spine Blade &amp; Ivan the Terrible\".\nSpine Blade\nKatbalger \u00e8 una spada combinata con uno scudo simile al \"Nemea Shield\", ma di colore rosso. \u00c8 in grado di far guadagnare vita a Cassandra quando essa infligge danno, ma l'effetto termina dopo pochi attacchi. Essendo apparsa in \"Soulcalibur II\", \"III\" (con il nome \"The Ancient Weapon\") e \"IV\" \u00e8 una delle armi pi\u00f9 ricorrenti di Cassandra. In \"Soulcalibur III\" viene inoltre utilizzata dal personaggio bonus Abelia.\nRed Crystal Rod e Red Line Shield \u00e8 uno scudo di colore scuro abbinato ad un'asticella decorata da un cristallo. Arma in grado di curare il suo possessore, \u00e8 pressoch\u00e9 identica al \"Blue Crystal Rod\" di Sophitia. \u00c8 finora apparsa in \"Soulcalibur II\".\nDigamma Sword e Nemea Shield\nIvan the Terrible \u00e8 un'arma efficace, ma il suo possessore perde vita con il trascorrere del tempo. Appare in \"Soulcalibur II\" e III mentre in \"Soulcalibur IV\" si ripresenta con il nome \"Spine Blade &amp; Ivan the Terrible\".\nLa Soul Edge (Completa) \u00e8 la mostruosa spada leggendaria Soul Edge che ha assunto le sembianze di una spada corta e uno scudo. \u00c8 un'arma molto efficace, ma consuma la vita di Cassandra durante il combattimento. Appare nel solo \"Soulcalibur II\".\nValkyrie \u00e8 l'arma pi\u00f9 potente di Cassandra avendo elevatissime percentuali di attacco e difesa, oltre a permettere al suo possessore di guadagnare vita durante lo scontro. Appare in \"Soul Blade\", \"Soulcalibur II\", e \"Soulcalibur III\", dove viene utilizzata anche dal personaggio bonus Abelia.\nKeepsake (\"ricordo\") \u00e8 l'arma \"scherzo\" di Cassandra in \"Soulcalibur II\". Si presenta simile a Omega Sword &amp; Nemea Shield, ma ha l'aspetto danneggiato. \u00c8 una delle armi pi\u00f9 deboli di Cassandra.\nEsattamente come Keepsake, Broken Sword \u00e8 un'arma scherzo dall'aspetto molto consumato. Appare in \"Soulcalibur III\" e quando colpisce il nemico emette un suono buffo.\nBaker's Daughter \u00e8 un cesto per il pane combinato con un matterello. Trattandosi dell'arma \"scherzo\" di Cassandra in \"Soulcalibur IV\", \u00e8 molto debole. Viene inoltre utilizzata da Pyrrha e Pyrrha \u03a9 in \"Soulcalibur V\".\nSoul Calibur (Sword &amp; Shield) \u00e8 la leggendaria \"Soul Calibur\" che ha assunto la forma di una spada e uno scudo. Certamente l'arma pi\u00f9 potente di Cassandra in \"Soulcalibur IV\" e \"Soulcalibur: Broken Destiny\", viene anche utilizzata dalla sorella Sophitia in \"Soulcalibur III\" e dal nipote Patroklos in \"Soulcalibur V\". Viene inoltre adottata da Elysium in \"Soulcalibur V\" quando emula lo stile di combattimento di Pyrrha e Pyrrha \u03a9.\nThe Ancient \u00e8 un'arma identica alla Katzbalger, ma di colore azzurro. Appare in \"Soulcalibur III\" e ha le stesse caratteristiche di un'arma standard.\nOriginal Omega Sword e Owl Shield\nOwl Shield\nFire Blade\nIcicle\nModified Digamma Sword e Nemea Shield\nAccoglienza.\nCassandra ha ricevuto giudizi pressoch\u00e9 positivi in siti internet e riviste specializzate. \nCassandra \u00e8 risultato un personaggio molto amato dai fan e molto discusso nei forum online. Molte animazioni di Cassandra sono state fatte manualmente, mescolate al motion capture. In un volume uscito nel 2003 di \"PlayStation Magazine\", Cassandra \u00e8 stata inserita in una lista includente le \"ragazze dei videogiochi dell'estate\", mentre nel sito \"GamesRadar\" \u00e8 stata citata fra i migliori cameo dei videogiochi per la sua apparizione in \"Smash Court Tennis Pro Tournament 2\". In una classifica stilata da \"IGN\" si \u00e8 piazzata all'ottavo posto fra i migliori personaggi della serie."}
{"id": "3979344", "revid": "116799393", "url": "https://it.wikipedia.org/wiki?curid=3979344", "title": "Agontano", "text": "L'agontano o grosso agontano \u00e8 stata una moneta del libero comune di Ancona durante il basso medioevo, nel XIII e nel XIV secolo. Era un grosso d'argento con lega di 965 millesimi ed aveva il diametro di 18-22 millimetri e il peso di 2,04-2,42 grammi. Il valore era di un soldo. \nOrigine.\nLe prime notizie sulla monetazione di Ancona medievale sono del XII secolo. La citt\u00e0 inizi\u00f2 a battere moneta non per concessione imperiale o papale, bens\u00ec per decisione autonoma. Secondo alcune tradizioni la citt\u00e0 batteva moneta su concessione dell'Impero bizantino, in seguito alla fedelt\u00e0 dimostrata durante l'assedio del 1173, ma la notizia \u00e8 tarda e non supportata da fonti. La moneta, detta anche \"grosso agontano\", ebbe un grande successo e fu imitata in tutte le Marche ed anche in Emilia-Romagna, Toscana, Lazio ed Abruzzo. Zecche che emisero imitazioni furono ad esempio quelle di Ascoli, Atri, Bologna, Camerino, Chieti, Civitaducale, Massa Marittima, Ravenna, Rimini, Volterra, Pesaro, Ferrara.\nAgontano aureo.\nMeno conosciuto di quello in argento, esistette anche l'agontano in oro; chiamato anche \"ducato\", se ne ha notizia da documenti del sec. XIV, ma gli esemplari a noi conservati sono del periodo a cavallo tra il XV e il XVI secolo. Fu emesso durante i pontificati di Paolo II, Sisto IV, Innocenzo VIII, Alessandro VI, Giulio II, Leone X, Adriano VI.\nAspetto.\nSul dritto l'agontano presenta una croce patente racchiusa da un cerchio intorno al quale \u00e8 la scritta \"DE ANCONA\". Sul rovescio \u00e8 rappresentato San Ciriaco, protettore della citt\u00e0, in abiti da vescovo greco, con pastorale e in gesto di benedire; intorno ad esso \u00e8 la scritta \"P.P.S.QUIRIACUS\". La testa del santo con l'aureola e le gambe interrompono il cerchio che racchiude il resto del corpo.\nL'abbreviazione \"PPS Quiriacus\" \u00e8 interpretata \"Perpetuus Patronus Sanctus Quiriacus\", ma c'\u00e8 stato anche chi ha letto \"Sanctus Quiriacus Papa de Ancona\" (iniziando a leggere dalla lettera S)\nPer i seguenti caratteri si distingue dalle altre monete emesse dalla zecca anconitana."}
{"id": "3979350", "revid": "729019", "url": "https://it.wikipedia.org/wiki?curid=3979350", "title": "Charimkotan", "text": "Charimkotan (in russo \u0425\u0430\u0440\u0438\u043c\u043a\u043e\u0442\u0430\u043d; in giapponese \u6625\u725f\u53e4\u4e39\u5cf6, Harimukotan-t\u014d o \u52a0\u6797\u53e4\u4e39, Karinkotan-t\u014d) \u00e8 un'isola russa che fa parte dell'arcipelago delle Isole Curili ed \u00e8 situata tra il Mare di Ochotsk e l'Oceano Pacifico settentrionale. Amministrativamente fa parte del Severo-Kuril'skij rajon dell'oblast' di Sachalin, nel Circondario federale dell'Estremo Oriente. Il suo nome viene dalla lingua ainu e significa \u00abvillaggio dei molti \"Cardiocrinum\"\u00bb. L'isola \u00e8 disabitata.\nGeografia.\nCharimkotan si trova nella parte settentrionale delle isole Curili, a sud di Onekotan, da cui \u00e8 separata dallo stretto di Krenicyn (\u043f\u0440\u043e\u043b\u0438\u0432 \u041a\u0440\u0435\u043d\u0438\u0446\u044b\u043d\u0430, \"proliv Krenicyna\"), largo 15\u00a0km. A sud-ovest, a 29\u00a0km, si trova l'isola di \u0160ia\u0161kotan, separata dallo stretto di Severgin. Charimkotan ha una forma ovale, con una lunghezza di 12\u00a0km e una larghezza di 8\u00a0km. La sua superficie \u00e8 di 68\u00a0km\u00b2. Sull'isola ci sono corsi d'acqua, e laghi d'acqua dolce (a est e a nord-ovest).\nIl vulcano.\nL'isola \u00e8 costituita da uno stratovulcano dormiente, il Severgin (\u0432\u0443\u043b\u043a\u0430\u043d \u0421\u0435\u0432\u0435\u0440\u0433\u0438\u043d\u0430, \"vulcan Severgina\"), la cui altezza \u00e8 di 1.145\u00a0m s.l.m., 1.157\u00a0m secondo altre fonti. Il monte \u00e8 caratterizzato da due crateri vulcanici a forma di ferro di cavallo a causa di avvenuti crolli, prove dei quali possono essere viste sulle penisole ad est e nord-ovest, che sono state formate dai detriti. Ci sono registrazioni di eruzioni nel 1713, 1846, 1848(?), 1883, 1931; l'ultima eruzione risale al 1933 quando il crollo del cono del Severgin ha portato in mare una valanga di detriti che hanno causato uno \"tsunami\", che ha raggiunto Paramu\u0161ir e Onekotan causando la morte di due persone. Il percorso dei detriti \u00e8 visibile nelle immagini satellitari.\nIl vulcano ha preso il nome del mineralogista russo Vasilij Mihajlovi\u010d Severgin (\u0412\u0430\u0441\u0438\u043b\u0438\u0439 \u041c\u0438\u0445\u0430\u0439\u043b\u043e\u0432\u0438\u0447 \u0421\u0435\u0432\u0435\u0440\u0433\u0438\u043d, 1765-1826).\nFauna e flora.\nSull'isola ci sono volpi e piccoli roditori e sulla costa foche dagli anelli e leoni marini di Steller. La vegetazione \u00e8 caratterizzata da macchie di \"Pinus pumila\", \"Empetrum\" e lampone artico. Le coste sono ricche di \"Laminaria\", una specie delle alghe brune.\nStoria.\nCharimkotan era abitata dal popolo degli Ainu al momento del contatto con gli europei, gli abitanti si sostenevano con la pesca e la caccia e coltivando i bulbi commestibili del \"Cardiocrinum\". I resti del villaggio di Severgino sono visibili a nord dell'isola.\nL'isola appare su una mappa ufficiale dei territori del clan Matsumae, un dominio feudale del periodo Edo in Giappone (1644), domini confermati ufficialmente dallo shogunato Tokugawa nel 1715. Successivamente la sovranit\u00e0 pass\u00f2 all'Impero russo, in base ai termini del Trattato di Shimoda nel 1855.\nNel 1875, la sovranit\u00e0 fu trasferita all'Impero giapponese con il Trattato di San Pietroburgo insieme al resto delle isole Curili. Amministrativamente l'isola faceva parte della sottoprefettura di Nemuro, nella prefettura di Hokkaid\u014d.\nDopo la seconda guerra mondiale, l'isola pass\u00f2 sotto il controllo dell'Unione Sovietica e attualmente fa parte della Federazione Russa."}
{"id": "3979352", "revid": "640389", "url": "https://it.wikipedia.org/wiki?curid=3979352", "title": "Atletica leggera ai Giochi della XXX Olimpiade - 100 metri piani maschili", "text": "Ai Giochi della XXX Olimpiade, che si sono tenuti a Londra nel 2012, la competizione dei 100 metri piani maschili si \u00e8 svolta il 4 e il 5 agosto presso lo Stadio Olimpico di Londra.\nLa gara.\nUsain Bolt \u00e8 il pi\u00f9 forte velocista in circolazione.\nL'unico che pu\u00f2 insidiarlo \u00e8 Yohan Blake, giamaicano come lui, che lo ha battuto ai campionati nazionali (9\"75 contro 9\"86), stabilendo il miglior tempo della stagione.\nNel primo turno si mette in luce lo statunitense Justin Gatlin, che ferma i cronometri su 9\"97. Fa ancora meglio il connazionale Ryan Bailey: il suo 9\"88 (primato personale) \u00e8 il tempo pi\u00f9 veloce mai corso in una batteria. I tre giamaicani (Bolt, Blake e Asafa Powell) passano il turno vincendo la rispettiva batteria.\nLe semifinali si disputano con la nuova formula: tre serie con la qualificazione diretta per i primi due. Vengono ripescati i due migliori tempi.\nNella prima, Gatlin batte Powell (che finisce terzo ma \u00e8 ripescato); nella seconda Bolt batte Bailey; nella terza Blake batte Tyson Gay. I tempi dei vincitori sono tutti inferiori a 9\"90. Il migliore \u00e8 Gatlin con 9\"82. Il primo dei non qualificati, il trinidegno Keston Bledman, stabilisce un record: il suo 10\"04 \u00e8 il tempo pi\u00f9 veloce della storia per un atleta non qualificato alla finale olimpica.\nIn finale Usain Bolt non lascia nessuna possibilit\u00e0 agli avversari. Il suo tempo di 9\"63 \u00e8 il migliore mai corso alle Olimpiadi. Bolt migliora il suo precedente record olimpico di 6 centesimi. Yohan Blake (9\"75) giunge secondo distanziato di un metro eguagliando il primato personale. Dopo i due giamaicani seguono i tre americani, con Gatlin che acciuffa il bronzo per un centesimo su Gay. Anche Gatlin stabilisce il proprio record personale. Sbaglia totalmente gara Powell, che giunge ottavo (passa il traguardo rialzato).\nUsain Bolt \u00e8 il secondo atleta nella storia olimpica a confermarsi campione sui 100 metri (prima di lui c'era riuscito solo lo statunitense Carl Lewis, medaglia d'oro nel 1984 e nel 1988).&lt;br&gt;\nSette atleti su otto hanno corso in meno di 10 secondi, facendo di questa gara una delle pi\u00f9 veloci di sempre. I tempi degli atleti classificati dal terzo al settimo posto sono i migliori mai registrati per le rispettive posizioni.\nBatterie preliminari.\nSabato 4 agosto.\nSi qualificano per il secondo turno i primi 2 classificati di ogni batteria. Vengono ripescati i 2 migliori tempi degli esclusi.\n1\u00aa Batteria.\nOre 10:00.\n2\u00aa Batteria.\nOre 10:08.\n3\u00aa Batteria.\nOre 10:16.\n4\u00aa Batteria.\nOre 10:24.\nBatterie qualifiche.\nSabato 4 agosto.\nSi qualificano per il turno successivo i primi 3 classificati di ogni batteria. Vengono ripescati i 3 migliori tempi degli esclusi.\n1\u00aa Batteria.\nOre 12:30.\n2\u00aa Batteria.\nOre 12:38.\n3\u00aa Batteria.\nOre 12:46.\n4\u00aa Batteria.\nOre 12:54.\n5\u00aa Batteria.\nOre 13:02.\n6\u00aa Batteria.\nOre 13:10.\n7\u00aa Batteria.\nOre 13:18.\nSemifinali.\nDomenica 5 agosto.&lt;br&gt;\nSi qualificano per la finale i primi due classificati di ogni batteria (Q). Vengono ripescati i due tempi migliori degli esclusi (q).\n1\u00aa Batteria.\nOre 19:45.\n2\u00aa Batteria.\nOre 19:53.\n3\u00aa Batteria.\nOre 20:01.\nFinale.\nLa finale si \u00e8 svolta domenica 5 agosto alle ore 21:50."}
{"id": "3979356", "revid": "287204", "url": "https://it.wikipedia.org/wiki?curid=3979356", "title": "Uhlmann", "text": ""}
{"id": "3979358", "revid": "48717437", "url": "https://it.wikipedia.org/wiki?curid=3979358", "title": "Uhlman", "text": ""}
{"id": "3979361", "revid": "1368446", "url": "https://it.wikipedia.org/wiki?curid=3979361", "title": "Lancillotto 008", "text": "Lancillotto 008 (\"Lancelot Link, Secret Chimp\") \u00e8 una serie televisiva statunitense, ideata da Stan Burns e Mike Marmer, andata in onda dal 1970 al 1972 su ABC. Parodia dei film di spionaggio, ha come protagonisti scimmie che agiscono come uomini, doppiate da attori.\nTrama.\nLa serie presenta alcuni scimpanz\u00e9 nel ruolo di agenti segreti, tra cui il protagonista Lancillotto, la sua collega Mata Hairi ed il loro capo Darwin, che dirige l'A.P.E, (Agency to Prevency Evil) in lotta con l'associazione C.H.U.M.P, (Criminal Headquasters for Underground Master Plan) guidata da un malvagio scimpanz\u00e9 detto il Barone Von Macel e i suoi aiutanti, Creto e Wang Fu. Altri temibili avversari di Lancillotto sono il balbuziente dottor Stranamente, il brigante Al\u00ec Bel Vist e la Gialla Mandarina. Quando non \u00e8 impegnato nell'A.P.E., Lancillotto suona in una banda musicale, formata anch'essa da scimmie.\nSigla.\nLa sigla italiana del telefilm, firmata da Claudio Daiano e Angelo Valsiglio, \u00e8 cantata da Lino Toffolo."}
{"id": "3979362", "revid": "1543377", "url": "https://it.wikipedia.org/wiki?curid=3979362", "title": "Battery grip", "text": "Il battery grip \u00e8 una impugnatura supplementare per le fotocamere reflex (ma a volte \u00e8 un accessorio disponibile anche per altri tipi di fotocamere, come le mirrorless) che contiene al suo interno una o pi\u00f9 batterie di riserva. Il battery grip si inserisce nella parte inferiore della fotocamera utilizzando la filettatura per il treppiede. Attraverso dei contatti elettrici viene trasferita l'energia alla fotocamera e viene garantito il funzionamento dei comandi. Sul battery grip sono infatti presenti anche i principali tasti e ghiere di controllo della fotocamera (pulsante di scatto, pulsante della compensazione dell'esposizione, ghiera dei tempi e dei diaframmi, ecc.), per facilitarne l'utilizzo in verticale.\nFunzioni.\nLe principali funzioni del battery grip sono:"}
{"id": "3979365", "revid": "767487", "url": "https://it.wikipedia.org/wiki?curid=3979365", "title": "Mile\u010d", "text": "Mile\u010d \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3979366", "revid": "287204", "url": "https://it.wikipedia.org/wiki?curid=3979366", "title": "Milec", "text": ""}
{"id": "3979369", "revid": "287204", "url": "https://it.wikipedia.org/wiki?curid=3979369", "title": "Buso (disambigua)", "text": "Buso"}
{"id": "3979374", "revid": "767487", "url": "https://it.wikipedia.org/wiki?curid=3979374", "title": "Mil\u00ednov", "text": "Mil\u00ednov \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3979375", "revid": "287204", "url": "https://it.wikipedia.org/wiki?curid=3979375", "title": "Milinov", "text": ""}
{"id": "3979376", "revid": "61051", "url": "https://it.wikipedia.org/wiki?curid=3979376", "title": "Breda A.16", "text": ""}
{"id": "3979380", "revid": "665277", "url": "https://it.wikipedia.org/wiki?curid=3979380", "title": "Indi\u00f1ados", "text": ""}
{"id": "3979381", "revid": "1718925", "url": "https://it.wikipedia.org/wiki?curid=3979381", "title": "Mauro Carbone", "text": "Dal 2009 \u00e8 professore ordinario di Filosofia presso la Facolt\u00e0 di Filosofia dell'Universit\u00e0 Jean Moulin Lyon 3 di Lione, dove insegna Estetica, Teoria delle immagini, Cultura visuale; dal 2012 al 2017 \u00e8 stato membro senior dell'Institut Universitaire de France, di cui ora \u00e8 membro onorario. Si occupa principalmente di questioni di estetica contemporanea. Collabora con l\u2019inserto N\u00f2va de \"Il Sole 24 ore\"\".\"\nBiografia.\nMauro Carbone si laurea nel 1980 in Storia della Filosofia Contemporanea presso l'Universit\u00e0 degli Studi di Bologna con la tesi dal titolo \"Il problema del soggetto nella storia: Merleau-Ponty e il marxismo\". Nel 1985 consegue il Diploma di Perfezionamento in Metodologia della Ricerca filosofica e Filosofia delle scienze presso l'Universit\u00e0 degli Studi di Padova. Nel 1990 ottiene il dottorato di ricerca presso l'Institut Sup\u00e9rieur de Philosophie dell'Universit\u00e9 Catholique de Louvain, in Belgio, con la tesi dal titolo \"\u00c0 partir de C\u00e9zanne et de Proust. La philosophie de l'expression de Maurice Merleau-Ponty\", premiata dall'Acad\u00e9mie Royale de Belgique. Dal 1994 \u00e8 stato ricercatore presso l'Universit\u00e0 degli Studi di Milano, dove nel 2001 \u00e8 diventato professore associato di Estetica, inaugurando tre anni pi\u00f9 tardi la cattedra di Estetica Contemporanea, che ha tenuto sino al 2009. Carbone \u00e8 l'ideatore della rivista \"Chiasmi International. Pubblicazione trilingue intorno al pensiero di Merleau-Ponty\" di cui \u00e8 condirettore sin dalla fondazione avvenuta nel 1999. \u00c8 stato professore invitato in Francia, in Messico, alla New School for Social Research di New York (2007), all'Universit\u00e0 Beida di Pechino (2009) e a quella cinese di Hong Kong (2010). Nella primavera del 2005 \u00e8 stato fellow dell'Italian Academy for Advanced Studies presso la Columbia University di New York e nella primavera del 2011 Distinguished Visiting International Scholar presso l'Universit\u00e0 del Rhode Island. Nel 2005 ha scritto, in collaborazione con Paolo Bignamini, \"Condann\u00e0ti alla libert\u00e0\", adattamento teatrale del romanzo di Sartre \"L'et\u00e0 della ragione\", che \u00e8 stato messo in scena in quello stesso anno. Tra il 2008 e il 2010 \u00e8 stato tra i fondatori e direttori dell'European Network in Contemporary French Philosophy (ENCFP) insieme con Miguel de Beistegui, University of Warwick (UK), A. Davidson, Universit\u00e0 degli Studi di Pisa (IT) e F. Worms, \u00c9cole Normale Sup\u00e9rieure (FR), il quale, con il sostegno del \u00abLeverhulme Trust\u00bb, ha organizzato un Programma internazionale di ricerca sulla filosofia del XX secolo in Francia concentrandolo su alcune delle sue figure pi\u00f9 importanti e sulle parole-chiave \u00abl'essere, la vita, il concetto\u00bb. Dal 2002 dirige la collana filosofica italo-francese \u00abL'occhio e lo spirito. Estetica, fenomenologia, testi plurilingui / L'\u0153il et l'esprit. Esth\u00e9tique, ph\u00e9nom\u00e9nologie, textes plurilingues\u00bb per Mimesis Edizioni.\nAree di Studio.\nMauro Carbone ha inizialmente concentrato i suoi studi sulla fenomenologia di Maurice Merleau-Ponty, indagandone il duplice ma unitario significato estetico di riflessione filosofica sull'esperienza percettiva e sull'esperienza artistica attraverso l'esame del parallelo interesse manifestato da Merleau-Ponty per l'opera pittorica di Paul C\u00e9zanne e per quella letteraria di Marcel Proust. Tale indirizzo di studi si \u00e8 allargato dapprima a una pi\u00f9 vasta considerazione della fenomenologia e poi a quella del pensiero post-strutturalistico sviluppatosi in Francia, pur mantenendosi imperniato sul parallelo interesse per la riflessione filosofica sulla pittura e sulla letteratura moderne. Questo ampliamento ha inoltre condotto gli studi di Carbone ad affrontare tematiche di carattere gnoseologico e ontologico, spingendolo anche a problematizzare il tradizionale rapporto tra la filosofia e la \"non filosofia\". Pi\u00f9 recentemente, tali orientamenti hanno trovato sbocco in una riflessione sul peculiare statuto delle immagini nella nostra epoca, sulle possibili implicazioni etico-politiche del rapporto con esse e sulla dimensione ontologica dell'\"essere in comune\" che in tali implicazioni troverebbe espressione. Mauro Carbone ha curato, tra l'altro, l'edizione italiana di quattro opere di Maurice Merleau-Ponty (\"Il visibile e l'invisibile\"; \"Linguaggio Storia Natura. Corsi al Coll\u00e8ge de France, 1952-1961\"; \"La Natura. Lezioni al Coll\u00e8ge de France, 1956-1960\"; \"\u00c8 possibile oggi la filosofia? Lezioni al Coll\u00e8ge de France 1958-1959 e 1960-1961\"), di una di Jan Pato\u010dka (\"Saggi eretici sulla filosofia della storia\") e di una di Ernst Cassirer (\"Eidos ed eidolon. Il problema del bello e dell'arte nei dialoghi di Platone\").\nPensiero.\nIl pensiero di Mauro Carbone \u00e8 stato influenzato prevalentemente da quello di Maurice Merleau-Ponty, di cui ha sviluppato in maniera teoreticamente personale alcune nozioni che il filosofo francese aveva potuto soltanto abbozzare prima della sua morte improvvisa. Tra queste, spicca la nozione di \"idea sensibile\", intesa quale essenza che s'inaugura nel nostro incontro col sensibile e da questo rimane inseparabile, sedimentandosi in una peculiare temporalit\u00e0 retroflessa che Carbone chiama, con Merleau-Ponty, \"tempo mitico\". Alla prima di queste nozioni \u00e8 dedicato il dittico composto dai volumi \"Ai confini dell'esprimibile. Merleau-Ponty a partire da C\u00e9zanne e da Proust\" (1990) e \"Una deformazione senza precedenti. Marcel Proust e le idee sensibili\" (2004). Nel secondo di questi volumi Carbone porta a sintesi le implicazioni filosofiche delle nozioni sopra citate nell'originale idea di \"deformazione senza precedenti\", con cui egli intende caratterizzare il peculiare statuto che a suo avviso la deformazione assume nell'arte del XX secolo al fine di staccarsi dal principio imitativo della rappresentazione e dunque dalla \"concezione del modello inteso quale forma preliminarmente data\". Alle nozioni sopra menzionate si \u00e8 andata successivamente collegando quella di \"precessione reciproca\" tra immaginario e reale che Carbone ha proposto, sviluppando una formulazione di Merleau-Ponty, al fine di dar conto del prodursi della peculiare temporalit\u00e0 retroflessa detta \"tempo mitico\". Carbone ha cercato inoltre di sviluppare le implicazioni etico-politiche della concezione della memoria legata all'idea di \"deformazione senza precedenti\" nella sua riflessione sull'evento dell'11 settembre 2001, di cui ha sottolineato l'irriducibile carattere visivo indagandolo pertanto mediante un approccio anzitutto estetico. Egli ha altres\u00ec cercato le radici ontologiche di tali implicazioni etico-politiche nel pensiero di Maurice Merleau-Ponty, Jan Pato\u010dka e Gilbert Simondon, proponendo le nozioni di \"a-individuale\" e di \"dividuo\" per sottolineare l'intrinseco carattere relazionale (e dunque il divenire e la divisibilit\u00e0) di ogni identit\u00e0."}
{"id": "3979383", "revid": "665277", "url": "https://it.wikipedia.org/wiki?curid=3979383", "title": "Indinados", "text": ""}
{"id": "3979384", "revid": "1782831", "url": "https://it.wikipedia.org/wiki?curid=3979384", "title": "Molde Fotballklubb 2010", "text": "Questa voce raccoglie le informazioni riguardanti il Molde Fotballklubb nelle competizioni ufficiali della stagione 2010.\nStagione.\nIl Molde concluse la stagione all'undicesimo posto, che rese l'annata negativa. L'allenatore Kjell Jonevret diede le dimissioni a met\u00e0 stagione, venendo sostituito da Uwe R\u00f6sler. L'avventura in Norgesmesterskapet si concluse al terzo turno della stessa, per mano del Sogndal. L'avanzata nella Europa League fu invece arrestata dallo Stoccarda, al terzo turno di qualificazione. Il calciatore pi\u00f9 utilizzato in stagione fu Vegard Forren, con 35 presenze complessive (28 in campionato, 7 nelle coppe), mentre il miglior marcatore fu Baye Djiby Fall, che vinse la classifica marcatori della Tippeligaen con 16 reti, a cui vanno aggiunte altre 3 realizzazioni nelle coppe.\nMaglie e sponsor.\nLo sponsor tecnico per la stagione 2010 fu Umbro, mentre lo sponsor ufficiale fu Sparebanken M\u00f8re. La prima divisa era composta da una maglietta blu, con pantaloncini e calzettoni bianchi. Quella da trasferta era invece completamente bianca."}
{"id": "3979385", "revid": "76963", "url": "https://it.wikipedia.org/wiki?curid=3979385", "title": "Susanne Haworth", "text": "Ha debuttato nel 1964 nel film televisivo \"A Season in Hell\". Interpret\u00f2 poi un ruolo di primo piano nel film musicale \"Funny Things Happen Down Under\" (1965). \u00c8 nota soprattutto da attrice bambina per il ruolo di Susan Wells nella serie televisiva \"A sud dei tropici\" e per le sue apparizioni in \"Prisoner\" (1980) e \"Wandin Valley\" (1982). \u00c8 nota anche per essere una produttrice televisiva ed ha partecipato alle produzioni delle serie \"Phoenix\" e \"Janus\". \u00c8 co-proprietaria di Kuranya Pictures, una societ\u00e0 di produzione con sede a Bilgola, Nuovo Galles del Sud, con Bill Hughes."}
{"id": "3979387", "revid": "46931", "url": "https://it.wikipedia.org/wiki?curid=3979387", "title": "Sue Haworth", "text": ""}
{"id": "3979388", "revid": "46931", "url": "https://it.wikipedia.org/wiki?curid=3979388", "title": "Susan Haworth", "text": ""}
{"id": "3979389", "revid": "287204", "url": "https://it.wikipedia.org/wiki?curid=3979389", "title": "M\u00ed\u0161ov", "text": "M\u00ed\u0161ov \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3979390", "revid": "287204", "url": "https://it.wikipedia.org/wiki?curid=3979390", "title": "Misov", "text": ""}
{"id": "3979392", "revid": "46931", "url": "https://it.wikipedia.org/wiki?curid=3979392", "title": "Microbes and Men", "text": ""}
{"id": "3979394", "revid": "287204", "url": "https://it.wikipedia.org/wiki?curid=3979394", "title": "Mlad\u00fd Smolivec", "text": "Mlad\u00fd Smolivec \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3979395", "revid": "287204", "url": "https://it.wikipedia.org/wiki?curid=3979395", "title": "Mlady Smolivec", "text": ""}
{"id": "3979407", "revid": "247222", "url": "https://it.wikipedia.org/wiki?curid=3979407", "title": "Regata Pisa Pavia", "text": ""}
{"id": "3979417", "revid": "74801", "url": "https://it.wikipedia.org/wiki?curid=3979417", "title": "Arthur Lowe", "text": "Attivo a lungo sia al cinema sia in tv, divenne noto soprattutto per il ruolo del capitano George Mainwaring nella sitcom \"Dad's Army\" (1968-1977), mai trasmessa in Italia, e per quello di padre Charles, protagonista della sitcom \"Mi benedica padre\". Vinse un premio BAFTA nel 1973 per la parte svolta in \"O Lucky Man!\"."}
{"id": "3979421", "revid": "767487", "url": "https://it.wikipedia.org/wiki?curid=3979421", "title": "Mocomoco", "text": "Mocomoco \u00e8 un comune della Bolivia nella provincia di Eliodoro Camacho (dipartimento di La Paz) con 14.542 abitanti (dato 2010).\nCantoni.\nIl comune \u00e8 suddiviso in 5 cantoni (popolazione 2001):"}
{"id": "3979424", "revid": "287204", "url": "https://it.wikipedia.org/wiki?curid=3979424", "title": "Tragopan", "text": "I Tragopan o \"fagiani dai cornetti\", per il fatto che i maschi presentano due ciuffetti di piume ai lati della testa; sono un genere di uccelli di corporatura tozza e dal piumaggio variopinto.\nIl termine Tragopan deriva dall'unione delle parole greche \"Tragos\", capra e \"Pan\", divinit\u00e0 greca. Questo genere comprende 5 specie, diffuse nell'Asia sudorientale. Tutte le 5 specie hanno chiare differenze tra maschi e femmine soprattutto di piumaggio: il maschio presenta colori pi\u00f9 vistosi e forti mentre le femmine colori pi\u00f9 eleganti.\nTassonomia.\nComprende le seguenti cinque specie:"}
{"id": "3979425", "revid": "228587", "url": "https://it.wikipedia.org/wiki?curid=3979425", "title": "Bubba Watson", "text": "Biografia.\nWatson \u00e8 nato e cresciuto a Bagdad (Florida). \n\u00c8 uno dei pochi golfisti mancini ed \u00e8 noto nel circuito per la straordinaria potenza del suo drive e per la fantasia del suo gioco.\nWatson \u00e8 tra i giocatori pi\u00f9 lunghi del PGA Tour, nel 2007 ha avuto una media drive di 315,2 yards (288,2 m) e pu\u00f2 raggiungere oltre 350 iarde (320 m), in grado di generare una velocit\u00e0 di palla fino a 194\u00a0mph (312\u00a0km/h).\nNell'aprile 2012 vince il suo primo Major battendo alla seconda buca del playoff il sudafricano Louis Oosthuizen. Dopo aver realizzato il colpo vincente non riesce a contenere la commozione piangendo per diversi minuti, cosa che si ripete nell'intervista che precede la cerimonia di vestizione della giacca verde che gli viene porta dal campione uscente, il sudafricano Charl Schwartzel.\nSecondo Masters vinto\nWatson ha vinto il Masters Tournament 2014 con tre colpi di vantaggio, con un punteggio di -8. Entra nei playoff con il ventenne rookie Jordan Spieth.\nCon la vittoria, Watson \u00e8 diventato il 17 \u00b0 giocatore a vincere il Masters due o pi\u00f9 volte.\n\u00c8 per ordine di merito nella Ryder Cup 2014.\nVita privata.\nWatson si \u00e8 sposato con Angela P. \"Angie\" Watson nel settembre 2004.\nWatson \u00e8 anche membro dei \"Golf Boys\", una boy band composta da Watson, Ben Crane, Rickie Fowler, Hunter Mahan e la loro hit \"Oh Oh Oh\" \u00e8 attualmente disponibile su YouTube. Il video \u00e8 stato prodotto da Farmers Insurance Group e vengono donati 1.000 dollari in beneficenza per ogni 100.000 visualizzazioni ottenute.\nWatson \u00e8 cristiano e parla apertamente di Ges\u00f9 e dell'importanza della fede nella sua vita e dice che Dio \u00e8 la cosa pi\u00f9 importante della sua vita. Watson inoltre dedica molto del suo tempo e denaro in beneficenza.\nHa acquistato il palazzo nella comunit\u00e0 Isleworth di Windermere (Florida) che in precedenza era di propriet\u00e0 di Tiger Woods.\nNel 2013, egli \u00e8 stato aggiunto alla lista Great Floridians dal Governatore Rick Scott.\nVittorie nel PGA Tour (6).\nPGA Tour playoff record (4\u20131)\nRisultati Timeline.\nDNP = Non ha giocato\nCUT = Non ha passato il taglio\nT = Posizione \nVerde vittoria.Giallo top-10.\nApparizioni nei team USA.\nProfessional\nSquadra Ryder Cup Stati Uniti 2014.\nLe regole di qualificazione degli Stati Uniti sono stati annunciate il 20 marzo 2013 e rimangono le stesse come per il 2012, tranne che il numero di scelte del capitano che \u00e8 stato ridotto da quattro a tre.\nLe scelte del capitano sono mostrati in giallo. La classifica mondiale \u00e8 dato al momento della Ryder Cup.\nI giocatori disponibili con le pi\u00f9 alte classifiche mondiali non nella squadra erano: Billy Horschel (ranked 14), Chris Kirk (22), and Steve Stricker (28).\nLista completa: http://www.pgatour.com/stats/stat.131.html"}
{"id": "3979426", "revid": "1318658", "url": "https://it.wikipedia.org/wiki?curid=3979426", "title": "Effetto anomerico", "text": "In chimica organica, l'effetto anomerico \u00e8 un effetto elettronico che consiste nella tendenza per i sostituenti eteroatomici di un cicloesano posizionati accanto ad un eteroatomo all'interno dell'anello ad occupare la posizione \"assiale\" a dispetto di quella \"equatoriale\", che sarebbe invece favorita energicamente secondo considerazioni di ingombro sterico. Questo effetto fu originariamente osservato in alcuni carboidrati (i piranosi) da J. T. Edward nel 1955: la dicitura \"anomerico\" deriva dal nome assegnato al carbonio-1 dei piranosi, chiamato \"carbonio anomerico\". Gli isomeri che differiscono in configurazione solo al carbonio anomerico vengono definiti anomeri.\nOrigine fisica.\nL'origine fisica dell'effetto anomerico pu\u00f2 essere attribuita a due cause principali: la disposizione dei dipoli elettrici e l'iperconiugazione.\nLa configurazione equatoriale in un sistema descritto poc'anzi vedrebbe infatti i dipoli elettrici dei due eteroatomi coinvolti essere parzialmente allineati, e pertanto repellersi fra di loro. Nella conformazione assiale invece i dipoli sono opposti, rappresentando uno stato ad energia pi\u00f9 bassa e perci\u00f2 pi\u00f9 stabile.\nLa spiegazione alternativa deriva dalla teoria degli orbitali molecolari e illustra l'esistenza di una interazione stabilizzante (iperconiugazione) fra il doppietto elettronico di un eteroatomo (quello all'interno dell'anello) con l'orbitale \u03c3* del legame assiale C-X. Questa interazione non pu\u00f2 esistere nella configurazione equatoriale poich\u00e9 gli orbitali non sono correttamente allineati.\nConseguenze chimiche.\nL'effetto anomerico, derivante dalla parziale sovrapposizione dell'orbitale di non legame dell'ossigeno con l'orbitale \u03c3* del legame assiale C-X, porta ad un legame C-O pi\u00f9 corto e forte di un normale legame singolo, ed un legame C-X pi\u00f9 lungo e debole di un legame singolo. La principale conseguenza di questo indebolimento \u00e8 che un glicoside di tipo \u03b1 pu\u00f2 essere rotto pi\u00f9 facilmente. Ad esempio l'amilosio, con un legame glicosidico \u03b1-1,4' pu\u00f2 essere idrolizzato pi\u00f9 facilmente rispetto alla cellulosa che presenta un legame di tipo \u03b2-1,4'."}
{"id": "3979427", "revid": "1702319", "url": "https://it.wikipedia.org/wiki?curid=3979427", "title": "Chiesa di San Vittore", "text": ""}
{"id": "3979435", "revid": "767487", "url": "https://it.wikipedia.org/wiki?curid=3979435", "title": "Intolleranza (societ\u00e0)", "text": "Lintolleranza \u00e8 l'atteggiamento di colui che nei vari campi dello spirito umano considera le proprie idee, sentimenti e opinioni cos\u00ec incontestabilmente vere e fondate da negare aprioristicamente valore a una qualsiasi difformit\u00e0 di pensiero che le metta in discussione. L'intolleranza, propria di chi \u00e8 convinto di possedere verit\u00e0 assolute nella religione, nella politica o nella scienza, si manifesta nell'intento non solo di difendere e rafforzare le proprie convinzioni, ma anche di evitare che chi dissente cada in quello che si presume sia un errore.\nIn un contesto sociale o politico l'intolleranza si manifesta praticamente nella repressione o persecuzione di persone o opinioni tramite comportamenti razzisti, sessisti e in generale di avversione verso orientamenti e preferenze sessuali, posizioni religiose, politiche. In molti casi l'intolleranza si basa su pregiudizi e pu\u00f2 condurre nei casi estremi a discriminazione, violenza fisica (genocidio, olocausto) o verbale."}
{"id": "3979436", "revid": "617444", "url": "https://it.wikipedia.org/wiki?curid=3979436", "title": "Duomo di Caltanissetta", "text": ""}
{"id": "3979437", "revid": "767487", "url": "https://it.wikipedia.org/wiki?curid=3979437", "title": "Puerto Carabuco", "text": "Puerto Carabuco \u00e8 un comune (\"municipio\" in spagnolo) della Bolivia nella provincia di Eliodoro Camacho (dipartimento di La Paz) con 18.828 abitanti (dato 2010).\nCantoni.\nIl comune \u00e8 suddiviso in 4 cantoni (popolazione 2001):"}
{"id": "3979439", "revid": "617444", "url": "https://it.wikipedia.org/wiki?curid=3979439", "title": "Duomo di Trapani", "text": ""}
{"id": "3979440", "revid": "287204", "url": "https://it.wikipedia.org/wiki?curid=3979440", "title": "Shiddukh", "text": "Lo Shiddukh (, plur. shiddukhim , aramaico: \u05e9\u05d9\u05d3\u05d5\u05db\u05d9\u05df) \u00e8 un sistema ebraico ortodosso con lo scopo di sposarsi.\nNella Legge ebraica (Halakhah), lo \"shiddukh\" si riferisce anche a quello che viene comunemente chiamato \"fidanzamento\", cio\u00e8 una promessa di matrimonio. Sposarsi senza tale accordo \u00e8 considerato immorale.\nBashert.\nBashert, (yiddish: \u05d1\u05d0\u05b7\u05e9\u05e2\u05e8\u05d8) \u00e8 una parola yiddish che significa \"destino\". Viene spesso usata nel contesto di un coniuge (o \"anima gemella\") divinamente preordinato: il termine \u00e8 \"basherte\" (femminile) o \"basherter\" (maschile). Pu\u00f2 essere anche usato per esprimere la sorte o il destino di un evento importante o di buon auspicio.\nNell'uso moderno ebrei celibi usano la terminologia per dire che stanno cercando la loro \"bashert\" nel senso che sono alla ricerca di quella persona che li integrano/completano perfettamente, l'anima gemella appunto. Ritenendo che l'unione sia preordinata da Dio, il coniuge \u00e8 considerato il proprio \"bashert\" per definizione, indipendentemente dal fatto che la vita coniugale della coppia sia poi felice o meno.\nAspetti medici.\nConsiderando la prevalenza di una serie di malattie genetiche sia tra le comunit\u00e0 ashkenazite che in quelle sefardite, diverse organizzazioni regolarmente eseguono test tra i giovani ebrei in forma anonima, dando loro solo un numero di telefono e un codice PIN. Quando viene proposto un \"shidduch\", la coppia candidata pu\u00f2 telefonare all'organizzazione, inserire entrambi i propri PIN e scoprire se la loro unione potrebbe causare bambini criticamente disabili. Sebbene accolta con molte critiche, l'iniziativa sin dalla sua istituzione ha registrato un netto calo del numero di bambini nati con la malattia di Tay-Sachs o altre malattie genetiche.\nVoci correlate.\nAnche:"}
{"id": "3979442", "revid": "110157", "url": "https://it.wikipedia.org/wiki?curid=3979442", "title": "Basilica di San Vittore (Rho)", "text": "La basilica di San Vittore, pi\u00f9 correttamente denominata chiesa parrocchiale anticamente collegiata prepositurale di San Vittore Martire, \u00e8 una basilica che si trova a Rho. il cui ingresso \u00e8 nella centrale ed omonima piazza. \u00c8 intitolata al martire del IV secolo san Vittore il Moro e sorge sull'area dell'antica chiesa dedicata al medesimo santo, risalente all'VIII secolo.\nStoria.\nUna conferma della sua antica esistenza vi \u00e8 un documento del 1080, che attesta una compravendita immobiliare e recita cos\u00ec: \"Bonizone [...] del luogo di Rho, di legge longobarda, vende ad Adamo prete, officiale della Chiesa di S. Vittore di Rho, tutte le case che egli possiede nel castello in via Ladenasca\". La via Ladenasca viene identificata nella moderna strada per Lainate.\nA differenza dell'attuale edificio di culto per\u00f2, l'antica prepositurale aveva orientamento opposto: l'ingresso era ad ovest e dava sull'odierna Piazza Visconti, ove vi era un'area cimiteriale. Venne restaurata nel 1596, ma rimase comunque un piccolo tempio lungo 18 metri e largo 12 metri e nel XIX secolo appariva talmente degradata, che si decise un nuovo restauro con relativo ampliamento sul terreno antistante dedicato alle sepolture. All'avvento dei lavori per\u00f2 si prepose per l'abbattimento con successiva ricostruzione, questa volta con facciata rivolta ad est.\nLa prepositurale moderna.\nL'odierno tempio solenne in stile neoclassico fu eretto a partire dal 14 settembre 1834, su disegni degli architetti Besia ed Aluisetti. Il primo progetto segnava due torri campanari e alte circa 34 metri, ma nel 1889 si riscontrarono dei problemi di stabilit\u00e0 e si decise di abbattere quella di sinistra, mantenendo solamente quella a destra, che fu a sua volta proseguita dal Perucchetti fino a raggiungere l'altezza di 58,40 metri. Il pronao fu eretto, col semplice e severo altare, dall'architetto milanese Giacomo Moraglia nel 1852; i dipinti sono stati eseguiti da Begh\u00e8 di Milano, sotto la direzione di don Moioli; le sedici vetrate sono opera di Cisterna di Roma, con l'esecuzione del pittore Giulio Cesare Giuliani, altre sono di Tevarotto di Milano. Alcuni quadri provengono dalla scuola del Luini; molte opere sono di Bosoni (\"Santa Teresa del Bambin Ges\u00f9\", \"Via Crucis\"). La costruzione della chiesa come oggi compare, fu terminata in data 18 ottobre 1847 e l'edificio venne consacrato in una cerimonia presieduta dall'allora arcivescovo di Milano, monsignor Luigi Nazari di Calabiana.\nPiazza San Vittore.\nNella medesima piazza si trova anche la Croce della peste. Questa era inizialmente posta all'incrocio del quadrivio, ma fu spostata accanto alla chiesa nel 1927, per problemi legati al traffico. Nel ricomporre la croce e nel rizzarla si rinvenne una teca arrugginita, nella quale c'era un foglietto semplice accompagnato da 11 Reliquie chiuse in plichi di carta, suggellati da un cero pasquale, quale autentica. Monsignor Giuseppe Benetti narra che su tal foglio si leggeva: \"Questa Croce fu eretta dal Padre Pietro Paolo Castelli da Milano, guardiano dei cappuccini di Rho, le reliquie ve l'ha donate lui stesso con propria mano il d\u00ec di S. Ambrogio 1663 con festa ed ha istituito la Compagnia della Croce\". Nel 1998, con il riassetto urbanistico della piazza, la colonna \u00e8 stata nuovamente spostata nel luogo di erezione originario.\nLe campane.\nIl concerto originale, gi\u00e0 posto sull'antico campanile ricostruito poi nel 1889, era composto dalle odierne sei campane maggiori, fuse da Felice Bizzozero di Varese. Nel 1962 venne ampliato a nove campane con l'aggiunta di tre campane minori ad opera di Roberto Mazzola di Valduggia (VC). Sul campanile son presenti anche altre due campane fuori concerto in Mi bemolle4 e Mi5 montate a mezzo ambrosiano. La maggiore venne fusa dalla fonderia dei Fratelli Barigozzi su un disegno dell'architetto Ratti di Rho. La sua forma richiama le sagome gotiche, ma grazie all'abilit\u00e0 fusoria della fonderia, questa presenta caratteristiche foniche tipiche delle sagome moderne. La minore proviene dall'oratorio, ormai demolito, di San Luigi Gonzaga.\nIl concerto di campane \u00e8 montato a sistema ambrosiano ed \u00e8 intonato in Do3 Maggiore."}
{"id": "3979445", "revid": "19079", "url": "https://it.wikipedia.org/wiki?curid=3979445", "title": "Otel Bruni", "text": "Otel Bruni \u00e8 un romanzo dello scrittore italiano Valerio Massimo Manfredi, che si cimenta in quest'occasione in una narrazione contemporanea. L'opera \u00e8 stata pubblicata nel 2011 da Arnoldo Mondadori Editore. La storia era gi\u00e0 stata narrata in forma pi\u00f9 sintetica nel racconto \"Hotel Bruni\", contenuto nella raccolta \"I cento cavalieri\" pubblicata nel 2002. L'autore \u00e8 nipote di due dei protagonisti: Maria e Fonso.\nTrama.\nAmbientata tra le due Grandi Guerre, la storia della famiglia dei Bruni (contadini da tempi immemori) si incrocia con quelle dei senza tetto e dei viandanti che nella loro grande stalla (\"\"accogliente come una chiesa\") trovano sempre caldo e accogliente rifugio.\nLa grande stalla \u00e8 dunque la cornice che racchiude il quadro degli appassionanti episodi di mamma Clerice e pap\u00e0 Callisto, e dei loro nove figli (sette maschi e due femmine), due su tutti, il \"Floti\"\" e Maria, gli altri sono Gaetano, Checco, Armando, Dante, Fredo, Savino e la sorella Rosina.\nLe vicissitudini della carriera politica del Floti, e il travagliato amore di Maria con un cantastorie compaesano (scandite a ritmo dei funesti colpi della Grande Guerra), avvolgono il lettore in una rustica e suggestiva fiumana di eventi, che lo trasporta gentilmente tra le odorose assi di legno e le fruscianti balle di paglia di quel periodo storico."}
{"id": "3979447", "revid": "617444", "url": "https://it.wikipedia.org/wiki?curid=3979447", "title": "Duomo di Modica", "text": ""}
{"id": "3979448", "revid": "46931", "url": "https://it.wikipedia.org/wiki?curid=3979448", "title": "The Ruling Class", "text": ""}
{"id": "3979449", "revid": "599013", "url": "https://it.wikipedia.org/wiki?curid=3979449", "title": "Mario Puddu (generale)", "text": "Biografia.\nAllievo ufficiale della scuola di Caserta, partecip\u00f2 alla prima guerra mondiale distinguendosi sul Piave e poi in Francia ed in Belgio.\nNel 1920 fu inviato in Albania e dal 1928 al 1931 frequent\u00f2 la Scuola di Guerra. Fu successivamente ufficiale di Stato Maggiore dell'Esercito e nel Gabinetto del Ministero della Guerra.\nDal 1936 e fino al termine partecip\u00f2 alla guerra di Spagna, prima come maggiore comandante di un battaglione di carri e successivamente come comandante di un battaglione dell'esercito regolare spagnolo. Ottenne la promozione a maggiore per meriti di guerra.\nDurante la seconda guerra mondiale fu inviato prima in Albania e successivamente, dopo essere stato promosso tenente colonnello, nel 1942 pass\u00f2 al Comando Supremo fino al momento dell'Armistizio di Cassibile.\nPartecip\u00f2 al tentativo di difesa di Roma e poi si arruol\u00f2 nel nuovo esercito italiano, prese parte alla liberazione della capitale come ufficiale dello Stato Maggiore dell'Esercito.\nFu promosso colonnello nel 1948 e nominato comandante della scuola carristi; pass\u00f2 poi al Centro Alti Studi Militari e allo F.T.A.S.E. Fece parte del Comando Nato di Verona e degli Stati Maggiori Combinati. Nel 1956 fu promosso generale di brigata e divenne comandante della brigata della divisione di fanteria \"Legnano\". Nel 1957 fu promosso generale di divisione e fu comandante della divisione paracadutisti \"Folgore\".Dal 1958 al 1959 fu direttore generale ufficiali del ministero della difesa\nFu nominato generale di corpo d'armata comandante del 6\u00ba corpo d'armata a Bologna dal 1959 al 1962.\n\u00c8 autore del libro di memorie \"Guerra in Italia - 1943-1945\".\n\u00c8 stato decorato con tre medaglie d'argento ed una di bronzo al valor militare."}
{"id": "3979450", "revid": "1543377", "url": "https://it.wikipedia.org/wiki?curid=3979450", "title": "Pelechuco", "text": "Pelechuco \u00e8 un comune (\"municipio\" in spagnolo) della Bolivia nella provincia di Franz Tamayo (dipartimento di La Paz) con 5.468 abitanti (dato 2010).\nCantoni.\nIl comune \u00e8 suddiviso in 4 cantoni (popolazione 2001):"}
{"id": "3979451", "revid": "46931", "url": "https://it.wikipedia.org/wiki?curid=3979451", "title": "\u00c0 la place du coeur", "text": ""}
{"id": "3979453", "revid": "48718933", "url": "https://it.wikipedia.org/wiki?curid=3979453", "title": "Besia", "text": ""}
{"id": "3979454", "revid": "110157", "url": "https://it.wikipedia.org/wiki?curid=3979454", "title": "Chacarilla", "text": "Chacarilla \u00e8 un comune (\"municipio\" in spagnolo) della Bolivia nella provincia di Gualberto Villarroel (dipartimento di La Paz) con 1.981 abitanti (dato 2010).\nCantoni.\nIl comune \u00e8 suddiviso in 3 cantoni (popolazione 2001):"}
{"id": "3979460", "revid": "1543377", "url": "https://it.wikipedia.org/wiki?curid=3979460", "title": "Papel Pampa", "text": "Papel Pampa \u00e8 un comune della Bolivia nella provincia di Gualberto Villarroel (dipartimento di La Paz) con 7.637 abitanti (dato 2010).\nCantoni.\nIl comune \u00e8 suddiviso in 9 cantoni (popolazione 2001):"}
{"id": "3979461", "revid": "767487", "url": "https://it.wikipedia.org/wiki?curid=3979461", "title": "Nokia 700", "text": "Il Nokia 700 \u00e8 uno smartphone prodotto da Nokia.\n\u00c8 caratterizzato da un processore single core a 1\u00a0GHz, da 512 MB di SDRAM, display da 3,2 pollici e fotocamera a 5 megapixel full focus con flash led. Il suo sistema operativo \u00e8 Symbian 3. Questo dispositivo possiede 2 GB di memoria interna, espandibili fino a 32 GB grazie allo slot microSD."}
{"id": "3979467", "revid": "339392", "url": "https://it.wikipedia.org/wiki?curid=3979467", "title": "Albisetti", "text": ""}
{"id": "3979477", "revid": "729019", "url": "https://it.wikipedia.org/wiki?curid=3979477", "title": "San Pedro de Curahuara", "text": "San Pedro de Curahuara \u00e8 un comune (\"municipio\" in spagnolo) della Bolivia, capoluogo della provincia di Gualberto Villarroel (dipartimento di La Paz) con 11.591 abitanti (dato 2010).\nCantoni.\nIl comune \u00e8 suddiviso in 11 cantoni (popolazione 2001):"}
{"id": "3979480", "revid": "767487", "url": "https://it.wikipedia.org/wiki?curid=3979480", "title": "Desaguadero (Bolivia)", "text": "Desaguadero \u00e8 un comune (\"municipio\" in spagnolo) della Bolivia nella provincia di Ingavi (dipartimento di La Paz) con 5.576 abitanti (dato 2010).\nCantoni.\nIl comune \u00e8 suddiviso in 2 cantoni (popolazione 2001):"}
{"id": "3979501", "revid": "123819472", "url": "https://it.wikipedia.org/wiki?curid=3979501", "title": "Casirate Olona", "text": "Casirate Olona (in milanese \"Casiraa Olona\") \u00e8 una frazione del comune italiano di Lacchiarella posta a sudest del centro abitato, verso Turago Bordone. Ha costituito un comune autonomo fino al 1869.\nStoria.\nCasirate era un piccolo centro abitato del milanese di antica origine, e confinava con Lacchiarella a nord, Villa Maggiore e Campo Morto ad est, Gualdrasco e Turago Bordone a sud, e Mettone ad ovest. Al censimento del 1751 la localit\u00e0 fece registrare 196 residenti, e risultava sede di parrocchia.\nIn et\u00e0 napoleonica, nel 1805, la popolazione era salita a 290 unit\u00e0, e nel 1809 il municipio si allarg\u00f2 annettendo il territorio di Mettone, ma nel 1811 fu a sua volta soppresso ed incorporato a Lacchiarella; tutti i centri recuperarono comunque l'autonomia nel 1816, in seguito all'istituzione del Regno Lombardo-Veneto, seppur venendo spostati in Provincia di Pavia.\nL'abitato conobbe una leggera crescita tipica di un villaggio agricolo, facendo registrare 368 anime nel 1853, e 396 nel 1859, anno in cui i Savoia lo riportarono in Provincia di Milano. Il municipio, la cui denominazione era stata nel frattempo rettificata in \"Casirate Olona\" a partire dal 1862, fu definitivamente soppresso il 7 marzo 1869 su decreto di Vittorio Emanuele II, venendo annesso coi suoi 450 abitanti a Lacchiarella, riprendendo l'antico modello napoleonico."}
{"id": "3979502", "revid": "2024225", "url": "https://it.wikipedia.org/wiki?curid=3979502", "title": "Il piccolo principe (serie animata)", "text": "Il piccolo principe (\"Le Petit Prince\") \u00e8 una serie animata francese in 78 episodi di 22 minuti, prodotta da Method Animation e tratta da \"Il piccolo principe\" di Antoine de Saint-Exup\u00e9ry. In Francia i primi due episodi sono stati trasmessi in anteprima mondiale il 24 dicembre 2010, mentre la serie ha debuttato su France 3 nella primavera del 2011. L'episodio \"Il pianeta del serpente\" \u00e8 stato presentato in anteprima mondiale al Festival di Roma 2012.\nIn Italia la serie \u00e8 stata trasmessa su Rai 2 dal 10 dicembre 2011 ogni sabato e domenica, dopo un'anteprima dei primi due episodi su Rai 3 il 6 gennaio e poi viene replicata su Rai Yoyo nel 2013.\nDal 13 gennaio 2018, su Rai Yoyo, vanno in onda gli episodi della terza stagione in prima visione italiana.\nTrama.\nIl piccolo principe, la volpe e la rosa ora vivono insieme sull'asteroide B612, ma un giorno il serpente cerca di sedurre il fiore, che lo respinge. Per vendicarsi, il serpente comincia a visitare un pianeta dopo l'altro seminando il caos nella galassia. Accompagnato dalla fedele volpe, il piccolo principe si lancia in una corsa sfrenata di pianeta in pianeta per cercare di salvare l'universo e i suoi abitanti.\nColonna sonora.\nLa sigla originale \u00e8 cantata da Yannick Noah, mentre quella italiana, \"Di pianeta in pianeta\", \u00e8 interpretata da Simone Cristicchi."}
{"id": "3979507", "revid": "93556", "url": "https://it.wikipedia.org/wiki?curid=3979507", "title": "Nokia 701", "text": "Il Nokia 701 \u00e8 uno smartphone della Nokia.\n\u00c8 caratterizzato da un processore single core a 1\u00a0GHz (1,3 dopo il nuovo aggiornamento Nokia Belle Feature Pack 1), da 512 MB di SDRAM, da un display da 3,5 pollici e da una fotocamera a 8 megapixel con doppio flash led.\nSar\u00e0 uno degli attuali Symbian ad avere l'aggiornamento a Nokia Belle Feature Pack 2, che prevede, un nuovo layout della tastiera di sistema, nuovi widget, nuovo lettore musicale ed altre novit\u00e0."}
{"id": "3979516", "revid": "71433", "url": "https://it.wikipedia.org/wiki?curid=3979516", "title": "Out (serie televisiva)", "text": ""}
{"id": "3979526", "revid": "48719784", "url": "https://it.wikipedia.org/wiki?curid=3979526", "title": "Cattedrale di Graz", "text": ""}
{"id": "3979527", "revid": "48719791", "url": "https://it.wikipedia.org/wiki?curid=3979527", "title": "Cattedrale di Gurk", "text": ""}
{"id": "3979528", "revid": "196390", "url": "https://it.wikipedia.org/wiki?curid=3979528", "title": "Cattedrale di Vienna", "text": ""}
{"id": "3979533", "revid": "48719932", "url": "https://it.wikipedia.org/wiki?curid=3979533", "title": "Double phaeton", "text": ""}
{"id": "3979536", "revid": "767487", "url": "https://it.wikipedia.org/wiki?curid=3979536", "title": "Guaqui", "text": "Guaqui \u00e8 un comune (\"municipio\" in spagnolo) della Bolivia nella provincia di Ingavi (dipartimento di La Paz) con 9.507 abitanti (dato 2010).\nCantoni.\nIl comune \u00e8 formato dall'unico cantone omonimo."}
{"id": "3979540", "revid": "110157", "url": "https://it.wikipedia.org/wiki?curid=3979540", "title": "Jes\u00fas de Machaca", "text": "Jes\u00fas de Machaca \u00e8 un comune (\"municipio\" in spagnolo) della Bolivia nella provincia di Ingavi (dipartimento di La Paz) con 15.556 abitanti (dato 2010).\nCantoni.\nIl comune \u00e8 suddiviso in 10 cantoni (popolazione 2001):"}
{"id": "3979542", "revid": "287204", "url": "https://it.wikipedia.org/wiki?curid=3979542", "title": "Jesus de Machaca", "text": ""}
{"id": "3979547", "revid": "729019", "url": "https://it.wikipedia.org/wiki?curid=3979547", "title": "San Andr\u00e9s de Machaca", "text": "San Andr\u00e9s de Machaca \u00e8 un comune (\"municipio\" in spagnolo) della Bolivia nella provincia di Ingavi (dipartimento di La Paz) con 7.397 abitanti (dato 2010).\nCantoni.\nIl comune \u00e8 suddiviso in 9 cantoni (popolazione 2001):"}
{"id": "3979549", "revid": "287204", "url": "https://it.wikipedia.org/wiki?curid=3979549", "title": "San Andres de Machaca", "text": ""}
{"id": "3979552", "revid": "1884127", "url": "https://it.wikipedia.org/wiki?curid=3979552", "title": "Dialogo interculturale", "text": "Il dialogo interculturale \u00e8 uno scambio di vedute aperto e rispettoso fondato sulla comprensione reciproca fra individui e gruppi che hanno origini e patrimoni linguistici, culturali, etnici e religiosi differenti.\nDefinizione.\nNel 2008, proclamato dalla Commissione europea \"Anno europeo del dialogo interculturale\", il Consiglio d'Europa ha definito il dialogo interculturale come: \u00abun aperto e rispettoso scambio di punti di vista tra individui e gruppi appartenenti a culture differenti, che conduce ad una comprensione pi\u00f9 approfondita della percezione globale dell'altro\u00bb. Il dialogo interculturale \u00e8 quindi fondamentale per lo sviluppo delle relazioni tra persone, paesi e culture. Esso favorisce la crescita personale perch\u00e9 richiede libert\u00e0 e abilit\u00e0 nell'esprimere se stessi, cos\u00ec come volont\u00e0 e capacit\u00e0 di ascoltare e conoscere gli altri. Inoltre questa particolare forma di dialogo sviluppa una maggiore comprensione di diverse pratiche e visioni del mondo e accresce la libert\u00e0 di scelta, la cooperazione e la partecipazione. Nelle societ\u00e0 culturalmente eterogenee il dialogo interculturale contribuisce quindi alla coesione e all'inclusione ed \u00e8 anche uno strumento di mediazione e riconciliazione, poich\u00e9 interviene sulla frammentazione e sull'insicurezza sociale, favorendo equit\u00e0, dignit\u00e0 umana e perseguimento del bene comune, che costituiscono i tratti distintivi di una cultura democratica.\nElementi chiarificatori.\nPer comprendere appieno che cosa si intende per dialogo interculturale \u00e8 opportuno prendere in esame tale concetto in correlazione ad alcuni elementi che permettono di chiarirne il significato: il contatto, l'alterit\u00e0, gli atteggiamenti verso la societ\u00e0 di arrivo, il pregiudizio etnico e i modelli di integrazione.\nI diversi aspetti del contatto.\nParlare di dialogo interculturale significa fare riferimento al contatto stabilitosi tra individui portatori di culture diverse, un contatto concreto, variabile e contingente in quanto i modelli culturali sono differentemente interiorizzati dai singoli individui nonch\u00e9 istituzionalizzati diversamente dai gruppi.\nInnanzitutto, tale contatto pu\u00f2 prefigurarsi secondo molteplici modalit\u00e0 che si collocano lungo un continuum che vede ad un estremo l'incontro, all'altro estremo lo scontro.\nIn secondo luogo, \u00e8 importante considerare il terreno (o contesto) in cui avviene il contatto tra individui e gruppi portatori di culture diverse: il contatto pu\u00f2 infatti avvenire in \u201cterra di nessuno\u201d o, invece, in un contesto territoriale bene definito e caratterizzato da una ben radicata cultura dominante.\nIn terzo luogo, sono rilevanti e possono essere diverse le cause che danno luogo al contatto: singoli individui e gruppi sono spinti volontariamente o coercitivamente ad incontrarsi con altri gruppi o individui, per ragioni politiche, culturali, affettive, economiche.\nIn quarto luogo, il contatto pu\u00f2 avvenire tra gruppi con bassa o elevata distanza culturale.\nInfine, il contatto presenta una sua dinamicit\u00e0 che pu\u00f2 configurarsi in termini di fasi, come quelle individuate da Tajfel che ne distingue quattro: inizialmente gli immigrati accettano il loro ruolo socialmente ed economicamente subordinato e imparano la lingua per ragioni di sopravvivenza. Poi viene la fase della mobilit\u00e0 sociale, nella quale un numero limitato di immigrati cerca di acquisire un'identit\u00e0 sociale positiva e tenta di inserirsi nel gruppo dominante. In seguito, emerge la consapevolezza degli elevatissimi costi derivanti dagli sforzi compiuti a livello individuale e la lingua viene vista come mezzo per esprimere rivendicazioni e richieste. Infine, si instaurano relazioni competitive tra i gruppi e la lingua materna diviene uno dei simboli dell'identit\u00e0 collettiva, espressione della distanza tra il \u201cnoi\u201d degli immigrati e il \u201cloro\u201d degli autoctoni.\nConcezioni dell'alterit\u00e0.\nUn secondo fattore da tener presente per il dialogo interculturale \u00e8 costituito dal modo in cui considerare l'alterit\u00e0, che pu\u00f2 essere intesa: come qualcosa che \u00e8 necessario riassorbire rendendo l'altro il pi\u00f9 possibile uguale a me (assimilazione del diverso); come qualcosa che va riconosciuta e ammessa ma che pu\u00f2 provocare disturbi e persino rappresentare una minaccia per cui va tenuta sotto controllo (tolleranza del diverso); come un fattore positivo e utile sia per me sia per l'altro in quanto \u00e8 fonte di arricchimento individuale e collettivo (interazione e scambio vicendevole).\nAtteggiamenti verso la societ\u00e0 di arrivo.\nIl dialogo interculturale dipende anche da come l'immigrato vive la propria esperienza migratoria. Esso \u00e8 riconducibile a tre principali atteggiamenti: l'immigrato \u00e8 disponibile e addirittura aspira a diventare membro della societ\u00e0 d'arrivo; l'immigrato \u00e8 indifferente nei confronti dell'appartenenza; l'immigrato non \u00e8 intenzionato a far parte della societ\u00e0 d'arrivo.\nPregiudizio etnico.\nUn ulteriore elemento che incide in modo significativo sul dialogo interculturale \u00e8 costituito dal pregiudizio etnico, che pu\u00f2 essere distinto secondo le tre seguenti sottolineature: gli immigrati possiedono una cultura diversa e adottano modelli di comportamento diversi (enfasi sulla diversit\u00e0); gli immigrati sottraggono opportunit\u00e0 lavorative, abitative e di servizi sociali (enfasi sulla competizione); gli immigrati mettono a rischio la sicurezza e l'identit\u00e0 culturale (enfasi sul pericolo).\nModelli di integrazione socio-culturale.\nModalit\u00e0 di contatto, concezione dell'alterit\u00e0, atteggiamento verso la societ\u00e0 d'origine e pregiudizio etnico sono quattro elementi che permettono di specificare il dialogo interculturali e la loro combinazione consente di mettere a fuoco tre principali modelli teorici generali di integrazione: il modello dell'assimilazione; il modello pluralista; il modello dello scambio culturale.\nRischi dell'assenza di dialogo interculturale.\nI rischi legati all'assenza di dialogo interculturale sono molti. Innanzitutto, si instaura un clima di intolleranza e discriminazione, di ansia e di timore nei confronti del diverso, dello straniero, che assume una immagine fortemente stereotipata. In secondo luogo, l'assenza di dialogo porta le singole comunit\u00e0 a isolarsi e ripiegarsi su loro stesse, privandosi in tal modo di tutti vantaggi delle nuove aperture culturali che sempre pi\u00f9 caratterizzano il mondo globalizzato e tanto contribuiscono allo sviluppo sociale ed individuale. Infine, la mancanza di apertura verso gli altri favorisce la violenza, la conflittualit\u00e0 e lo scontro.\nSfide del dialogo interculturale.\nMolte sono oggi le sfide che le questioni del dialogo interculturale e dell'integrazione sollecitano ad affrontare.\nIn primo luogo occorre riflettere sulla memoria. C'\u00e8 una grande differenza tra la memoria storica del paese d'accoglienza e la memoria dei migranti di prima e soprattutto di seconda generazione. I migranti manifestano sempre di pi\u00f9 la volont\u00e0 di instaurare un dialogo con le societ\u00e0 ospitanti e la volont\u00e0 di essere riconosciuti non solo come lavoratori e consumatori, ma anche come esseri umani, con una propria cultura, storia e tradizione.\nIl secondo punto \u00e8 quello della religione in rapporto alla democratizzazione. In quasi tutte le societ\u00e0 d'origine dei migranti c'\u00e8 un legame tra religione e Stato, accompagnato da un profondo deficit democratico, mentre in Europa, cos\u00ec come nella maggior parte dei paesi d'accoglienza, \u00e8 evidente la secolarizzazione delle societ\u00e0. Di fronte al fenomeno migratorio emerge quindi una domanda di riconoscimento e di rispetto, un bisogno di conoscenza delle altre religioni in tutta la loro diversit\u00e0 e nei loro legami con le diverse realt\u00e0 politiche e culturali.\nLa terza sfida \u00e8 rappresentata dalle frontiere. Molte sono le frontiere da attraversare, a cominciare dalle frontiere nelle relazioni internazionali. Vi sono poi le frontiere all'interno delle citt\u00e0. si tratta delle frontiere della povert\u00e0 e della mobilit\u00e0. Viviamo in mondo in cui una parte della popolazione ha la possibilit\u00e0 di muoversi nel corso di tutta la propria vita, mentre c'\u00e8 d'altro canto una domanda di democratizzazione delle frontiere, del viaggio, della mobilit\u00e0 per molti altri.\nLa quarta sfida consiste nel superare le barriere linguistiche: non conoscere la lingua dell\u2019altro \u00e8 un ostacolo per il dialogo. Non si tratta solo di avere un linguaggio comune, si presenta la difficolt\u00e0 di trovare termini che corrispondano alla traduzione di ci\u00f2 che si vuole dire, dal momento che non tutti i termini presenti in una lingua sono traducibili in un\u2019altra. Questo rende necessario privilegiare i significati e i valori di cui l\u2019altro \u00e8 portatore, rispettando e mostrando interesse per culture e idiomi diversi. La vera sfida \u00e8 trasformare la diversit\u00e0 linguistica in occasione di arricchimento del proprio patrimonio lessicale.\nInfine, vi sono povert\u00e0, esclusione e discriminazione, tutti elementi che rischiano di minare alla base la pratica del dialogo interculturale.\nOpere artistiche.\nL'opera scultorea Dialogo realizzata da Michele Chiaruzzi nella Citt\u00e0 di San Marino ha creato il primo edificio religioso dedicato al dialogo interculturale \"una esperienza visiva unica al mondo, che mette insieme i simboli delle tre religioni monoteiste: la croce \u2013 preesistente, sul timpano della cappella di Sant'Anna - a fianco della quale sono state installate la mezza luna, la stella ebraica\"."}
{"id": "3979555", "revid": "486946", "url": "https://it.wikipedia.org/wiki?curid=3979555", "title": "Friulano goriziano", "text": ""}
{"id": "3979557", "revid": "297745", "url": "https://it.wikipedia.org/wiki?curid=3979557", "title": "Friulano concordiese", "text": ""}
{"id": "3979559", "revid": "287204", "url": "https://it.wikipedia.org/wiki?curid=3979559", "title": "Vert (Bar\u00e9tous)", "text": "Il Vert \u00e8 un fiume francese delle valli dei Pirenei, corso d'acqua principale della valle di Bar\u00e9tous nel dipartimento dei Pirenei Atlantici.\nEtimologia.\nIl termine \"Vert\" deriva probabilmente da una deformazione della parola del dialetto guascone d'origine basca \"barta\" che significa \"pianura inondabile\".\nGeografia.\nLungo 35\u00a0km, nella sua parte alta si chiama \"ruisseau de Chousse\", poi \"Vert d'Arette\" e riceve ad Aramits le acque del \"Vert de Barlan\u00e9s\", dopo di che scorre verso nord.\nIl Vert si getta nella gave d'Oloron a Moumour, a nord d'Oloron-Sainte-Marie, dopo essere passato sotto la strada di Bayonne, la strada dipartimentale D\u00a0936 ed a fianco dell'impianto di molitura Bessonneau, ad un'altitude di 185\u00a0m s.l.m..\nComuni e cantoni attraversati.\nNel solo dipartimento dei Pirenei Atlantici, il Vert attraversa sette comuni e due cantoni:\nIn termini di cantoni, il Vert nasce nel cantone di Aramits e conclude il suo corso nel cantone di Oloron-Sainte-Marie-Ovest.\nAffluenti.\nIl Vert ha 19 affluenti registrati.\nEgli si forma a valle del paese di Aramits, al ponte d'Ounc\u00e8s, dalla confluenza di:\nIl suo affluente principale \u00e8 il Littos, lungo 13\u00a0km e la cui sorgente si trova nel \"bois de Gouloume\" ad Aramits; esso confluisce alla sinistra orografica del Vert presso Esquiule."}
{"id": "3979563", "revid": "1371684", "url": "https://it.wikipedia.org/wiki?curid=3979563", "title": "Bagnarola", "text": ""}
{"id": "3979565", "revid": "71155", "url": "https://it.wikipedia.org/wiki?curid=3979565", "title": "Francesco Ciampi (fumettista)", "text": ""}
{"id": "3979568", "revid": "767487", "url": "https://it.wikipedia.org/wiki?curid=3979568", "title": "Le Funebri Pompe", "text": " \nLe Funebri Pompe \u00e8 il settimo album del gruppo punk italiano Porno Riviste."}
{"id": "3979569", "revid": "767487", "url": "https://it.wikipedia.org/wiki?curid=3979569", "title": "Dideossiribonucleotide", "text": "I dideossinucleotidi o ddNTP, sono deossiribonucleotidi sintetici che presentano lo zucchero desossiribosio privo del gruppo ossidrilico in posizione 3'.\nIl deossiribosio manca gi\u00e0 del gruppo ossidrilico in posizione 2'. La mancanza di questo gruppo ossidrilico 3' comporta che, dopo essere stato aggiunto da una DNA polimerasi ad una catena nucleotidica crescente, non possono essere aggiunti ulteriori nucleotidi dato che nessun legame fosfodiesterico pu\u00f2 essere formato in base al fatto che i deossiribonucleosidi trifosfati (che sono i blocchi di costruzione del DNA) permettono la sintesi della catena del DNA, attraverso una reazione di condensazione tra il gruppo fosfato 5' (dopo la scissione del pirofosfato) del nucleotide da aggiungere e il gruppo ossidrilico 3' del nucleotide precedente.\nI dideossiribonucleotidi sono privi del gruppo ossidrilico in 3', pertanto nessun ulteriore allungamento della catena pu\u00f2 verificarsi una volta che questo dideossiribonucleotide viene aggiunto alla catena. Ci\u00f2 comporta la cessazione dell'allungamento della sequenza di DNA. Questa caratteristica costituisce la base del \"metodo della terminazione della catena\" per il sequenziamento del DNA sviluppato da Frederick Sanger nel 1977."}
{"id": "3979570", "revid": "599013", "url": "https://it.wikipedia.org/wiki?curid=3979570", "title": "Francesco Ravano", "text": "Carriera.\nPartecip\u00f2 con l' alla Prima Categoria del 1904. Con i \"doriani\" fu eliminato dal durante le eliminatorie della Lombardia e Liguria a causa della sconfitta patita contro i \"rossoneri\" per 1-0 del 6 marzo 1904. La stagione seguente gioca in Palla Dapples due incontri contro il .\nSuccessivamente milit\u00f2 nel tre stagioni. La prima stagione non vide la partecipazione dei \"rossoblu\" al campionato poich\u00e9 la Federazione decise di riservare il massimo torneo italiano alle squadre senza stranieri ed il Genoa per protesta non vi partecip\u00f2 limitando l'attivit\u00e0 agonistica alle competizioni \"Challenge\" diffuse all'epoca come la Palla Dapples e la Coppa Goetzlof. Nella stagione seguente, rientrata la protesta, fu grazie ad una rete che il Genoa elimin\u00f2 l'Andrea Doria durante le eliminatorie della Liguria. In quell'anno raggiunse con il suo sodalizio le semifinali liguri-piemontesi, venendo eliminato dalla .\nL'annata seguente raggiunse con i \"rossoblu\" il quarto posto della classifica finale. In \"rossoblu\" disput\u00f2 anche due partite di Palla Dapples.\nNella Prima Categoria 1911-1912 milit\u00f2 nella , ottenendo con i \"bianconeri\" l'ottavo posto del Torneo Maggiore, giocando come avanti nella vittoriosa trasferta per 4-0 dei torinesi contro l'Andrea Doria del 22 ottobre 1911."}
{"id": "3979572", "revid": "123402180", "url": "https://it.wikipedia.org/wiki?curid=3979572", "title": "Sang som", "text": "Sang Som (\u0e41\u0e2a\u0e07\u0e42\u0e2a\u0e21) \u00e8 un rum prodotto in Thailandia, distillato dalla canna da zucchero.\nStoria.\nSang Som venne inizialmente prodotto nel novembre 1977 e da allora \u00e8 diventato il marchio distintivo dei liquori tailandesi. Oltre 70 milioni di litri ne vengono venduti ogni anno in Thailandia, aggiudicandosi il 70% del mercato nella sua categoria.\nQuesta bevanda alcolica vinse la Medaglia d'Oro nella competizione per liquori a Madrid, Spagna nel 1982 e 1983, a D\u00fcsseldorf, Germania nel 1983 e ancora in Spagna nel 2006. Le medaglie sono impresse sull'imballaggio del prodotto.\nDiffusione.\nLa bevanda \u00e8 praticamente sconosciuta al di fuori della Thailandia. I produttori, la societ\u00e0 Sang Som, esporta il suo rum in circa 20 paesi ma, ciononostante, l'esportazione rappresenta solo l'1% delle vendite totali. Sang Som Company fa parte della Thai Beverage Public Company, che \u00e8 di per s\u00e9 parte dell'International Beverage Holdings Limited."}
{"id": "3979573", "revid": "287204", "url": "https://it.wikipedia.org/wiki?curid=3979573", "title": "Niddah", "text": "Niddah (o nidah, ebraico \u05e0\u05d3\u05d4) \u00e8 un termine ebraico per descrivere una donna durante le sue mestruazioni, o una donna che le ha avute ma non ha ancora svolto i rituali di purificazione nella mikveh (bagno rituale).\nNella Torah, il Levitico proibisce i rapporti sessuali con una \"niddah\" e tale proibizione \u00e8 stata mantenuta dalla Legge ebraica tradizionale. Le regole della \"niddah\" vengono anche citate come \"taharath hamishpacha\" (ebraico: \"purezza familiare\").\nEtimologia e uso.\nLetteralmente il nome femminile \"niddah\" significa \"scostata\" (cio\u00e8, \"separata\") e generalmente si riferisce alla \"separazione per motivi di impurit\u00e0 (ebr. \"tumah\")\". Il chiosatore biblico Abraham ibn \u201bEzra scrive che la parola \"niddah\" \u00e8 correlata al termine \"menadechem\" (\u05de\u05e0\u05d3\u05d9\u05db\u05dd), che significa \"coloro che ti scacciano\". ...inoltre le donne in questo stato non potevano essere accolte all'interno del Beit haMiqdash.\nOsservanza.\nLa misura in cui le leggi rabbiniche e bibliche di \"niddah\" sono rispettate varia a seconda delle comunit\u00e0 e correnti ebraiche. Le donne sefardite, apparentemente anche quelle secolari, pare le osservino severamente; al contrario, non lo fanno le donne ashkenazite conservatrici e riformate.\nAll'interno dell'Ebraismo ortodosso invece, tali regole vengono rigorosamente rispettate. Infatti le regole della Nidda insieme alla Casherut e ad il rispetto dello Shabbat sono i tre aspetti principali della vita ebraica che identificano il livello di osservanza religiosa ebraica come ortodosso o meno.\n\"Shomer \"neghi'ah\"\".\nGli osservanti di questa Mitzvah, maschi e femmine, evitano rigorosamente qualsiasi contatto fisico, come per esempio stringere la mano anche fosse solo per salutare, con individui del sesso opposto: questo precetto concerne il pudore, l'umilt\u00e0, poi l'etica e la purezza familiare vissuti dagli ebrei religiosi; sebbene non riguardi tanto l'attenzione verso le regole sulla purezza quanto piuttosto il rispetto del matrimonio proprio e altrui, questa norma viene rispettata anche da individui non sposati e v'\u00e8 chi la rispetta anche tra fratello/i e sorella/e, ma non con i discendenti ed ascendenti in linea retta (ad infinitum).Esistono precisazioni specifiche Halakhiche anche su questo, come espresso dai Maestri ebrei o Chakhamim.\nV'\u00e8 proibizione Halakhica sull'ascolto di canto di voci femminili da parte degli uomini (cfr Tempio di Gerusalemme); molti proibiscono anche sedervisi [alle donne] accanto, ovviamente non nel caso della sposa nei casi permessi.\nFonti nel Talmud ed esegesi ebraica.\nAltro:\nAnche:\nPure:\nHalakhah sulla \"Niddah\".\nTra le differenti regole Halakhiche sulla relazione tra sposa e sposo durante quel periodo per lei vigono:"}
{"id": "3979575", "revid": "198277", "url": "https://it.wikipedia.org/wiki?curid=3979575", "title": "Erberto", "text": "Origine e diffusione.\nContinua il nome germanico \"Haribert\", composto da \"hari\" (\"esercito\") e \"beraht\" (\"brillante\"), e pu\u00f2 quindi essere interpretato come \"brillante guerriero\", \"illustre guerriero\", \"che rifulge nell'esercito\", \"splendore dell'esercito\", \"chiaro in guerra\" e via dicendo.\nEssendo formato da due degli elementi pi\u00f9 diffusi nell'onomastica germanica, il nome contava numerosissime varianti, dalle quali discendono i vari adattamenti italiani sopra elencati. Venne importato in Inghilterra dai normanni, dove and\u00f2 a sostituire un nome inglese antico imparentato, \"Herebeorht\": divenuto raro durante il Medioevo, venne ripreso nel XIX secolo.\nOnomastico.\nL'onomastico si pu\u00f2 festeggiare il 16 marzo, in memoria di sant'Eriberto, vescovo di Colonia, oppure il 20 agosto, in ricordo di sant'Erberto Hoscam, arcivescovo di Conza."}
{"id": "3979576", "revid": "1566286", "url": "https://it.wikipedia.org/wiki?curid=3979576", "title": "L'isola del tesoro (miniserie televisiva 2012)", "text": "L'isola del tesoro (\"Treasure Island\") \u00e8 una miniserie televisiva britannica del 2012 in due puntate, adattamento del romanzo \"L'isola del tesoro\" di Robert Louis Stevenson. Prodotta da BSkyB e trasmessa nel Regno Unito su Sky1 il 1\u00ba gennaio ed il 2 gennaio 2012.\nIn Italia \u00e8 stata trasmessa il 1\u00ba aprile e 8 aprile 2012 su Sky Uno."}
{"id": "3979578", "revid": "47767", "url": "https://it.wikipedia.org/wiki?curid=3979578", "title": "Heriberto", "text": ""}
{"id": "3979579", "revid": "47767", "url": "https://it.wikipedia.org/wiki?curid=3979579", "title": "Herberto", "text": ""}
{"id": "3979580", "revid": "117938930", "url": "https://it.wikipedia.org/wiki?curid=3979580", "title": "Ravano", "text": ""}
{"id": "3979581", "revid": "599013", "url": "https://it.wikipedia.org/wiki?curid=3979581", "title": "U.S. Men's Clay Court Championships 2012 - Qualificazioni singolare", "text": "Le qualificazioni del singolare dell'U.S. Men's Clay Court Championships 2012 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3979590", "revid": "1543377", "url": "https://it.wikipedia.org/wiki?curid=3979590", "title": "BO051", "text": "BO051 \u00e8 un programma di intrattenimento condotto da Andrea Lehotsk\u00e1. \u00c8 andato in onda nel 2008 e nel 2009 su 7 Gold.\n\"BO051\" \u00e8 stato un programma che ha trattato varie tematiche dagli avvenimenti, alla gastronomia, dai personaggi alla moda, dall'arte alla storia e ai motori. Del programma si ricordano in particolare le puntate:"}
{"id": "3979596", "revid": "110157", "url": "https://it.wikipedia.org/wiki?curid=3979596", "title": "Taraco", "text": "Taraco \u00e8 un comune (\"municipio\" in spagnolo) della Bolivia nella provincia di Ingavi (dipartimento di La Paz) con 7.515 abitanti (dato 2010).\nCantoni.\nIl comune \u00e8 suddiviso in 2 cantoni (popolazione 2001):"}
{"id": "3979600", "revid": "173469", "url": "https://it.wikipedia.org/wiki?curid=3979600", "title": "Cattedrali in Belgio", "text": "Questa \u00e8 una lista di cattedrali in Belgio."}
{"id": "3979601", "revid": "287204", "url": "https://it.wikipedia.org/wiki?curid=3979601", "title": "U.S. Men's Clay Court Championships 2012 - Doppio", "text": "Il doppio dell'U.S. Men's Clay Court Championships 2012 \u00e8 stato un torneo di tennis facente parte dell'ATP World Tour 2012.\nBob e Mike Bryan erano i detentori del titolo ma hanno deciso di non partecipare.\nJames Blake e Sam Querrey hanno sconfitto in finale Treat Conrad Huey e Dominic Inglot per 7-614, 6-4."}
{"id": "3979604", "revid": "298229", "url": "https://it.wikipedia.org/wiki?curid=3979604", "title": "JAPW New Jersey State Championship", "text": "Il JAPW New Jersey State Championship \u00e8 stato il titolo secondario della Jersey All Pro Wrestling. \u00c8 stato creato nel 1998 ed \u00e8 stato ritirato nel 2012."}
{"id": "3979605", "revid": "1543377", "url": "https://it.wikipedia.org/wiki?curid=3979605", "title": "Tiahuanacu", "text": "Tiahuanacu \u00e8 un comune (\"municipio\" in spagnolo) della Bolivia nella provincia di Ingavi (dipartimento di La Paz) con 14.351 abitanti (dato 2010).\nCantoni.\nIl comune \u00e8 suddiviso in 3 cantoni (popolazione 2001):"}
{"id": "3979607", "revid": "124849614", "url": "https://it.wikipedia.org/wiki?curid=3979607", "title": "Polittico Peruzzi", "text": "Il Polittico Peruzzi \u00e8 un dipinto a tempera e oro su tavola (105,7x250,2\u00a0cm) di Giotto e aiuti, databile al 1318-1322 circa e conservato a Museo d'arte della Carolina del Nord di Raleigh, proveniente dalla Cappella Peruzzi in Santa Croce a Firenze.\nStoria.\nIl polittico decorava l'altare della Cappella Peruzzi e fu verosimilmente realizzato in contemporanea con gli affreschi. La pala venne smembrata e dispersa, per essere ricostruita nella collezione Kress. Inizialmente esposta alla National Gallery di Washington venne poi destinata al museo di Raleigh, capitale della Carolina del Nord.\nIl primo a pubblicare quattro dei cinque pannelli (quelli laterali) fu Sir\u00e9n nel 1923, che propose il nome di Stefano Fiorentino o comunque di un dotato allievo. Fu Suida nel 1931 a ricomporre il polittico e collegarlo all'altare Peruzzi, ipotizzando un intervento diretto del maestro almeno nelle teste del Redentore, di san Francesco e del Battista. Altre oscillazioni attributive si sono registrate nella critica successiva, con scarso accordo tra gli studiosi (Van Marle, Offner, Venturi, Fiocco, Berenson, Longhi, Toesca, Zeri, Shaffran, Gnudi, ecc.).\nAl picco della fama e oberato dalle richieste, Giotto dovette ricorrere sempre maggiormente ad aiuti e metodi sbrigativi di lavoro, come dimostrano le decorazioni della cappella eseguite in larga parte a secco invece che a \"buon fresco\". Anche il polittico, sebbene ideato dal maestro, dovette essere in larga parte realizzato dalla bottega.\nDescrizione e stile.\nIl polittico ha cinque scomparti a forma centinata, con archetto a sensto acuto. Originariamente \u00e8 probabile che fosse dotato anche di cimase di forma triangolare su ciascun pannello, solitamente riempite da tondi con santi o rappresentazioni di angeli: tale schema \u00e8 suggerito dalla cornice moderna, ma non si ha traccia di rappresentazioni accessorie.\nI santi sono a mezzo busto, come nel precedente \"Polittico di Badia\". Al centro si trova il \"Redentore benedicente\", che leva la mano destra mostrando il segno della crocifissione e con la sinistra tiene il libro delle Scritture. Ha una posizione fissa e ieratica, sottolineata anche dalla particolare aureola con la rappresentazione della croce che lo contraddistingue. Ai lati si trovano Giovanni evangelista, la Madonna, Giovanni Battista e Francesco d'Assisi. La scelta dei santi \u00e8 strettamente legata alla cappella, dedicata ai due san Giovanni. Nella parete sinistra si trovano infatti \"Scene della vita di san Giovanni Evangelista\" e in quella destra \"del Battista\": non a caso i due santi appaiono scambiati nel polittico, ciascuno rivolto verso le proprie \"Storie\".\nLa presenza di san Francesco rimanda poi ai Francescani che sono responsabili della basilica fiorentina.\nLo stile figurativo \u00e8 simile a quello della cappella anche se i santi sono inseriti in un contesto neutro e povero di elementi decorativi ma, comunque, molto saldi nella loro volumetria."}
{"id": "3979612", "revid": "767487", "url": "https://it.wikipedia.org/wiki?curid=3979612", "title": "Fujimi-nich\u014dme k\u014dky\u014d gakudan", "text": " \u00e8 una serie di light novel yaoi scritte da Ko Akizuki e in seguito trasposta anche in manga e un OAV nel 1998. La serie \u00e8 stata inoltre tradotta in vari CD drama con accompagnamento musicale.\nL'OAV narra solo una breve parte del romanzo, quella in cui Kei e Yuuki s'incontrano per la prima volta, ed \u00e8 raccontato dalla prospettiva di Yuuki, il quale spiega la situazione e gli avvenimenti accaduti a posteriori.\nNel 2012 ne \u00e8 stata prodotta una trasposizione cinematografica diretta da Satoshi Kaneda.\nTrama.\nLa storia narra di Kei Tonoin, un precoce genio musicale che ha studiato per divenir direttore d'orchestra: s'innamorer\u00e0 per\u00f2 a prima vista d'uno dei suoi insegnanti di musica, Yuuki Morimura, un tipo estremamente timido e riservato. Egli fa parte inoltre come primo violino d'una piccola orchestrina di dilettanti e appassionati che si riunisce per tre volte alla settimana presso il Fujimi Civic Center; Yuuki \u00e8 innamorato a sua volta di Natsuko Kawashima, una bella ragazza che fa la flautista. Lei a sua volta s'innamora di Kei non appena questi si unisce al gruppo come nuovo direttore, col fine esplicito di avvicinarsi a Yuuki.\nTutta la narrazione \u00e8 incentrata principalmente sul sentimento romantico di Kei nei confronti di Yuuki, ma segue anche la vita personale dei due e le loro carriere musicali. Dopo che Yuuki dice di voler abbandonare l'orchestra a causa delle ripetute avances di Kei, lui gli ruba il violino e lo nasconde a casa sua, poi attira l'amico con una scusa e lo seduce col ricatto.\nKei confesser\u00e0 in seguito il suo amore, avvisando l'amico che Natsuko non lo potr\u00e0 mai amare n\u00e9 tantomeno farlo felice, ch'ella \u00e8 in realt\u00e0 innamorata di lui. Questa notizia porta Yuuki alla disperazione, e mentre sta fuggendo dal palazzo cade dalla rampa delle scale fratturandosi una gamba. Kei, desolato e preoccupato per Yuuki, cerca di stargli vicino per assisterlo. Alla fine, ripresosi, decider\u00e0 di rimaner nonostante tutto alla Fujimi Orchestra.\nIl finale lascia ben sperare sul futuro della relazione tra i due giovani: Kei alla fin fine \u00e8 riuscito a conquistar il cuore e le attenzioni di Yuuki.\nPersonaggi.\n24 anni, proviene da una famiglia contadina che possiede una fattoria fuori citt\u00e0, ha 3 sorelle. Con una faccia molto bambinesca ed il carattere un po' originale (amabile e di temperamento molto sottomesso) rispetto ai coetanei, viene presto creduto gay dai genitori dei suoi alunni; a causa di ci\u00f2 sar\u00e0 costretto a dimettersi dall'insegnamento. \n23 anni, figlio di un direttore di banca, di carattere molto tenace ed ostinato, ha scelto di vivere fuori di casa per cercar di raggiunger l'autonomia economica solo con le proprie forze. Ha uno sguardo bellissimo, molto seducente e presuntuoso e perfettamente cosciente delle sue notevolissime abilit\u00e0. \n21 anni, studente di musica all'universit\u00e0, ha Yuuki come senpai.\n21 anni, lavora in banca ma nel tempo libero partecipa alle audizioni della Fujimi Orchestra, ha un fascino ed una bellezza decisamente interessanti. Il suo amore nei confronti di Kei non riuscir\u00e0 a sbloccarsi. \nVolumi.\nPrima parte.\nLa storia si svolge in una piccola cittadina di provincia, i cui abitanti son tutti dei gran appassionati di musica classica, interesse questo che ha portato alla creazione d'una piccola orchestra civica composta da dilettanti talentuosi. L'intreccio si snoda all'interno di quest'ambiente, quando viene chiamato a condurre il geniale Kei, il quale incrocer\u00e0 nel suo cammino il primo violino Yuuki.\nSeconda parte.\nYuuki lavora come professore associato in un liceo e, a causa del suo carattere introverso e \"misterioso\" vien ben presto additato come omosessuale dal consiglio dei genitori. Per far tacere tali chiacchiere infondate viene costretto a dimettersi e cercarsi un nuovo lavoro. Viene assunto in una scuola privata rivolta a precoci talenti musicali ma, a causa di varie circostanze, dovr\u00e0 ben presto abbandonar anche quell'impiego.\nTerza parte.\nAl fine di diventar un musicista d'eccelsa qualit\u00e0 Kei si fa prendere come allievo privato da Yuuki, di cui conosce gi\u00e0 molto bene le doti e qualit\u00e0 tecniche violinistiche: il ragazzo aspira per\u00f2 a diventare un famoso direttore d'orchestra. Per merito di questa collaborazione Yuuki inizia a vincere dei premi importanti e, a seguito di ci\u00f2, Kei riesce a convincerlo ad iniziare una convivenza.\nQuarta parte.\nA Yuuki viene proposta una borsa di studio biennale per andar a studiar e specializzarsi in Italia. Anche Kei si ritrova spesso in viaggio per lavoro in Europa; il rapporto tra i due continua a distanza.\nQuinta parte.\nAl termine del suo soggiorno all'estero Yuuki torna in Giappone, dove riesce ad ottenere la cattedra di musica all'universit\u00e0. Nel tempo libero continua a partecipare agli incontri della Fujimi Orchestra dove Kei sta acquisendo una notevole capacit\u00e0 e bravura di conduzione. Il loro rapporto sentimentale procede volgendosi al meglio.\nColonna sonora.\nLa quasi totalit\u00e0 della colonna sonora \u00e8 composta da brani di musica classica europea; comprende un certo numero di compositori celebri tra cui Wagner, Mozart, Bach, Beethoven, Vivaldi, Brahms, Ravel e Mendelssohn."}
{"id": "3979616", "revid": "110157", "url": "https://it.wikipedia.org/wiki?curid=3979616", "title": "Immagini di notte", "text": "Immagini di notte - Short Film Festival \u00e8 un festival di cortometraggi che si tiene ad Albino, in provincia di Bergamo, dal 1998.\nIl festival \u00e8 organizzato dall'Associazione culturale Lo Scoiattolo con il patrocinio di Comune di Albino e Centro studi cinematografici di Bergamo."}
{"id": "3979620", "revid": "300067", "url": "https://it.wikipedia.org/wiki?curid=3979620", "title": "Jean Spanoudakis", "text": ""}
{"id": "3979621", "revid": "1924342", "url": "https://it.wikipedia.org/wiki?curid=3979621", "title": "LaserLight", "text": "LaserLight \u00e8 un brano musicale della cantautrice britannica Jessie J, estratto come settimo singolo dalla ristampa del suo album di debutto, \"Who You Are\". Il brano vede la collaborazione del DJ francese David Guetta. Il singolo sar\u00e0 pubblicato nel Regno Unito il 14 maggio 2012. Il brano \u00e8 gi\u00e0 entrato in classifica in Australia e Nuova Zelanda a causa del forti vendite digitali dell'album."}
{"id": "3979623", "revid": "1573940", "url": "https://it.wikipedia.org/wiki?curid=3979623", "title": "Ancyluris meliboeus", "text": "Ancyluris meliboeus () \u00e8 un lepidottero appartenente alla famiglia Riodinidae, diffuso in America Meridionale.\nDescrizione.\nAdulto.\nL'apertura alare \u00e8 di circa 40\u00a0mm. Un recente studio ha dimostrato che possiede microstrutture insolite sulla pagina inferiore delle ali, in grado di produrre iridescenza, la quale genera un forte contrasto durante il volo.\nDistribuzione e habitat.\n\u00c8 endemica del Suriname, della Guyana francese, del Brasile, della Colombia, della Bolivia e del Per\u00f9."}
{"id": "3979628", "revid": "111999893", "url": "https://it.wikipedia.org/wiki?curid=3979628", "title": "Genova Film Festival", "text": "Il Genova Film Festival \u00e8 una manifestazione cinematografica ligure nata nel 1998, organizzata dall'Associazione Culturale Daunbail\u00f2 e diretta da Cristiano Palozzi.\nViene costituito da due sezioni competitive, dedicate a corto, mediometraggi e documentari: Concorso Nazionale e Obiettivo Liguria, quest'ultimo riservato ai soli autori nati o residenti nel territorio.\nIl Genova Film Festival \u00e8 membro dell'A.F.I.C (Associazione Festival Italiani di Cinema), del Direttivo del centro Nazionale di Cortometraggio coordinato dall'AIACE e Museo Nazionale del Cinema di Torino e collaboratore dei Nastri d'Argento per la candidatura dei cortometraggi. Tra gli eventi organizzati con cadenza annuale dal Genova Film Festival si citano X_Science: Cinema tra Scienza e Fantascienza e Fidra, il Festival Internazionale del Reportage Ambientale di Arenzano.\nCollegamenti esterni.\nhttp://www.genovafilmfestival.org/"}
{"id": "3979630", "revid": "729019", "url": "https://it.wikipedia.org/wiki?curid=3979630", "title": "Campeonato Profesional 1957", "text": "Il Campeonato Profesional 1957 fu la 10\u00aa edizione della massima serie del campionato colombiano di calcio, e fu vinta dall'Independiente Medell\u00edn.\nAvvenimenti.\nLa formula del torneo subisce una variazione: inizialmente, il girone unico iniziale, a 12 partecipanti (rispetto all'anno precedente manca il Libertad di Barranquilla), aveva la funzione di selezionare le prime 8 classificate, che avrebbero poi dovuto affrontarsi in un \"Octogonal\", un girone che avrebbe determinato la squadra vincitrice. Questo non fu per\u00f2 possibile: le ultime 4 classificate nella fase iniziale (Am\u00e9rica, Atl\u00e9tico Bucaramanga, Atl\u00e9tico Nacional e Millonarios) minacciarono di abbandonare la DIMAYOR e affiliarsi alla Adef\u00fatbol; pertanto, in una riunione tenutasi a Ibagu\u00e9, la DIMAYOR decise di riammettere i 4 club, e di modificare ulteriormente la modalit\u00e0 di svolgimento del torneo: furono organizzati 2 gruppi da 6 squadre, le cui prime classificate si affrontarono per determinare la finalista che avrebbe incontrato l'Independiente Medell\u00edn nella finale del campionato. La doppia finale si tenne il 19 e il 23 marzo, e vide la vittoria dell'Independiente (secondo titolo) contro il C\u00facuta. Anche per il secondo posto si rese necessario uno spareggio, tra C\u00facuta e Deportes Tolima: il campionato termin\u00f2 pertanto il 13 aprile 1958.\nOctogonal.\nSolo le prime due giornate del girone \"Octogonal\" furono disputate, e neanche per intero: non tutte le squadre, infatti, riuscirono a giocare le gare in programma. Il girone fu interrotto (e i risultati non furono contati) per decisione della DIMAYOR, che reintegr\u00f2 le 4 formazioni eliminate al primo turno, formando due gruppi da 6 squadre.\nSecondo turno (\"hexagonales\").\nFinale del secondo turno.\nSpareggio.\nC\u00facuta qualificato alla finale del campionato tramite sorteggio. In seguito a questa decisione fu programmato un successivo spareggio per determinare l'assegnazione del secondo posto.\nSpareggio per il 2\u00ba posto.\nRitorno.\nDeportes Tolima secondo classificato."}
{"id": "3979632", "revid": "590", "url": "https://it.wikipedia.org/wiki?curid=3979632", "title": "Pseudoarchelogia", "text": ""}
{"id": "3979639", "revid": "1123126", "url": "https://it.wikipedia.org/wiki?curid=3979639", "title": "Cattedrali nei Paesi Bassi", "text": "Questa \u00e8 una lista di cattedrali nei Paesi Bassi."}
{"id": "3979642", "revid": "594360", "url": "https://it.wikipedia.org/wiki?curid=3979642", "title": "Lee Yun-yeol", "text": "Soprannominato Genius Terran dai propri fan, \u00e8 stato uno dei terran pi\u00f9 titolati in Brood War, dove ha vinto 6 titoli maggiori tra il 2002 e il 2009, con inoltre la conquista di un Golden Mouse. Nel 2010 ha ufficializzato il proprio passaggio a Starcraft II, dove compete fino al giugno 2012.\nBiografia.\nNaDa esordisce nel 2001 sulla scena di Brood War, e subito nel 2002 si aggiudica il secondo, il terzo e il quarto KPGA Tour (il precursore dell'MSL). Nella prima vittoria sconfigge in finale Yellow per 3-2; nella seconda, batte Reach 3-0 e, nella terza, si aggiudica il trofeo con una vittoria per 3-2 su ChoJJa. \nContemporaneamente all'ultimo KPGA Tour, Lee si fa strada nel Panasonic OSL che vince imponendosi in finale per 3-0 ancora su ChoJJa. NaDa diventa cos\u00ec il primo a vincere due titoli contemporaneamente, record che sar\u00e0 eguagliato solo nel 2007 da Flash.\nNei tre MSL successivi, NaDa, sebbene non riesce a portare a casa una vittoria, si piazza secondo (perdendo da Nal_Ra), terzo ed ancora secondo (sconfitto da iloveoov).\nA questo punto NaDa per\u00f2 rimane in secondo piano, oscurato dai successi di iloveoov, fino a quando nel 2005 riesce a vincere il secondo OSL, battendo il precedente vincitore JulyZerg. Dopo questa vittoria Lee entra in un periodo di insuccessi, fino a che, nel 2006, batte in finale Anytime per 3-2, conquistando cos\u00ec lo ShinHan OSL; grazie al terzo OSL vinto, si aggiudica (primo fra tutti) il Golden Mouse. Nell'OSL successivo riesce ancora ad arrivare in finale, perdendo per\u00f2 contro SaviOr.\nSuccessivamente, NaDa non riesce a mantenere lo stesso livello di successo, pur avendo degli ottimi risultati in Proleague.\nNel 2010, NaDa decide di ritirarsi da Brood War, passando a Starcraft II, dove raggiunge le semifinale del GSL, prima di ritirarsi nel giugno del 2012.\nDurante la sua carriera, Lee \u00e8 restato inoltre nella top 30 del per 87 mesi."}
{"id": "3979644", "revid": "287204", "url": "https://it.wikipedia.org/wiki?curid=3979644", "title": "Ales Urbanek", "text": ""}
{"id": "3979646", "revid": "300067", "url": "https://it.wikipedia.org/wiki?curid=3979646", "title": "Nikolaos Hatzivrettas", "text": ""}
{"id": "3979651", "revid": "121553468", "url": "https://it.wikipedia.org/wiki?curid=3979651", "title": "Zeved habat", "text": "Zeved habat o Simchat bat \u00e8 la cerimonia ebraica dell'imposizione del nome ad una bambina appena nata.\nBenedizione \"Mi sheberakh\".\nLa benedizione impartita durante l'imposizione del nome si chiama \"Mi sheberakh\" ed \u00e8 la seguente (le parole tra parentesi sono recitate dalla comunit\u00e0 ebraica marocchina):\n\u05de\u05b4\u05d9\n\u05e9\u05b6\u05c1\u05d1\u05b5\u05bc\u05e8\u05b7\u05da\u05b0\n\u05e9\u05b8\u05c2\u05e8\u05b8\u05d4\n\u05d5\u05b0\u05e8\u05b4\u05d1\u05b0\u05e7\u05b8\u05d4.\n\u05e8\u05b8\u05d7\u05b5\u05dc\n\u05d5\u05b0\u05dc\u05b5\u05d0\u05b8\u05d4.\n\u05d5\u05bc\u05de\u05b4\u05e8\u05b0\u05d9\u05b8\u05dd\n\u05d4\u05b7\u05e0\u05b0\u05bc\u05d1\u05b4\u05d9\u05d0\u05b8\u05d4\n\u05d5\u05b7\u05d0\u05b2\u05d1\u05b4\u05d9\u05d2\u05b7\u05d9\u05b4\u05dc.\n\u05d5\u05b0\u05d0\u05b6\u05e1\u05b0\u05ea\u05b5\u05bc\u05e8\n\u05d4\u05b7\u05de\u05b7\u05bc\u05dc\u05b0\u05db\u05b8\u05bc\u05d4\n\u05d1\u05b7\u05bc\u05ea\n\u05d0\u05b2\u05d1\u05b4\u05d9\u05d7\u05b7\u05d9\u05b4\u05dc.\n\u05d4\u05d5\u05bc\u05d0\n\u05d9\u05b0\u05d1\u05b8\u05e8\u05b5\u05da\u05b0\n\u05d0\u05b6\u05ea\n\u05d4\u05b7\u05d9\u05b7\u05bc\u05dc\u05b0\u05d3\u05b8\u05bc\u05d4\n\u05d4\u05b7\u05e0\u05b0\u05bc\u05e2\u05b4\u05d9\u05de\u05b8\u05d4\n\u05d4\u05b7\u05d6\u05bc\u05d0\u05ea.\n\u05d5\u05b0\u05d9\u05b4\u05e7\u05b8\u05bc\u05e8\u05b5\u05d0\n\u05e9\u05b0\u05c1\u05de\u05b8\u05d4\u05bc\n\u05d1\u05b0\u05bc\u05de\u05b7\u05d6\u05b7\u05bc\u05dc\n\u05d8\u05d5\u05b9\u05d1\n\u05d5\u05bc\u05d1\u05b0\u05e9\u05b7\u05c1\u05e2\u05b7\u05ea\n\u05d1\u05b0\u05bc\u05e8\u05b8\u05db\u05b8\u05d4.\n\u05d5\u05b4\u05d9\u05d2\u05b7\u05d3\u05b0\u05bc\u05dc\u05b6\u05d4\u05b8\n\u05d1\u05b4\u05bc\u05d1\u05b0\u05e8\u05b4\u05d9\u05d0\u05d5\u05bc\u05ea\n\u05e9\u05b8\u05c1\u05dc\u05d5\u05b9\u05dd\n\u05d5\u05bc\u05de\u05b0\u05e0\u05d5\u05bc\u05d7\u05b8\u05d4.\n\u05d5\u05b4\u05d9\u05d6\u05b7\u05db\u05b6\u05bc\u05d4\n\u05dc\u05b0\u05d0\u05b8\u05d1\u05b4\u05d9\u05d4\u05b8\n\u05d5\u05bc\u05dc\u05b0\u05d0\u05b4\u05de\u05b8\u05bc\u05d4\u05bc\n\u05dc\u05b4\u05e8\u05b0\u05d0\u05d5\u05b9\u05ea\n\u05d1\u05b0\u05bc\u05e9\u05b4\u05c2\u05de\u05b0\u05d7\u05b8\u05ea\u05b8\u05d4\u05bc\n\u05d5\u05bc\u05d1\u05b0\u05d7\u05bb\u05e4\u05b8\u05bc\u05ea\u05b8\u05d4\u05bc.\n\u05d1\u05b0\u05bc\u05d1\u05b8\u05e0\u05b4\u05d9\u05dd\n\u05d6\u05b0\u05db\u05b8\u05e8\u05b4\u05d9\u05dd.\n\u05e2\u05e9\u05b6\u05c1\u05e8\n\u05d5\u05b0\u05db\u05b8\u05d1\u05d5\u05b9\u05d3.\n\u05d3\u05b0\u05bc\u05e9\u05b5\u05c1\u05e0\u05b4\u05d9\u05dd\n\u05d5\u05b0\u05e8\u05b7\u05e2\u05b2\u05e0\u05b7\u05e0\u05b4\u05bc\u05d9\u05dd\n\u05d9\u05b0\u05e0\u05d5\u05bc\u05d1\u05d5\u05bc\u05df\n\u05d1\u05b0\u05bc\u05e9\u05b5\u05c2\u05d9\u05d1\u05b8\u05d4.\n\u05d5\u05b0\u05db\u05b5\u05df\n\u05d9\u05b0\u05d4\u05b4\u05d9\n\u05e8\u05b8\u05e6\u05d5\u05b9\u05df\n\u05d5\u05b0\u05e0\u05d0\u05de\u05b7\u05e8\n\u05d0\u05b8\u05de\u05b5\u05df\u05c3\nTraslitterazione: \"Mi sheberakh (imoteinu) Sara veRivkah, Rachel veLeah, uMiryam haneviah vaAvigayil, veEster hamalka bat Abichayil. Hu et hayaldah hane'imah hazot, veyikarei shemah (beYisrael) Pelonit, bemazal tov ubsha'at berakhah, vigadeleha bivriut shalom umnuchah, vizake leaviha ul'imah lir'ot besimchatah uvchuppatah, bevanim zekharim, \u00f3sher vekhavod, desheinim vera'ananim yenuvun beseivah, vekhein yehi ratzon venomar amein.\"\nTraduzione.\n\"Colui che benedisse (le nostre madri)\nSarah e Rivkah, Rachele e Leah e la profetessa Miriam e Abigail\ne la Regina Ester, figlia di Abichail \u2014\npossa Egli benedire questa amata bambina e che il suo nome (in Israele) sia ... \"[inserire il primo nome]\"\ncon buona fortuna e in un'ora benedetta;\ne possa crescere in buona salute, pace e tranquillit\u00e0;\ne possano suo padre e sua madre meritare di vedere\nla sua gioia e il suo matrimonio, e figli maschi, ricchezze e onore;\ne possano essere vigorosi e fiorenti, fertili fino a tarda et\u00e0;\ne cos\u00ec si voglia e si proclami, Amen!\u201d."}
{"id": "3979654", "revid": "124468404", "url": "https://it.wikipedia.org/wiki?curid=3979654", "title": "Peter Ronson", "text": "Biografia.\nP\u00e9tur R\u00f6gnvaldsson nacque in Islanda nel 1934. Cominci\u00f2 a correre in pista in giovane et\u00e0 e prima di compiere vent'anni entr\u00f2 nella nazionale islandese di decathlon. Gioc\u00f2 anche a pallacanestro e divenne il primo presidente della K\u00f6rfuknattleiksr\u00e1\u00f0 Reykjav\u00edkur, una delle squadre di pallacanestro che nel 1961 andranno a formare la K\u00f6rfuknattleikssamband \u00cdslands, la federazione cestistica islandese.\nMentre gareggiava in Europa incontr\u00f2 un corridore statunitense che gli propose di spostarsi negli Stati Uniti. Dopo averne parlato con il suo allenatore, part\u00ec portando con s\u00e9 i suoi tre figli e inizi\u00f2 a frequentare la University of Southern California grazie ad una borsa di studio. Nello stesso periodo erano stati fatti i provini per il film \"Viaggio al centro della Terra\", ma il produttore stava avendo difficolt\u00e0 a trovare qualcuno che interpretasse l'islandese Hans. Uno dei suoi colleghi aveva un figlio che frequentava la stessa universit\u00e0 di P\u00e9tur e che, quando scopr\u00ec il problema, glielo sugger\u00ec. Fu organizzato un provino e P\u00e9tur fu immediatamente scelto per la parte. Dopo che il film fu completato gli fu offerto un contratto a lungo termine da attore, ma egli rifiut\u00f2.\nNel 1960 partecip\u00f2 ai Giochi della XVII Olimpiade di Roma dove fu portabandiera per il suo paese alla cerimonia di apertura. Gareggi\u00f2 nei 110 metri ostacoli, ma fu eliminato in batteria arrivando sesto.\n\u00c8 morto per cause naturali il 16 gennaio 2007.\nVita privata.\nSi spos\u00f2 in Islanda ed ebbe tre figli, Lisa, Petur Jr. e Kristine. Dopo i giochi olimpici di Roma spos\u00f2 Marie George, nata nel sud della California ma di origini danesi, da cui ebbe altri due figli, Brian e Stephen."}
{"id": "3979655", "revid": "300067", "url": "https://it.wikipedia.org/wiki?curid=3979655", "title": "Dimosthenis Dikoudis", "text": ""}
{"id": "3979658", "revid": "110157", "url": "https://it.wikipedia.org/wiki?curid=3979658", "title": "Oktogon", "text": "L'Oktogon \u00e8 una delle pi\u00f9 note piazze di Budapest, capitale dell'Ungheria. Situata a Pest, rappresenta una delle intersezioni stradali pi\u00f9 trafficate ed importanti della citt\u00e0, essendo posizionata tra il Grand Boulevard (\"Nagyk\u00f6r\u00fat\") e la celebre via Andr\u00e1ssy (\"Andr\u00e1ssy \u00fat\"). Il nome deriva dalla sua particolare forma ottagonale.\nAll'Oktogon \u00e8 presente anche la stazione della linea 1 gialla (Millennium Underground) della Metropolitana di Budapest che percorre sottoterra tutta la Andr\u00e1ssy fino a Piazza degli Eroi (\"H\u0151s\u00f6k tere\")."}
{"id": "3979660", "revid": "300067", "url": "https://it.wikipedia.org/wiki?curid=3979660", "title": "Hart Wingo", "text": ""}
{"id": "3979667", "revid": "1318658", "url": "https://it.wikipedia.org/wiki?curid=3979667", "title": "Gioco tradizionale", "text": "Un gioco tradizionale \u00e8 un'attivit\u00e0 ludica, di solito a vocazione sportiva, nella quale non sia intervenuto il processo di sportivizzazione, vale a dire la trasformazione del gioco in sport moderno.\nI confini tra gioco e sport sono a volte difficili da tracciare, e non tutti gli storici dello sport concordano su questo punto: alcuni autori relegano al rango di gioco tradizionale tutte le attivit\u00e0 sportive anteriori al movimento di sportivizzazione iniziato dagli inglesi tra la fine del Settecento e la fine dell'Ottocento. Altri autori distinguono gli sport e i giochi fin dall'antichit\u00e0. Per questo, quello che da alcuni viene chiamato sport \u00e8 chiamato da altri gioco tradizionale. Per esempio, possiamo citare le antiche corse dei carri e la pallacorda nell'Ancien R\u00e9gime, che possiedono tutte le caratteristiche moderne dello sport.\nPer l'abuso del termine, molti autori ormai includono i giochi tradizionali sotto il nome di sport. Cos\u00ec, l'\"Enciclopedia dello sport\" (\"World Sport Encyclopedia\") di Wojciech Liponski include al suo interno numerosi giochi tradizionali. Allo stesso modo, si parla talvolta di sport tradizionale, in contrapposizione allo sport moderno. La European Traditional Sports and Game Association, per esempio, riprende l'espressione dello sport tradizionale.\nNella Dichiarazione UNESCO 2003, detta anche \"Carta internazionale dei giochi e degli sport tradizionali\", l'UNESCO ha stabilito che il gioco tradizionale fa parte dei \"Patrimoni orali e immateriali dell'umanit\u00e0\"."}
{"id": "3979669", "revid": "717966", "url": "https://it.wikipedia.org/wiki?curid=3979669", "title": "Imposizione del nome", "text": ""}
{"id": "3979671", "revid": "372624", "url": "https://it.wikipedia.org/wiki?curid=3979671", "title": "Sport tradizionale", "text": ""}
{"id": "3979677", "revid": "92723", "url": "https://it.wikipedia.org/wiki?curid=3979677", "title": "Cattedrali in Portogallo", "text": "Questa \u00e8 una lista di cattedrali in Portogallo."}
{"id": "3979681", "revid": "713168", "url": "https://it.wikipedia.org/wiki?curid=3979681", "title": "Ippolita Cantelmo Stuart", "text": "Biografia.\nFiglia di Giuseppe Cantelmo, 2\u00ba principe di Pettorano e 7\u00ba duca di Popoli, e di Diana Gaetani dell'Aquila d'Aragona, spos\u00f2 il 24 marzo 1696 Vincenzo Maria Carafa, 6\u00ba principe di Roccella.\nFu membro dell'Accademia dell'Arcadia col nome arcadico di \"Elpina Aroete\".\nAnim\u00f2 un famoso salotto letterario nelle stanze di Palazzo Carafa di Roccella a Napoli."}
{"id": "3979682", "revid": "100646216", "url": "https://it.wikipedia.org/wiki?curid=3979682", "title": "Archelao di Cilicia", "text": "Biografia.\nArchelao discendeva dall'omonimo generale di Mitridate VI del Ponto, fondatore della sua dinastia. Era figlio del re Archelao di Cappadocia e della sua prima moglie, una principessa armena dal nome non tramandato dalle fonti; sua sorella fu la principessa Glafira, imparentata alla dinastia erodiana, madre di Tigrane V di Armenia, di Alessandro e di una figlia dal nome sconosciuto.\nNel 25 a.C., Augusto assegn\u00f2 ad Archelao di Cappadocia alcuni ulteriori territori, tra cui la citt\u00e0 di Elaussia Sebaste, che Archelao fece la sua nuova capitale; qui si trasfer\u00ec con la famiglia e qui pass\u00f2 la giovinezza Archelao di Cilicia.\nArchelao di Cappadocia mor\u00ec nel 17; la Cappadocia divenne provincia romana e l'Armenia Minore fu assegnata ad Artaxias III; i Romani concessero ad Archelao di governare, come sovrano vassallo, la Cilicia Trachea, con le relative dipendenze marittime, Derbe, Laranda e tutte le regini limitrofe fino alla Licaonia orientale. Archelao pot\u00e9 governare anche sulla piccola regione cilicia della Cetis.\nNel 36 la trib\u00f9 cappadoce dei Cieti, soggetta ad Archelao, oppose resistenza alla riforma fiscale in senso romano voluta dal sovrano; la trib\u00f9 si ritir\u00f2 sui monti del Tauro dove, sfruttando il terreno difficile, riusc\u00ec a tenere testa alle truppe di Archelao. Questi, allora, si rivolte al governatore romano della Siria, Lucio Vitellio, che mand\u00f2 quattromila legionari - oltre alle truppe ausiliarie - al comando di Marco Trebellio; i Romani assediarono i Cieti, che dopo una breve resistenza si arresero.\nArchelao mor\u00ec nel 38 senza lasciare eredi. I suoi territori furono assegnati ad Antioco IV di Commagene; quando nacque il figlio di Antioco, esso ricevette il nome di Gaio Giulio Archelao Antioco Epifane in onore del defunto sovrano."}
{"id": "3979684", "revid": "124123", "url": "https://it.wikipedia.org/wiki?curid=3979684", "title": "Giovanni Battista Antonelli (1858-1944)", "text": "Per la sua attivit\u00e0 di ingegnere, oltre ai progetti per l'ampliamento del porto di Genova, viene ricordato per la costruzione dell'albergo Gambrinus di Firenze, dei magazzini di Genova e dei sili di La Spezia e Napoli .\nCome economista, la sua opera pi\u00f9 conosciuta \u00e8 \"Sulla teoria matematica dell'economia politica\" del 1886, ristampata nel 1951 nel \"Giornale degli economisti\", nella quale arriv\u00f2 a risultati eccellenti sullo scambio istantaneo , che formul\u00f2 per primo , superando per molti aspetti le analoghe tesi del francese L\u00e9on Walras e del britannico William Stanley Jevons, mentre Vilfredo Pareto, che non ne ebbe notizia, arriv\u00f2 indipendentemente a risultati pi\u00f9 elaborati .\nBiografia.\n\"L'Antonelli ebbe in natali a San Miniato di Pisa il 17 settembre 1858, da distinta famiglia di origine corsa; si laure\u00f2 con molto onore in matematica a Pisa dopo una carriera scolastica eccezionalmente brillante anche nelle scuole medie; fu \"normalista\" alla Scuola normale superiore di Pisa, dove nel 1884 sostenne a pieni voti l'esame di abilitazione e fu anzi durante questo periodo che medit\u00f2 e pubblic\u00f2 la sua memoria fondamentale. Fu quindi allievo di Ingegneria al Politecnico di Milano donde ne usci, pure con le massime votazioni, ingegnere nel 1888. Non entr\u00f2 per\u00f2 nell'insegnamento ufficiale come gli elevati titoli accademici conferitigli gli davano diritto e potevano far supporre, giacch\u00e9 non volle mai accedere ad impieghi pubblici ma prefer\u00ec invece operare, libero professionista , in piena azione di costruttore.\nIngegnere industriale di larghe vedute, concep\u00ec vari progetti che ancora oggi i tecnici affermano arditi e geniali, spesso per puro studio essendo mancate ad imprese e enti le possibilit\u00e0 di realizzazioni: cos\u00ec quello del grande aeroporto di Genova. Tra le sue realizzazioni - esecuzioni van ricordate la costruzione del Gambrinus a Firenze, la cooperazione allo sventramento el centro fiorentino, i magazzini generali del porto di Genova, la banchina del porto di Monaco (Principato), i silos per il petrolio di Spezia e Napoli. \nNumerose (oltre quaranta) sono le sue pubblicazioni su riviste prevalentemente tecniche in Italia e all'estero da me scorse. Vertono su problemi di Ingegneria, specie attinenti alla navigazione, ai porti, alle comunicazioni. Videro la luce partire da 1882 fino al 1941, tre anni avanti la morte avvenuta il 12 Maggio 1944 in un paese del Tortonese, Cassano Spinola, ove l'Antonelli si era rifugiato durante la guerra avendo perduto, in seguito a bombardamento, la casa di Genova, disponendo che la sua salma fosse \"sepolta nel campo comune donde non venga tolta prima che, a parere dei miei figli, non rifioriscano le sorti della Patria\".\"\nPensiero.\n\"Pubblicazioni strettamente teoriche dell'Antonelli ne esistono due sole. Una \u00e8 il lavoro dal titolo \"\"Nota sulle relazioni indipendenti tra le coordinate di una forma fondamentale in uno spazio di quante si vogliono dimensioni e sulla forma normale di una funzione omogenea di essa\".\" Fu pubblicata negli \"Annali della Scuola normale superiore, Sezione scienze fisiche e matematiche\", vol. ||| (1883), pp. 69-77. L'altro lavoro teorico \u00e8 la memoria \"Sulla teoria matematica dell'Economia politica\" , Pisa, Tipografia del \"Folchetto\" 1886, pp. 31, che l'autore stamp\u00f2 per proprio conto in circolazione privata [...] riedita dal \"\"Giornale degli economisti\".\"\n[...] Che la antonelliana \"Teoria matematica dell'Economia politica\" costituisca, nel tempo, la formulazione matematica pi\u00f9 perfetta del problema generale dello scambio istantaneo, anzi sia addirittura, sotto questo aspetto, la prima in ragione di priorit\u00e0 [...].\""}
{"id": "3979690", "revid": "179980", "url": "https://it.wikipedia.org/wiki?curid=3979690", "title": "Corporaci\u00f3n Nuevo C\u00facuta Deportivo", "text": ""}
{"id": "3979696", "revid": "1005847", "url": "https://it.wikipedia.org/wiki?curid=3979696", "title": "Elezioni parlamentari in Albania del 1966", "text": "Le elezioni parlamentari nella Repubblica Popolare Socialista d'Albania del 1966 si tennero il 10 luglio. Il Fronte Democratico ottenne tutti i 250 seggi col 100% dei voti."}
{"id": "3979698", "revid": "2160814", "url": "https://it.wikipedia.org/wiki?curid=3979698", "title": "Giuseppe Antonelli (editore)", "text": "Biografia.\nFu tra i primi tipografi ad aprire una moderna officina, capace di un'ampia produzione e di elevate tirature. Disloc\u00f2 varie sedi a Padova, Verona e Ferrara, pubblicando ottime edizioni e pregevoli collane voluminose.\nA lui si deve anche il perfezionamento di un processo di stampa detto \"controprova litografica\", consistente nel trasportare su pietra una incisione a sua volta su pietra o su altro materiale (rame o acciaio), cos\u00ec da poter conservare e riutilizzare come matrice l'incisione originaria. Il che gli permise di stampare illustrazioni litografiche sempre nitide, nonostante le alte tirature.\nTra le sue pubblicazioni di maggior pregio, vanno ricordate:\nTra le opere destinate al vasto pubblico, vanno ricordate:\nNel 1846 lanci\u00f2 anche un periodico, \"Emporeo artistico-letterario\", probabilmente la prima rivista illustrata apparsa sul mercato nazionale. Fu pubblicata fino al 1848.\nNel 1855, ad un concorso internazionale a Parigi, ottenne un riconoscimento ufficiale per le sue pregiate edizioni."}
{"id": "3979701", "revid": "88740", "url": "https://it.wikipedia.org/wiki?curid=3979701", "title": "Il gatto (romanzo)", "text": "Il gatto (in originale \"Le chat\") \u00e8 un romanzo di Georges Simenon terminato a Epalinges il 5 ottobre del 1966 e pubblicato per la casa editrice Presses de la Cit\u00e9 nel 1967.\nDal libro \u00e8 stato tratto il film \"Le chat - L'implacabile uomo di Saint Germain\" del 1971 con la regia di Pierre Granier-Deferre.\nTrama.\nProtagonista del libro \u00e8 Emile Bouin un vecchio di settantun anni alle sue seconde nozze, che nonostante l'et\u00e0 si sente ancora prestante. Ha sposato, gi\u00e0 anziano, Marguerite Doise pure lei avanti negli anni e anche lei alle sue seconde nozze.\nTutto il romanzo \u00e8 basato principalmente sui pensieri e sui comportamenti di Emile osservati e descritti da un narratore esterno.\nCaratteri dissonanti e di origini diverse, operaie lui e piccolo borghesi lei, si erano conosciuti per caso e risposati per motivi completamente opposti. In comune, forse, unicamente la paura di affrontare una vecchiaia solitaria.\nOrmai da anni vivono muti nello stesso appartamento di propriet\u00e0 di lei. Non si parlano se non attraverso caustici bigliettini che ripropongono quasi quotidianamente i motivi del loro astio e del loro rancore reciproco.\nLa decisione irrevocabile di non parlarsi pi\u00f9 era venuta da lei, ma da cattolica e benpensante non aveva voluto troncare definitivamente il loro rapporto affrontando il disonore di un divorzio.\nIl fatto scatenante, la classica goccia che aggiunta alle precedenti determina un episodio di portata ben superiore alla sua consistenza, per quanto importante, era da imputarsi alla morte di due animali: un gatto e un pappagallo. \nGatto e pappagallo simboli e reificazione di un modo di essere dei caratteri, di concepire la vita e di relazionarsi dei due protagonisti.\nIl gatto, randagio e indipendente era di Emile. Il pappagallo di bella presenza ma con le ali tarpate e tenuto sul classico trespolo era di Marguerite.\nGli animali appartenevano ai rispettivi padroni prima del matrimonio ma la loro reciproca convivenza e accettazione da parte dei coniugi, si era dimostrata ben presto un problema.\nUn giorno il gatto scompare ed Emile lo trova morto in cantina. Non ha dubbi sul fatto che sia stato deliberatemente avvelenato dalla moglie. Colto da un attacco incontrollato d'ira si avventa sul pappagallo e gli strappa a sangue le variopinte penne. Il pappagallo nonostante le cure morir\u00e0 e finir\u00e0 imbalsamato nel salotto di casa con lo sguardo vitreo e perenne osservatore dell'acido menage casalingo.\nI separati in casa conducono una vita completamente indipendente con il timore paranoico di essere avvelenati dall'altro, tanto da tenere sotto chiave le rispettive dispense.\nEmile, ad una ennesima provocazione, tenter\u00e0 una fuga, che durer\u00e0 per\u00f2 solo una decina di giorni. Il muto braccio di ferro \u00e8 vinto da Marguerite ma sar\u00e0 lei per prima a lasciare vedovo lui, anche se, a quel punto della vita Emile, \"... Non era pi\u00f9 niente\"."}
{"id": "3979704", "revid": "167951", "url": "https://it.wikipedia.org/wiki?curid=3979704", "title": "Dory Cei", "text": "Biografia.\nFiglia di un avvocato e di Luisa Cei, una delle \"regine\" del teatro dell'Ottocento da cui prese il cognome, e sorella minore di Pina Cei, anche lei attrice.\nEnfant-prodige in molti film e in varie importanti Compagnie (Emma Gramatica, Guido Salvini, Ermete Zacconi) per rappresentazioni quali: \"Casa di bambola\" di Ibsen; \"La Gioconda\"; \"La morte civile\"; \"Kean\". Inizi\u00f2 a 14 anni l'attivit\u00e0 continuativa di professionista, svolta in queste compagnie:\nProsa teatrale.\nProduzione teatrale:\nRegie curate da Dory Cei:\nRepertorio eseguito dalle Compagnie Dory Cei:"}
{"id": "3979705", "revid": "36426", "url": "https://it.wikipedia.org/wiki?curid=3979705", "title": "Eremo di Santa Cecilia", "text": "L'eremo di Santa Cecilia \u00e8 un eremo nel territorio di Volano situato in un incavo del \"Zengio Ross\" a quota 770 metri presso Castel Pietra.\nStoria.\nL'opera nacque nel 1611 per volont\u00e0 popolare.\nFu eretto prima come capitello votivo, successivamente fu ampliato in romitorio e infine in una caratteristica chiesetta.\nTra gli affreschi della nicchia sopra l'altare si pu\u00f2 notare l'iscrizione \"Questa opera la fata f(are) Rafael de Rafaei e Zuan Batista de Speranza Massari di Limosina. 1611\".\nIl pellegrinaggio all'eremo.\nIl pellegrinaggio all'eremo si svolgeva il 5 di agosto di ogni anno, finch\u00e9 nel 2009 una frana blocc\u00f2 l'accesso al sentiero per raggiungere l'opera. Attualmente \u00e8 possibile raggiungere l'eremo con l'adeguata attrezzatura e utilizzando delle funi metalliche poste lungo il percorso.\nEssendo tuttavia impossibile svolgere un pellegrinaggio per tutta la cittadinanza, negli ultimi anni le celebrazioni sono state spostate al \"Pr\u00e0 dele Strie\" (prato ai piedi del sentiero per raggiungere l'eremo), oppure nel paese di Volano.\nIl Comitato Santa Cecilia.\nIl comitato di Santa Cecilia \u00e8 nato spontaneamente per la cura e la manutenzione dell'eremo. La sede del comitato \u00e8 presso la storica Casa Legat a Volano. Il comitato partecipa, oltre che alla manutenzione e valorizzazione dell'eremo, all'organizzazione di attivit\u00e0 ricreative e culturali per la comunit\u00e0."}
{"id": "3979706", "revid": "1005847", "url": "https://it.wikipedia.org/wiki?curid=3979706", "title": "Elezioni parlamentari in Albania del 1962", "text": "Le elezioni parlamentari nella Repubblica Popolare Socialista d'Albania del 1962 si tennero il 3 giugno. Il Fronte Democratico ottenne tutti i 214 seggi col 100% dei voti. L'affluenza alle urne fu del 100%."}
{"id": "3979708", "revid": "1005847", "url": "https://it.wikipedia.org/wiki?curid=3979708", "title": "Elezioni parlamentari in Albania del 1958", "text": "Le elezioni parlamentari nella Repubblica Popolare Socialista d'Albania del 1966 si tennero il 1\u00ba giugno. Il Fronte Democratico ottenne tutti i 188 seggi con oltre il 98% dei voti. L'affluenza fu del 100%."}
{"id": "3979711", "revid": "547034", "url": "https://it.wikipedia.org/wiki?curid=3979711", "title": "Sette tavolette con storie di Ges\u00f9", "text": "Le Sette tavolette con storie di Ges\u00f9 sono un gruppo di dipinti a tempera e oro su tavola, attribuiti a Giotto, databili al 1320-1325 circa e conservati in vari musei: tre all'Alte Pinakothek di Monaco di Baviera, una nel Metropolitan Museum di New York, una nell'Isabella Stewart Gardner Museum di Boston, una nella collezione Berenson di Settignano (Firenze) e una nella National Gallery di Londra.\nStoria.\nSimili per dimensioni e stile, le sette tavolette (probabilmente in origine facenti parte di un gruppo pi\u00f9 numeroso) provengono verosimilmente da un medesimo complesso, la cui collocazione originaria \u00e8 sconosciuta. Improbabile che facessero parte di una predella (troppe scene e di formato poco consono), si pensa che potessero essere raggruppate a formare una sorta di polittico a storie piccole, simile per struttura alla Tomba Tarlati nel Duomo di Arezzo o alle Formelle dell'armadio della sacrestia di Santa Croce di Taddeo Gaddi, quindi con parti mobili.\nL'unica menzione compatibile con una tale struttura \u00e8 quella del Vasari (1568) che ricord\u00f2 \"una tavola di man di Giotto di figure piccole\" gi\u00e0 a Sansepolcro, trasferita ad Arezzo da Pietro Tarlati, fratello del vescovo sepolto in Duomo e verosimilmente proprio per decorarne la tomba\", a met\u00e0 del Trecento. Da l\u00ec la pala era \"andata in pezzi\", alcuni dei quali vennero visti dallo storico aretino in Palazzo Gondi a Firenze.\nAltre ipotesi mettono in relazione le tavolette col \"Polittico Peruzzi\", al quale sono comunque legate per ragioni stilistiche che ne orientano la datazione agli anni venti del Trecento, oppure al polittico smembrato di cui farebbero parte la \"Madonna col Bambino\" di Washington e le due tavole di Chaalis, oppure al \"San Lorenzo\" del Museo Horne. Un'ipotesi pi\u00f9 recente mette invece le tavolette in relazione con un polittico realizzato per i Malatesta nella chiesa di San Francesco a Rimini, facente parte delle \"moltissime pitture\" indicate genericamente da Vasari, con una datazione al 1310-1312 circa, che potrebbe essere anticipata fino al 1301, anno cui \u00e8 prevalentemente riferita la \"Croce di Rimini\".\nDescrizione e stile.\nLe sette tavole mostrano scene dell'infanzia e della Passione di Cristo, fino alla Pentecoste. Eleganti e curate, con un ordinato svolgimento dello spazio, ripropongono schemi degli affreschi della Cappella degli Scrovegni, con l'eccezione della \"Discesa al Limbo\" non presente nel ciclo padovano."}
{"id": "3979719", "revid": "1543377", "url": "https://it.wikipedia.org/wiki?curid=3979719", "title": "Torre civica (L'Aquila)", "text": "La Torre civica o Torre del Municipio, \u00e8 un edificio storico dell'Aquila, unico elemento superstite del trecentesco Palazzo del Capitano ed oggi parte di Palazzo Margherita, sede del municipio cittadino.\nStoria.\nLa torre civica, pur rimaneggiata e pi\u00f9 bassa di quella originale, \u00e8 uno degli elementi architettonici pi\u00f9 antichi ancora presenti in citt\u00e0: essa era gi\u00e0 presente all'epoca della definitiva fondazione dell'Aquila (avvenuta nel 1254) ed intorno ad essa, alla fine del XIII secolo, venne costruito l'antico centro civico che comprendeva la residenza del Capitano di Giustizia, la sede del Comune e il Palazzo della Camera.\nNel 1310 venne fatta ricostruire pi\u00f9 alta e isolata rispetto al complesso del Palazzo del Capitano di Giustizia dal capitano Francesco Di Crescenzo. Pi\u00f9 tardi, nel 1374, il capitano Tommaso degli Albizi vi fece collocare un orologio pubblico, il primo realizzato nel Regno di Napoli ed il secondo in Italia dopo quelli di Palazzo Vecchio a Firenze e della torre Marchesana a Ferrara.\nAlla sommit\u00e0 della torre erano inoltre collocate delle campane che scandivano la vita cittadina e avvisavano, un'ora dopo il tramonto, della necessit\u00e0 di chiudere le porte della citt\u00e0; erano inoltre utilizzate per richiamare l'attenzione pubblica sugli avvenimenti principali quali le riunioni del Consiglio comunale. Una di esse venne trafugata dai reatini nel 1313 e recuperata solo nel 1320 e per questo motivo era provocatoriamente chiamata \"Reatinella\". Insieme alla Campana di Giustizia e alla Campana della Sentenza, quest'ultima utilizzata durante le esecuzioni capitali, la Reatinella venne fatta cadere dagli spagnoli nel 1545 e successivamente fusa per produrre l'artigliera del costruendo Forte spagnolo.\nL'attuale aspetto di Palazzo Margherita \u00e8 frutto di una complessa opera di rifacimento dell'edificio avvenuta tra il 1838 e il 1846, periodo in cui fu proposto anche l'abbattimento della torre civica; in particolare all'inizio del 1838 fu addirittura smontato l'orologio per facilitare le operazioni di demolizione, poi sventata tanto che nell'ottobre dello stesso anno l'orologio venne ripristinato con tanto di illuminazione. Alla fine del secolo, tuttavia, l'orologio originale venne sostituito con quello attuale in quanto non pi\u00f9 funzionante.\nLa torre, insieme a Palazzo Margherita, \u00e8 stata danneggiata dal terremoto dell'Aquila del 2009 ed \u00e8 in attesa di essere restaurata. Il 4 novembre 2016 sono iniziati i lavori di ricostruzione della Torre civica assieme al palazzo, il termine \u00e8 previsto in circa 500 giorni.\nDescrizione.\nLa torre civica forma attualmente un unico complesso con l'adiacente Palazzo Margherita, da cui tuttavia \u00e8 isolata architettonicamente. \u00c8 situata all'estremit\u00e0 sud-occidentale di Piazza del Palazzo, cuore politico della citt\u00e0 e sede municipale.\nOriginariamente la torre si presentava alta 20 canne (circa 52 metri) e in grado di controllare l'intero circondario per un raggio di 18 miglia (oltre 33 chilometri) mentre oggi presenta un'altezza ben pi\u00f9 modesta, stimabile in 26-27 metri.\nDi pianta quadrangolare, \u00e8 strutturata su tre ripiani e mezzo suddivisi da cornice marcapiano con rivestimento in conci lapidei databile alla seconda met\u00e0 del XIII secolo. La parte superiore \u00e8 stata mozzata e presenta oggi un terrazzino con un'edicola. Sulla facciata principale, quella rivolta verso Piazza del Palazzo sono visibili, a partire dal basso:\nSulla sommit\u00e0 \u00e8 inoltre presente una campana che sostituisce quelle originali, andate distrutte nel Cinquecento, e che ancora oggi, al tramonto, risuona 99 rintocchi in ricordo dei 99 castelli che contribuirono alla fondazione della citt\u00e0.\nLa parete della torre che guarda verso piazza Santa Margherita, al lato opposto di Piazza del Palazzo, presenta invece una donna che reca un giglio e una serpe nelle due mani, come nello stemma di Cascia: per questo motivo tale stemma viene ricondotto al capitano Leone di Cecco da Cascia, cui tra le altre cose si deve la realizzazione delle Mura dell'Aquila.\nAll'interno, nella parte inferiore, \u00e8 situata la cappella dedicata alla Madonna degli Angeli in cui i condannati trovavano conforto prima di scontare la loro pena. In essa \u00e8 conservata, in un'apposita cappella blindata da cui viene estratta solo il 28 agosto di ogni anno per l'apertura della Porta Santa, la Bolla del Perdono, il prestigioso documento con cui papa Celestino V concesse l'indulgenza plenaria in cambio del pellegrinaggio annuale alla basilica di Santa Maria di Collemaggio. Solo nel 2009, in seguito al terremoto del 6 aprile, la Bolla \u00e8 stata spostata altrove per motivi di sicurezza.\nProprio l'accensione del tripode denominato \"Fuoco del Morrone\" sulla torre rappresenta l'inizio celebrazioni della Perdonanza Celestiniana e avviene generalmente il 23 agosto di ogni anno."}
{"id": "3979720", "revid": "765341", "url": "https://it.wikipedia.org/wiki?curid=3979720", "title": "Giuseppe Capparozzo", "text": "Biografia.\nNato a Lanz\u00e8 di Quinto Vicentino, nell'attuale villa Galvanin-Rigon, da Angelo e Lucrezia Matteazzi il 10 dicembre 1802, trascorse l'infanzia con lo zio Matteo Capparozzo, arciprete di Villaverla e poi frequent\u00f2 il seminario di Vicenza con risultati eccellenti, diventando sacerdote. Il suo spiccato ingegno, unito al suo spirito satirico e pungente, gli ostacolarono la carriera di insegnante di lettere a Vicenza, costringendolo a trasferirsi a Castelfranco Veneto e Ceneda (1823-1831), quindi torn\u00f2 brevemente a Vicenza (1833-1834), ma ben presto si dovette spostare a Verona (1835-1840) e in seguito a Venezia (1840-1848), dove mor\u00ec il 13 maggio. \nProfilo letterario.\nLa sua dedizione all'attivit\u00e0 educativa non gli imped\u00ec di dedicarsi alla composizione di poesie d'occasione e religiose, apologhi, epigrammi e ballate. Nonostante la sua istruzione e il suo interessamento ai fatti che stavano rivoluzionando l'Italia, il Romanticismo di Capparozzo si pu\u00f2 definire solo parziale, quantomeno agli albori, perch\u00e9 ostacolato da ragioni geografiche, che gli impedivano contatti diretti con i colleghi lombardi.Le sue prime poesie vengono definite mediocri, se confrontate con i maggiori esponenti del Romanticismo italiano, ma non si pu\u00f2 tuttavia negare la presenza di strofe ben tornite o esercizi di eccellente padronanza metrica, che si spinge sino al virtuosismo. Anche gli apologhi non dimostrano uno spessore particolare, pi\u00f9 a livello di contenuto che di forma..Gli anni quaranta dell'800 a Venezia coincidono con la diffusione delle istanze risorgimentali, che influenzano la produzione romantica italiana. Gli epigrammi nacquero in gran parte durante i \"gioved\u00ec epigrammatici\" veneziani, in cui l'abate Capparozzo si incontrava con altri letterati dell'epoca: questi si sfidavano a vicenda nella composizione, e alcuni tra i risultati migliori vennero anche pubblicati. Gli epigrammi di Capparozzo hanno forza incisiva e ironia di buona lega, ma risultano oggi di difficile comprensione, in quanto le allusioni imposte allora dalla censura, appaiono oscure.L'influenza della corrente romantica sul Capparozzo si riversa nelle otto ballate, tra cui ricordiamo la patriottica \"Venezia liberata dalla dominazione austriaca\", dettata a pochi giorni dalla morte e pubblicata nella Gazzetta di Venezia il 6 aprile 1848: questi componimenti danno finalmente prova di un'energia e una compattezza che non si ritrovano in quelli precedenti.\nOpere.\nLe opere del Capparozzo vanno recuperate nelle due successive edizioni, curate dai suoi allievi Paolo Perez (\"Poesie dell'abate Giuseppe Capparozzo\", Vicenza 1851, antologia basata sulle scelte del fratello minore del poeta) e O. Occioni (\"Poesie edite ed inedite di Giuseppe Capparozzo\", Torino 1877, edizione meno accurata ma pi\u00f9 completa della prima).\nSi citano alcune delle composizioni di don Giuseppe Capparozzo:"}
{"id": "3979721", "revid": "1543377", "url": "https://it.wikipedia.org/wiki?curid=3979721", "title": "Terapia d'urto (serie televisiva)", "text": "Terapia d'urto (\"Necessary Roughness\") \u00e8 una serie televisiva statunitense prodotta dal 2011 al 2013. Interpretata da Callie Thorne, la serie \u00e8 basata sulla vera storia di Donna Dannenfelser, psicoterapeuta femminile che ha lavorato per i New York Jets.\nLa serie \u00e8 stata trasmessa in prima visione assoluta negli Stati Uniti dal canale via cavo USA Network; in Italia \u00e8 invece andata in onda in prima visione satellitare su Fox Life, e in chiaro su Cielo.\nTrama.\nDani Santino \u00e8 una fresca divorziata di Long Island che, per far quadrare i conti e badare serenamente ai suoi due figli adolescenti, accetta un lavoro come psicoterapeuta nella squadra locale di football americano. I suoi originali metodi di cura, bruschi e sbrigativi, le fanno in breve tempo acquisire una notevole notoriet\u00e0 tra sportivi e celebrit\u00e0, ma questo inaspettato successo professionale rischia di ripercuotersi negativamente sulla sua vita privata. Dani \u00e8 cos\u00ec costretta a trovare un costante equilibrio tra lavoro e privato.\nEpisodi.\nIl 15 settembre 2011 la serie \u00e8 stata rinnovata per una seconda stagione, a cui il 7 gennaio 2013 \u00e8 seguito il rinnovo anche per una terza stagione. Il 20 novembre dello stesso anno, USA Network ha cancellato ufficialmente la serie."}
{"id": "3979723", "revid": "124057579", "url": "https://it.wikipedia.org/wiki?curid=3979723", "title": "Lanz\u00e8", "text": "Lanz\u00e8 (o \"Lans\u00e8\" in veneto\")\" \u00e8 una frazione del comune di Quinto Vicentino, in provincia di Vicenza, che conta 1050 abitanti.\nGeografia fisica.\nLa frazione \u00e8 situata a nord/est rispetto al capoluogo; confina a nord ovest con il Comune di Bolzano Vicentino, a nord est con San Pietro in Gu (Padova), a est con Gazzo Padovano e a sud ovest con Quinto Vicentino. Lanz\u00e8 si trova a sud della Strada Statale 53 Postumia, che permette il rapido accesso alle autostrade A4 Milano-Venezia e A31 e al centro di Vicenza, immersa nella verde campagna dell'est vicentino.\nIl paese \u00e8 attraversato dal fiume Armedola, ma il vecchio \u201cbosco\u201d continua tutt'oggi a caratterizzare l'intero territorio lasciando i segni della sua trasformazione in una fertile pianura, con i suoi numerosi fossati e rivoli con abbondante acqua anche sorgiva, e con strade alberate che si snodano tra campi e prati, coltivati con produzioni agricole intensive.\nOrigini del nome.\nSul nome esistono due ipotesi:\nStoria.\nMedioevo.\nLa frazione ha condiviso le vicissitudini storiche del capoluogo solamente in parte, in quanto relegata ai margini del suo territorio e quasi interamente compresa nel \u201cbosco della Canonica\u201d, uno dei pi\u00f9 vasti della pianura vicentina di cui si trova traccia nei documenti fin dal XIII secolo, cos\u00ec denominato perch\u00e9 di propriet\u00e0 del capitolo dei Canonici del Duomo di Vicenza. Di vasta superficie, pari a non meno di 1200 - 1500 campi che ricopriva anche i territori limitrofi di San Pietro in Gu, Villalta e Gazzo, era interamente occupato da boschi, acquitrini e paludi fino a quando (gi\u00e0 fin dalla fine del XIII secolo) ebbero inizio i grandi interventi di disboscamento e dissodamento per adibire il terreno alla coltivazione agraria, lasciandone immutate solamente alcune piccole porzioni (custodite da palizzate) per permettere lo stazionamento e lo sviluppo di animali selvatici da cacciare.\nTanto il Barbarano che il Pagliarini fanno cenno ad un \"fortissimo castello\", posseduto in questa localit\u00e0 dai nobili da Lanz\u00e8 che si erano insediati sul posto sin dal secolo XII. In realt\u00e0 non sono rimasti antichi documenti che ne parlino, ma \u00e8 verosimile che il castello sia stato costruito da questi nobili e che - come molti altri - sia stato notevolmente danneggiato durante le lotte tra vicentini e padovani.\nLa piccola comunit\u00e0, identificata allora con la chiesa locale, visse separata da quella di Quinto, che posta ai confini della citt\u00e0 poteva godere di maggiori collegamenti e, quindi, di sviluppi e rapporti commerciali. Solo a partire dal XVI secolo inizi\u00f2 a condividere con Quinto e Valproto le vicissitudini post medioevali fino ai nostri giorni.\nAnche la chiesa parrocchiale fu soggetta, in tempi diversi, alle pievi limitrofe (Bolzano, San Pietro in Gu e Villalta), prima di vedersi riconosciuta quale entit\u00e0 autonoma dopo la prima met\u00e0 dell'Ottocento.\nMonumenti e luoghi d'interesse.\nTra le varie testimonianze dell'edilizia rurale antica, i principali tutt'oggi in buono stato conservativo, sono:\nEconomia.\nLa zona industriale del comune di Quinto Vicentino si trova ai confini del territorio di Lanz\u00e8 e rappresenta un polo di attrazione della manodopera comunale. Oltre a questa, per\u00f2, Lanz\u00e8 \u00e8 anche sede di due imprese specialistiche di lavorazione di materie plastiche e di una impresa chimica, che impiegano diversi lavoratori locali ed extracomunali.\nIl paese non ha tuttavia abbandonato le tradizioni agricole, indissolubilmente legate all'allevamento, per lo pi\u00f9 bovino: il paesaggio \u00e8 caratterizzato da prati stabili irrigui e coltivazioni di mais. Il latte prodotto viene lavorato principalmente per la produzione di grana Padano."}
{"id": "3979733", "revid": "110157", "url": "https://it.wikipedia.org/wiki?curid=3979733", "title": "Raphael Diaz", "text": "Carriera.\nClub.\nRaphael Diaz inizi\u00f2 la carriera professionistica nella nativa Svizzera, nella formazione giovanile dell'EV Zug. Dal 2001 al 2004 milit\u00f2 nella formazione Elite Jr. A, raccogliendo 31 punti totali in 56 incontri disputati. Nella stagione 2003-2004 fece inoltre il proprio debutto assoluto in Lega Nazionale A, concludendo la stagione con 3 punti in 43 partite, cinque delle quali nei playoff contro l'SC Bern. Nel corso delle stagioni successive crebbe il numero di punti prodotti, superando per la prima volta la quota dei 10 punti al termine della stagione 2007-2008.\nNella stagione 2009-2010 Diaz arriv\u00f2 a concludere la stagione regolare con 4 gol e 27 assist in 45 partite disputate. Nell'ottobre del 2010 la crescita del giocatore attir\u00f2 l'interesse da parte di altre formazioni svizzere come ZSC Lions e HC Lugano, tuttavia pochi giorni dopo giunse l'annuncio del rinnovo del contratto fino al 2016 con l'EV Zug. Raphael Diaz concluse la stagione 2010-2011 con 55 partite giocate, 14 gol e 31 assist.\nIl 13 maggio 2011 Diaz firm\u00f2 un contratto valido per un anno con i Montr\u00e9al Canadiens, franchigia della National Hockey League, dove ritrov\u00f2 il connazionale e compagno di reparto Yannick Weber. La prima rete in NHL arriv\u00f2 il 18 ottobre superando il portiere Ryan Miller nella sconfitta per 3-1 contro i Buffalo Sabres. Nel gennaio del 2012 fu convocato come membro del team dei Rookie in occasione dell'All-Star Game Skills Competition, come sostituto dell'infortunato Adam Larsson. A causa di un infortunio nel finale di stagione Diaz concluse l'annata con 59 partite giocate, con 3 reti e 13 assist. Divenuto free agent il 14 luglio 2012 ricevette un rinnovo biennale del contratto con i Canadiens. Durante il lockout fece ritorno a Zugo cos\u00ec come Damien Brunner, collezionando 29 punti in 32 partite disputate.\nIl 3 febbraio 2014 si trasfer\u00ec ai Vancouver Canucks in cambio dell'attaccante Dale Weise. Il 5 marzo 2014 i Canucks lo scambiarono con i New York Rangers per una quinta scelta al draft. Il 6 ottobre 2014 Diaz venne ingaggiato dai Calgary Flames, che il 1\u00ba ottobre 2015 lo girano in AHL.\nNazionale.\nDiaz entr\u00f2 nel giro della nazionale rossocrociata nella selezione Under-18, in occasione del mondiale del 2004 in Austria, conquistando in quell'occasione la promozione nel Gruppo A. Negli anni successivi disput\u00f2 due edizioni del Campionato mondiale di hockey su ghiaccio Under-20, totalizzando 3 punti in 12 apparizioni.\nL'esordio con la nazionale maggiore giunse nel mondiale del 2007 in Russia. Dopo tre anni invece Diaz fu convocato per disputare il torneo olimpico alle Olimpiadi di Vancouver, disputando cinque incontri. L'anno successivo disput\u00f2 il mondiale in Slovacchia, segnando 3 reti in 6 partite, risultando il difensore con pi\u00f9 reti all'attivo nella competizione. In occasione del mondiale del 2013 conquist\u00f2 la medaglia d'argento, la prima in carriera."}
{"id": "3979734", "revid": "263989", "url": "https://it.wikipedia.org/wiki?curid=3979734", "title": "Rafael Diaz", "text": ""}
{"id": "3979736", "revid": "1494169", "url": "https://it.wikipedia.org/wiki?curid=3979736", "title": "Terapia d'urto", "text": ""}
{"id": "3979737", "revid": "1305772", "url": "https://it.wikipedia.org/wiki?curid=3979737", "title": "Anger Management", "text": ""}
{"id": "3979738", "revid": "223320", "url": "https://it.wikipedia.org/wiki?curid=3979738", "title": "Ao no Exorcist", "text": ""}
{"id": "3979746", "revid": "599013", "url": "https://it.wikipedia.org/wiki?curid=3979746", "title": "Eduardo Fernandes Pereira Gomes", "text": ""}
{"id": "3979749", "revid": "290023", "url": "https://it.wikipedia.org/wiki?curid=3979749", "title": "Ferro filato", "text": ""}
{"id": "3979754", "revid": "729019", "url": "https://it.wikipedia.org/wiki?curid=3979754", "title": "Duncan D. Hunter", "text": "Biografia.\nFiglio del deputato repubblicano Duncan Hunter, si arruol\u00f2 nei Marine in seguito all'11 settembre. Dopo aver combattuto in Iraq e in Afghanistan, Hunter fu congedato con onore nel 2007 con il grado di capitano.\nNel 2008 suo padre decise di ritirarsi dalla politica dopo ventotto anni da deputato al Congresso e cos\u00ec Hunter si candid\u00f2 per il suo seggio, venendo eletto. Fu poi riconfermato anche negli anni successivi, finch\u00e9 nel 2020 annunci\u00f2 il proprio ritiro.\nCome suo padre, Duncan Hunter ha un'ideologia pressoch\u00e9 conservatrice.\nSposato con Margaret, ha avuto da lei tre figli."}
{"id": "3979756", "revid": "767487", "url": "https://it.wikipedia.org/wiki?curid=3979756", "title": "Edme Fran\u00e7ois Jomard", "text": "Cur\u00f2 l'edizione di \"Description de l'\u00c9gypte\", e fu membro dell'Institut d'\u00c9gypte fondato da Napoleone Bonaparte. Fu supervisore della missione culturale inviata in Francia dall'Egitto da Mehmet Ali.\nBiografia.\nStudi\u00f2 presso il Coll\u00e8ge des Quatre-Nations, la \u00c9cole nationale des ponts et chauss\u00e9es e la \u00c9cole polytechnique. Prese parte alla missione inviata da Napoleone in Egitto. In seguito lavor\u00f2 presso la Biblioth\u00e8que nationale de France."}
{"id": "3979758", "revid": "287204", "url": "https://it.wikipedia.org/wiki?curid=3979758", "title": "Edme Francois Jomard", "text": ""}
{"id": "3979762", "revid": "599013", "url": "https://it.wikipedia.org/wiki?curid=3979762", "title": "Edm\u00e9 Fran\u00e7ois Jomard", "text": ""}
{"id": "3979763", "revid": "1543377", "url": "https://it.wikipedia.org/wiki?curid=3979763", "title": "Cajuata", "text": "Cajuata \u00e8 un comune (\"municipio\" in spagnolo) della Bolivia nella provincia di Inquisivi (dipartimento di La Paz) con 6.802 abitanti (dato 2010).\nCantoni.\nIl comune \u00e8 suddiviso in 4 cantoni (popolazione 2001):"}
{"id": "3979770", "revid": "767487", "url": "https://it.wikipedia.org/wiki?curid=3979770", "title": "Colquiri", "text": "Colquiri \u00e8 un comune (\"municipio\" in spagnolo) della Bolivia nella provincia di Inquisivi (dipartimento di La Paz) con 20.295 abitanti (dato 2010).\nCantoni.\nIl comune \u00e8 suddiviso in 8 cantoni (popolazione 2001):"}
{"id": "3979772", "revid": "1543377", "url": "https://it.wikipedia.org/wiki?curid=3979772", "title": "Ichoca", "text": "Ichoca \u00e8 un comune (\"municipio\" in spagnolo) della Bolivia nella provincia di Inquisivi (dipartimento di La Paz) con 7.556 abitanti (dato 2010).\nCantoni.\nIl comune \u00e8 suddiviso in 7 cantoni (popolazione 2001):"}
{"id": "3979774", "revid": "440475", "url": "https://it.wikipedia.org/wiki?curid=3979774", "title": "Edweard Muybridge", "text": ""}
{"id": "3979775", "revid": "767487", "url": "https://it.wikipedia.org/wiki?curid=3979775", "title": "Angelo Aimo", "text": "Carriera.\nDebutta in Serie B con il Perugia nel 1982 e, dopo due stagioni come riserva, scende di categoria in Serie C2 con le maglie di Fano, Ospitaletto e .\nNel 1988 gioca in Serie C1 con il Modena e l'anno seguente con il , e nel 1990 torna tra i cadetti disputando due stagioni da titolare con il Cosenza per un totale di 60 presenze e 6 gol.\nGioca negli anni successivi con il , il Viareggio e termina la carriera da professionista nel 1995 con il Ponsacco. Nel 1996 termina la carriera da giocatore dopo una stagione alla Vaianese."}
{"id": "3979776", "revid": "18323", "url": "https://it.wikipedia.org/wiki?curid=3979776", "title": "Nello Cianci", "text": "Carriera.\nDebutta in Serie B con il nel 1977 e, dopo un anno in Serie C2 con il Messina ed uno in Serie C1 con la , torna al Lecce dove disputa altre tre stagioni in cadetteria.\nNel 1984 passa al in Serie C1 e l'anno successivo chiude la carriera da professionista in Serie C2 con la maglia del Francavilla.\nIn carriera ha totalizzato complessivamente 66 presenze in Serie B."}
{"id": "3979777", "revid": "838137", "url": "https://it.wikipedia.org/wiki?curid=3979777", "title": "Ligue A 2011-2012 (femminile)", "text": "La Ligue A francese di pallavolo femminile 2011-2012 si \u00e8 svolta dal 15 ottobre 2011 al 14 aprile 2012: al torneo hanno partecipato 12 squadre di club francesi e la vittoria finale \u00e8 andata per la diciassettesima volta, la quindicesima consecutiva, al Racing Club de Cannes.\nRegolamento.\nIl campionato si \u00e8 svolto con una prima fase dove le dodici squadre si sono incontrate in un girone all'italiana con gare d'andata e ritorno per un totale di 22 giornate. Al termine della regular-season, le prime quattro classificate hanno partecipato ai play-off scudetto; le squadre classificate dal quinto all'ottavo posto hanno partecipato ai play-off per l'assegnazione della quinta posizione; le ultime due sono retrocesse in \"Divisione Excellence\".\nAl termine dei play-off la squadra vincitrice dello scudetto e la seconda classificata si sono qualificate per la Champions League, la terza e la quarta classificate si sono qualificate per la Coppa CEV, mentre la quinta classificata si \u00e8 qualificata per la Challenge Cup."}
{"id": "3979778", "revid": "287451", "url": "https://it.wikipedia.org/wiki?curid=3979778", "title": "Michele Colasanto", "text": "Carriera.\nDebutta in Serie C1 con la Sambenedettese, con cui raggiunge la promozione in Serie B nel 1980-1981 e disputa i tre campionati seguenti di Serie B per un totale di 70 presenze e 6 gol nella serie cadetta.\nNegli anni successivi gioca in Serie C1 con le maglie di Ancona, Foggia, Benevento ed una breve parentesi al Campobasso e poi in Serie C2 Fidelis Andria, Altamura e Trani.\nChiude la carriera tra i dilettanti con Nard\u00f2, Altamura e Canosa."}
{"id": "3979779", "revid": "729019", "url": "https://it.wikipedia.org/wiki?curid=3979779", "title": "Via delle Gallie", "text": "La via delle Gallie (lat. via Publica oppure strata Publica; in francese \"route des Gaules\" o \"voie des Gaules\"), chiamata anche strada delle Gallie, fu una strada romana consolare fatta costruire da Augusto sulla traccia di sentieri preesistenti per collegare la Gallia Cisalpina situata in Pianura Padana con la Gallia Transalpina, da cui il nome della strada. Prima opera pubblica realizzata dai Romani in Valle d'Aosta, attraversava in parte le moderne Italia, Francia e la Svizzera.\nFu creata per facilitare l'espansione militare e politica romana verso le Alpi che si concretizz\u00f2 poi con la conquista di Rezia ed arco alpino sotto Augusto. La via delle Gallie iniziava da \"Mediolanum\" (la moderna Milano) e passava per \"Augusta Eporedia\" (Ivrea) biforcandosi in due rami all'altezza di \"Augusta Praetoria\" (Aosta).\nDa \"Augusta Praetoria\" un ramo della strada si dirigeva verso il passo del colle del Piccolo San Bernardo (lat. \"Columna Iovis\") fino a \"Lugdunum\" (Lione), mentre l'altra diramazione giungeva al passo del colle del Gran San Bernardo (lat. \"Mons Iovis\") per poi condurre verso \"Octodurus\" (Martigny), nel moderno Canton Vallese, in Svizzera. In epoca medievale vi si sovrapporr\u00e0 il tracciato della via Francigena, mentre nel XX secolo, per lunghi tratti, coincider\u00e0 con la strada statale 26 della Valle d'Aosta e la strada statale 27 del Gran San Bernardo.\nStoria.\nViabilit\u00e0 preromana in Valle d'Aosta.\nIn epoca antica le vie di comunicazione in Valle d'Aosta avevano un tracciato praticamente obbligato a causa della morfologia montana; in particolare, queste vie, erano spesso costruite lungo il crinale dei monti per evitare il talweg della valle, che era soggetta agli straripamenti della Dora Baltea, i quali potevano causare la formazione di acquitrini. Un tracciato lungo la Dora Baltea, nonostante questi problemi, \u00e8 stato forse realizzato gi\u00e0 dal III millennio a.C.: sono stati infatti rinvenuti, lungo i due versanti alpini, ritrovamenti archeologici ascrivibili a tale periodo storico.\nAll'epoca dei Salassi, popolazione di origine celtica che abitava il Canavese e la valle della Dora Baltea, gli spostamenti quotidiani erano probabilmente garantiti da una rete viaria primitiva e da un reticolo di mulattiere che si sviluppava talvolta a fondovalle e principalmente a quota lievemente maggiore rispetto all'altitudine della successiva via delle Gallie: tale rete viaria serviva anche a collegare tra loro i vari insediamenti abitativi (le \"civitates\", i \"municipia\" e i \"pagi\", che a loro volta era costituiti da \"vici\") situati a mezza costa o lungo le pendici alpine. La via delle Gallie, in latino, era conosciuta come \"via Publica\" oppure come \"strata Publica\".\nUn tratto di mulattiera preromana, costituito da un corridoio di dieci gradini scalpellati a mano tra strette rocce, venne ritrovato anche nei pressi di Avise (lat. \"Avisio\"), nella zona di Pierre Taill\u00e9e Esistevano anche strade vere e proprie: nell'Ottocento Pierre-Louis Vescoz individu\u00f2 i resti di un'antica strada preromana tra Pont-Saint-Martin (lat. \"Pons Heliae\") e Donnas (lat. \"Donasium\"), detta \"chemin des Salasses\", oggi ancora visibili a tratti, sebbene questi ultimi siano estremamente ridotti:\nLe sostruzioni ciclopiche nel tratto tra Bard (lat. \"Castrum Bardum\") e Donnas (lat. \"Donasium\") sono datate non molto prima della nascita di \"Augusta Praetoria\", ovvero della citt\u00e0 romana corrispondente alla moderna Aosta, che fu fondata nel 25 a.C. La Valle d'Aosta era, fin dall'antichit\u00e0, una naturale via di transito di uomini e merci. Strabone cos\u00ec descriveva le vie di comunicazione valdostane negli anni precedenti alla conquista romana delle terre salasse:\nIpotesi sull'epoca della costruzione.\nSecondo l'ipotesi dell'archeologo Carlo Promis, che cita un passo di Polibio, esisteva in Valle d'Aosta, gi\u00e0 in epoca repubblicana, quindi precedente alla conquista romana di queste terre, che \u00e8 avvenuta durante il principato di Augusto, primo imperatore romano, una strada di fondovalle regolare, quindi pi\u00f9 che un sentiero, la cui costruzione si sarebbe conclusa tra il 121 a.C. e il 120 a.C.. \nIn seguito, Pietro Barocelli, archeologo e soprintendente di Piemonte e Liguria, ha messo in dubbio le conclusioni di Carlo Promis: \u00abesse appaiono troppo assolute anche solo se si pensa alla grandiosit\u00e0 dei lavori e allo stato di guerra durante i quali sarebbero stati fatti, inframmezzato da malfide paci\u00bb.\nAlmeno parte della strada, in particolare il tratto che da \"Augusta Praetoria\" si diramava verso le Alpi Pennine, fosse contemporaneo, oppure posteriore, alla fondazione della citt\u00e0.. Alcuni storici svizzeri concordano che il tratto del colle del Gran San Bernardo (lat. \"Mons Iovis\") risalga all'epoca dell'imperatore Claudio (41-54), al quale sono dedicati alcune pietre miliari: Claudio elev\u00f2 infatti l'antico \"oppidum\" celtico di \"Octodurus\" (oggi Martigny) a \"municipium\". \"Octodurus\" era infatti una citt\u00e0 molto importante, tant'\u00e8 che costituiva uno dei punti terminali della via delle Gallie.\nIl giornalista Andr\u00e9 Zanotto, raccogliendo i suggerimenti delle ipotesi precedenti, ha ipotizzato che la strada di fondovalle sia stata in parte sistemata prima della definitiva sottomissione dei Salassi durante i periodi di mediazione e accordi, seppur deboli, tra questo popolo e gli antichi Romani.\nLa strada, secondo Zanotto, sarebbe stata quindi costruita prima dai militari romani coadiuvati dalla popolazione locale, mentre dopo la sottomissione dei Salassi la forza lavoro degli schiavi sarebbe divenuta preponderante. La strada non poteva che sorgere sulla via di comunicazione preromana a causa della topografia della valle, che era limitante per via del poco spazio pianeggiante disponibile.\nSecondo Letizia Gianni, autrice di numerose guide sulla successiva e medievale via Francigena,la via delle Gallie fu fatta costruire intorno al 12 a.C., e quindi lastricata durante il principato dell'imperatore Augusto nel 47 d.C..\nEpoca medievale.\nIn epoca medievale il percorso della via Francigena lungo la Valle d'Aosta venne in parte a sovrapporsi all'antica via delle Gallie romana. Una parete crollata nei pressi di Balmas, localit\u00e0 che si trova nei pressi di Montjovet (lat. \"Mons Ioviculus\"), determin\u00f2 lo spostamento del sedime stradale della via Francigena pi\u00f9 a valle rispetto al tracciato della strada romana, che invece fu realizzato pi\u00f9 a monte.\nEpoca contemporanea.\nA causa dell'esiguit\u00e0 di spazio pianeggiante a fondovalle, che \u00e8 tipica delle zone di montagna, i percorsi delle moderne strada statale 26 della Valle d'Aosta e strada statale 27 del Gran San Bernardo sono per lunghi tratti sovrapposti ai tracciati della via delle Gallie e della via Francigena. Parte dei tratti della via delle Gallie che non coincidono con le strade statali, oppure che corrispondono a strade non sono asfaltate, si sono poi trasformati, a causa della mancanza di manutenzione e dell'incuria, nel sentiero CAI n. 103 (che \u00e8 indicato dai cartelli come \"via Francigena\"), nel \"Chemin des Vignobles\" e in altri tratti di sentieri ancora oggi molto frequentati.\nAttualmente, all'interno del programma \"Interreg IIIB MEDOCC\", sette paesi europei collaborano per la valorizzazione delle antiche vie romane, tra le quali figura anche la via delle Gallie. Nel 2005 \u00e8 stato messo in sicurezza il sito archeologico di Donnas (lat. \"Donasium\") dove \u00e8 presente il tratto meglio conservato della parte delle via delle Gallie che passava attraverso la moderna Valle d'Aosta.\nNuovi interventi sono stati svolti nel 2014, nell'ambito del progetto \"Interreg\" \"La via consolare delle Gallie\".\nPercorso.\nLa via delle Gallie iniziava a \"Mediolanum\" (l'attuale Milano), dove intersecava la \"via Gallica\", la \"via Regina\", la \"via Spluga\", la \"via Mediolanum-Bellasium\", la \"via Mediolanum-Bilitio\", la \"via Mediolanum-Brixia\", la \"via Mediolanum-Placentia\", la \"via Mediolanum-Ticinum\" e la \"via Mediolanum-Verbannus\", per poi proseguire verso \"Eporedia\" (Ivrea), citt\u00e0 che fu costruita nel 100 a.C. per volere del Senato romano, e continuare fino ad \"Augusta Praetoria\" (Aosta), citt\u00e0 romana fondata nel 25 a.C.\nUscita da \"Mediolanum\" attraverso \"Porta Vercellina\" la via delle Gallie proseguiva verso \"Ad Quartum\" (Quarto Cagnino), \"Ad Quintum\" (Quinto Romano), \"Ad Septimum\" (Settimo Milanese), \"Barasium\" (Bareggio), \"Curiapicta\" (Corbetta), \"Maxentia\" (Magenta), \"Tricastium\" (Trecate), \"Novaria\" (Novara), \"Vicus Longus\" (Vicolungo), \"Grecum\" (Greggio), \"Badaluchum\" (Balocco), \"Cerrodunum\" (Cerrione), \"Palatium\" (Palazzo Canavese), \"Bolenicum\" (Bollengo), \"Augusta Eporedia\" (Ivrea), \"Quatiolum\" (Quassolo), \"Mons Altus Eporediensium\" (Montalto Dora), \"Burgus Francus Eporediensis\" (Borgofranco d'Ivrea), \"Septingesimum\" (Settimo Vittone), \"Quingesimum\" (Quincinetto), \"Quadragesimum\" (Carema), \"Pons Heliae\" (Pont-Saint-Martin), \"Donasium\" (Donnas), \"Alnus\" (H\u00f4ne), \"Castrum Bardum\" (Bard), \"Arnadium\" (Arnad), \"Ixonia\" (Issogne), \"Vitricum\" (Verr\u00e8s), \"Cillianum\" (Saint-Vincent), \"Castelium Augustensium Praetorianorum\" (Ch\u00e2tillon), \"Cambavia\" (Chambave), \"Ad Fines Augustensium\" (F\u00e9nis), \"Nucetum\" (Nus), \"Quartum\" (Quart) e giungendo ad \"Augusta Praetoria\" (Aosta), dove la \"via delle Gallie\" si biforcava in due rami. \nDa \"Augusta Praetoria\", un ramo della strada usciva dalla \"Porta Decumana\" dirigendosi verso la Valdigne e valicando poi il passo \"Columna Iovis\" (detta anche in latino \"Alpis Graia\"), oggi chiamato colle del Piccolo San Bernardo. Proseguiva poi verso \"Lugdunum\", citt\u00e0 romana fondata nel 47 a.C. e oggi chiamata Lione, sua destinazione finale.\nL'altro ramo usciva invece dalla \"Porta Principalis Sinistra\", anch'essa di \"Augusta Praetoria\", arrivando al passo \"Mons Iovis\" (chiamato in latino anche \"Alpis Poenina\" oppure \"Summus P\u0153ninus\"), oggi detto passo colle del Gran San Bernardo, che conduceva oltre le Alpi verso \"Octodurus\" (Martigny), nel moderno Canton Vallese, in Svizzera.\nIl ramo che si dirigeva verso \"Octodurus\" (Martigny), superata \"Augusta Praetoria\", attraversava \"Ginodium\" (Gignod), dopo di cui valicava il passo del colle del Gran San Bernardo (lat. \"Mons Iovis\"), per poi dirigersi verso \"Ursiores\" (Orsi\u00e8res) e giungendo infine a \"Octodurus\", destinazione finale di questa biforcazione. Il ramo che invece si dirigeva verso \"Lugdunum\", passata \"Augusta Praetoria\", attraversava \"Fundus Gratianus\" (Gressan), \"Fundus Joventianus\" (Joven\u00e7an), \"Sarra\" (Sarre), \"Aimivilla\" (Aymavilles), \"Arvarium\" (Arvier), \"Avisio\" (Avise), \"Sala Duria\" (La Salle), \"Moriacium\" (Morgex), \"Araebrigium\" (Pr\u00e9-Saint-Didier) e \"Tuillia Salassorum\" (La Thuile), dopo di cui valicava il passo del colle del Piccolo San Bernardo (lat. \"Columna Iovis\"), per poi dirigersi verso \"Sextum Segetium\" (S\u00e9ez), \"Capellae Centronum\" (Les Chapelles), \"Bellantrum\" (Bellentre), \"Axima\" (Aime), \"Munsterium\" (Mo\u00fbtiers), \"Aquae Albae\" (Aigueblanche), \"Liscaria\" (La L\u00e9ch\u00e8re), \"Fessona Brigantiorum\" (Feissons-sur-Is\u00e8re), \"Cevis\" (Cevins), \"Bastita\" (La B\u00e2thie), \"Turres\" (Tours-en-Savoie), \"Oblimum\" (Albertville), \"Hillium\" (Gilly-sur-Is\u00e8re), \"Camusellum\" (Chamousset), \"Castrum Novum Allobrogum\" (Ch\u00e2teauneuf), \"Capanna ad Melianum Montem\" (La Chavanne), \"Riparia\" (La Ravoire), \"Camberiacum\" (Chamb\u00e9ry), \"Nanciae\" (Nances), \"Dulinum\" (Dullin), \"Verale Bellomontium\" (Verel-de-Montbel), \"Bellus Mons ad Tramonaecum\" (Belmont-Tramonet), \"Romagnieu\" (Romagnieu) terminando a \"Lugdunum\" (Lione). \nIl passo \"Columna Iovis\" divenne praticabile anche ai carri grazie ai lavori eseguiti dagli antichi Romani, durante i quali la strada fu ampliata e lastricata: di questo tratto restano tracce a partire dal faubourg di La Thuile verso la Grande Golette, salendo poi a Pont Serran, e quindi a nord delle \"mansiones\" e del cromlech del Piccolo San Bernardo, complesso megalitico situato alla frontiera tra l'Italia e la Francia, sul colle del Piccolo San Bernardo, in corrispondenza dello spartiacque dei bacini della Dora Baltea e dell'Is\u00e8re. Lungo il tratto della via delle Gallie che percorreva la Valle d'Aosta vennero fondati vari centri abitati e si installarono le \"mutationes\", ovvero le stazioni destinate al riposo e al cambio degli animali da soma, nonch\u00e9 le \"mansiones\".\nDegno di nota \u00e8 il toponimo di Carema (lat. \"Quadragesimum\"), che ricorda la sua distanza di quaranta miglia romane da \"Augusta Praetoria\" (lat. \"quadragesimum lapidem ab Augusta Praetoria\" = it. \"quarantesima pietra miliare da Aosta\"). Secondo invece altri studiosi il nome della moderna localit\u00e0 di Carema deriverebbe da \"cameram\", ossia da \"dogana\", che vi ebbe in effetti sede. Per il transito era previsto anche un pedaggio sul valore delle merci che passavano dalle Gallie e che erano indirizzate verso la penisola italica.\nSi suppone che anche altre localit\u00e0 romane abbiano preso il nome dalla presenza della specifica pietra miliare presente sul loro territorio: tra esse ci sono Quart (\"ad quartum lapidem\", ovvero a quattro miglia da Aosta), Ch\u00e9toz (\"ad sextum lapidem\", ovvero a sei miglia da Aosta), Nus (\"ad nonum lapidem\", ovvero a nove miglia da Aosta), Di\u00e9moz (\"ad decimum lapidem\", ovvero a dieci miglia da Aosta), ecc. Le altre citt\u00e0 miliari presenti lungo la via delle Gallie sono Quarto Cagnino (lat. \"Quartum\"), Quinto Romano (\"Quintum\"), Settimo Milanese (\"Septimum\"), Settimo Vittone (\"Septingesimum\"), Quincinetto (\"Quingesimum\"), Carema (\"Quadragesimum\") e S\u00e9ez (\"Sextum Segetium\").\nNon tutte le citt\u00e0 miliari che sorgevano lungo la via delle Gallie hanno mantenuto un ruolo di pari rilievo anche in epoca moderna e in epoca contemporanea: alcune infatti sono oggi diventate semplici frazioni di moderni comuni. Per alcune localit\u00e0 potrebbe non esserci pi\u00f9 corrispondenza tra le distanze da \"Augusta Praetoria\" alle originarie \"stationes\" indicate dalle miglia romane, con le distanze dall'attuale Aosta ai corrispondenti centri abitati moderni: non sempre le localit\u00e0 indicate dal loro nome sono infatti perfettamente corrispondenti, per quanto riguarda la posizione, con antiche localit\u00e0 romane (un esempio sono le moderne Quart ed Aosta, che non si trovano pi\u00f9 a quattro miglia romane).\nTecniche adottate.\nLa via delle Gallie fu un'imponente opera architettonica e ingegneristica che present\u00f2 notevoli difficolt\u00e0 di realizzazione: per costruirla furono infatti adottate soluzioni tecniche particolarmente impegnative per l'epoca, vista la conformazione del territorio dove in parte sorgeva, che \u00e8 montagnoso, molto spesso con la presenza di passaggi impervi.\nOltre a realizzare la strada nel fondovalle con solide fondamenta, andavano infatti superate gole e torrenti, tagliate pareti rocciose, realizzate elevate strutture di sostegno su pendii scoscesi e costruiti acquedotti e ponti..\nI ponti romani ancora esistenti del tratto della via delle Gallie passante per la Valle d'Aosta erano diciassette: alcuni di essi sono crollati mentre altri sono in rovina. Il pont Saint-Martin \u00e8 uno dei ponti romani che si sia conservato praticamente integro e che sia ancora in uso per il traffico moderno. Molti altri ponti sono crollati, distrutti dal tempo o dall'uomo, mentre di molti sono giunti sino a noi solo resti.\nUn esempio \u00e8 il ponte romano di Saint-Vincent, che \u00e8 situato sul torrente Cillian all'ingresso di Saint-Vincent (lat. \"Cillianum\") e che conserva solo le due spalle, mentre del ponte sul torrente Marmore a Ch\u00e2tillon (lat. \"Castelium Augustensium Praetorianorum\"), che fu distrutto dalle truppe francesi nel 1691, se ne conserva solo una delle nove fasce di archi che lo componevano. Il ponte dell'alta valle di Pierre Taill\u00e9e e quello dell'Equiliva furono distrutti anch'essi dalle invasioni francesi.\nIntatto resta anche il ponte di pietra di Aosta, un tempo attraversante il torrente Buthier, che \u00e8 stato deviato nel XVII secolo a causa di un'alluvione."}
{"id": "3979780", "revid": "110157", "url": "https://it.wikipedia.org/wiki?curid=3979780", "title": "La faccia del vincitore", "text": "La faccia del vincitore \u00e8 un racconto di genere giallo-storico della scrittrice italoamericana Ben Pastor.Nella edizione italiana fa parte di un'antologia che raccoglie racconti in cui compare il personaggio di Duca Lamberti, il medico investigatore creato da Giorgio Scerbanenco. La narrazione immagina che Lamberti, da adulto, rievochi una vicenda vissuta nell'adolescenza, corrispondente alla sua prima inchiesta criminale.\nTitolo.\nIl titolo del racconto si giustifica in relazione alla frase conclusiva della narrazione:\nTrama.\nMilano, 28 aprile 1945: sono passati pochi giorni dalla Liberazione.Uscito per strada, il giovane Duca Lamberti arriva per caso a piazzale Loreto, dove sono esposti i cadaveri di Mussolini e di Claretta Petacci; in mezzo alla folla agitata e vociante, il bambino ha occasione di assistere ad un borseggio ai danni di un operaio. Cerca di richiamare l'attenzione degli adulti, ma c'\u00e8 troppo rumore; anche raggiungere il ladro \u00e8 difficile a causa della folla. Ad un certo punto \u00e8 lo stesso ladro ad avvicinarsi a lui, ad afferrarlo per una spalla e ad usarlo come pretesto per farsi largo nella calca.Duca lo asseconda senza protestare, e continua poi ad inseguirlo testardamente anche quando l'uomo, ormai allontanatosi dalla piazza, cerca di correre via.\nFinalmente bloccato dentro un portone, il ladro riesce ugualmente a farla franca perch\u00e9 su di lui non viene rinvenuta alcuna refurtiva, evidentemente gi\u00e0 passata ad un complice grazie alla confusione.Anche a distanza di tanti anni Duca prova ancora gli stessi sentimenti di allora: rabbia per la conclusione della storia, ma anche un certo orgoglio derivante dalla consapevolezza di aver fatto la cosa giusta, e di aver in tal modo onorato gli insegnamenti di suo padre.\nCronologia.\nLo svolgimento del racconto corrisponde ad una narrazione che Duca Lamberti fa negli anni Sessanta, rievocando per\u00f2 una vicenda accaduta due decenni prima, il 28 aprile del 1945, quando lui stesso aveva soltanto \u201cundici anni e un mese\u201d."}
{"id": "3979782", "revid": "599013", "url": "https://it.wikipedia.org/wiki?curid=3979782", "title": "Federico Frigerio", "text": "Carriera.\nDopo una presenza con la maglia del in Serie B, il 15 ottobre 1978 in Brescia- (1-0), venne girato al in Serie C2 e l'anno successivo al in Serie C1.\nTorn\u00f2 a disputare la Serie B nella stagione 1980-1981 con il , dove rimase due stagioni totalizzando 40 presenze e 2 reti, e con la dove collezion\u00f2 24 presenze ed un gol.\nTermin\u00f2 la carriera da professionista a , dove ottiene una promozione in Serie B nel campionato di Serie C1 1983-1984 e disputa la stagione successiva tra i cadetti.\nIn carriera totalizz\u00f2 complessivamente 99 presenze e 3 reti in Serie B.\n\u00c8 morto a 62 anni dopo una malattia fulminante."}
{"id": "3979783", "revid": "212348", "url": "https://it.wikipedia.org/wiki?curid=3979783", "title": "Domenico Moro (calciatore)", "text": "Carriera.\nGiocatore.\nDopo gli esordi in Serie D con il Montebelluna nel 1978, passa all'Atalanta con cui vince il campionato di Serie C1 1981-1982 e raggiunge la Serie B, giocando 31 gare in due stagioni con i bergamaschi.\nNel 1984 passa alla Triestina dove colleziona altre 24 presenze nella serie cadetta, prima di scendere di categoria in Serie C1 con le maglie di Ancona, Spezia e Campobasso.\nDopo un anno nel Campionato Interregionale con la Pistoiese, disputa due stagioni in Serie C2 con il Leffe e chiude la carriera tra i dilettanti con l'Albinese.\nAllenatore.\nNelle ultime partite della stagione 1996-1997 \u00e8 subentrato sulla panchina del Leffe, nel campionato di Serie C2, nel quale ha ottenuto la salvezza.\nNegli anni seguenti ha allenato in numerose formazioni dilettantistiche bergamasche, fra la Seconda Categoria e l'Eccellenza: in particolare, nella stagione 2001-2002 arriva quarto in classifica in Promozione con la Stezzanese, mentre l'anno successivo retrocede dalla Promozione alla Prima Categoria con la Voluntas Osio, squadra sulla cui panchina era subentrato a stagione in corso. Nella stagione 2003-2004 vince il campionato di Prima Categoria con la Voluntas Osio, che poi allena in Promozione nella stagione 2004-2005 ed in Eccellenza (dopo il secondo posto con conseguente seconda promozione consecutiva in seguito alla vittoria nei play-off contro Vever e Brembio Vis Nova) nella stagione 2005-2006 (chiusa con un quinto posto in classifica e la qualificazione alla fase nazionale dei play-off, dopo aver eliminato Galbiatese e ; nella fase nazionale i bergamaschi eliminano il Sankt Pauls e poi vengono eliminati dal Pescina nell'ultimo turno, decisivo per la promozione in Serie D) e nella stagione 2006-2007 (chiusa con un quinto posto in classifica e l'eliminazione nelle semifinali play-off contro la Base 96).\nNell'estate del 2006 lascia dopo cinque stagioni la formazione di Osio Sotto e si accasa al , con cui nella stagione 2007-2008 ottiene un secondo posto in classifica in Eccellenza (con successiva sconfitta nella finale play-off contro la Folgore Verano, dopo aver eliminato il in semifinale), categoria nella quale allena anche nella stagione 2008-2009 alla Voluntas Osio (con cui arriva settimo in classifica) e nella stagione 2009-2010 allo , che per\u00f2 lo esonera a stagione in corso. Nella stagione 2010-2011 scende di quattro categorie per allenare il Frassati Ranica, in Seconda Categoria: arriva quarto in classifica venendo promosso in Prima Categoria al termine dei play-off. Dopo una sola stagione lascia per\u00f2 la squadra e, a distanza di 9 anni, torna a sedere sulla panchina della Stezzanese: con la formazione di Stezzano nella stagione 2011-2012 arriva quinto in classifica nel massimo campionato regionale, mentre nella stagione seguente retrocede in Promozione da penultimo in classifica: si tratta della sua ultima stagione alla guida di una prima squadra, dato che nel triennio seguente allena prima la scuola calcio dell'Azzano e poi per due anni quella della Fiorente Grassobbio."}
{"id": "3979786", "revid": "112003545", "url": "https://it.wikipedia.org/wiki?curid=3979786", "title": "Corti da sogni", "text": "Corti da sogni\u00a0- Antonio Ricci Festival internazionale del cinema \u00e8 una rassegna cinematografica a cadenza annuale che si tiene nel mese di maggio a Ravenna. \u00c8 organizzato dal Circolo del Cinema Sogni, intitolato alla memoria di Antonio Ricci, dal maggio 2000."}
{"id": "3979788", "revid": "1543377", "url": "https://it.wikipedia.org/wiki?curid=3979788", "title": "Quime", "text": "Quime \u00e8 un comune (\"municipio\" in spagnolo) della Bolivia nella provincia di Inquisivi (dipartimento di La Paz) con 7.118 abitanti (dato 2010).\nCantoni.\nIl comune \u00e8 suddiviso in 4 cantoni (popolazione 2001):"}
{"id": "3979794", "revid": "1543377", "url": "https://it.wikipedia.org/wiki?curid=3979794", "title": "Licoma Pampa", "text": "Licoma Pampa \u00e8 un comune (\"municipio\" in spagnolo) della Bolivia nella provincia di Inquisivi (dipartimento di La Paz) con 3.145 abitanti (dato 2010).\nCantoni.\nIl comune \u00e8 suddiviso in 2 cantoni (popolazione 2001):"}
{"id": "3979796", "revid": "47767", "url": "https://it.wikipedia.org/wiki?curid=3979796", "title": "Z\u00e9na\u00efde", "text": ""}
{"id": "3979797", "revid": "47767", "url": "https://it.wikipedia.org/wiki?curid=3979797", "title": "Zinaida", "text": ""}
{"id": "3979798", "revid": "287204", "url": "https://it.wikipedia.org/wiki?curid=3979798", "title": "Zenaida", "text": ""}
{"id": "3979801", "revid": "1543377", "url": "https://it.wikipedia.org/wiki?curid=3979801", "title": "Catacora", "text": "Catacora \u00e8 un comune (\"municipio\" in spagnolo) della Bolivia nella provincia di Jos\u00e9 Manuel Pando (dipartimento di La Paz) con 3.236 abitanti (dato 2010).\nCantoni.\nIl comune \u00e8 suddiviso in 4 cantoni (popolazione 2001):"}
{"id": "3979810", "revid": "1428919", "url": "https://it.wikipedia.org/wiki?curid=3979810", "title": "Edward Russell Ayrton", "text": "Biografia.\nEra il figlio di William Scrope Ayrton (ufficiale consolare inglese in Cina) e di sua moglie Ellen Louisa McClatchie, e nacque a Wuhu, Cina, il 17 dicembre 1882. Fu educato presso la prestigiosa St Paul's School di Londra.\nInizi\u00f2 la carriera di egittologo all'et\u00e0 di 20 anni, facendo da assistente a Flinders Petrie, pioniere di metodologia sistematica archeologica. Si un\u00ec a Petrie durante gli scavi dell'Egypt Exploration Fund ad Abydos (che iniziarono nel 1899), lavorando dal 1902 al 1904.\nLa prima opera indipendente di Ayrton fu lo scavo ad Abydos di un sito della II dinastia egizia, Shunet ez Zebib. In seguito lavor\u00f2 presso Abu Gurab con William Leonard Stevenson Loat.\nNel 1904-1905 scav\u00f2 ed analizz\u00f2 le tombe di numerose antiche principesse trovate nel complesso funerario di re Mentuhotep II, a Deir el-Bahari, nel corso della spedizione guidata da \u00c9douard Naville e da Henry Hall. \nLavorando per Theodore Davis in Egitto, nella Valle dei Re, dal 1905 al 1908, scopr\u00ec le seguenti tombe:\nPartecip\u00f2 anche agli scavi delle seguenti tombe:\nLavorando di nuovo con Loat, nel 1908-1909 lavor\u00f2 nelle tombe della VI dinastia ad Abydos e nel cimitero predinastico di El Mahasna.\nNel 1911 accett\u00f2 un lavoro a Ceylon. Il 18 maggio 1914 anneg\u00f2 durante una spedizione, in un incidente sul lago Tissa Tank, Tissamaharama, nel Ceylon meridionale (oggi Sri Lanka)."}
{"id": "3979811", "revid": "19933", "url": "https://it.wikipedia.org/wiki?curid=3979811", "title": "Edward Ayrton", "text": ""}
{"id": "3979812", "revid": "110157", "url": "https://it.wikipedia.org/wiki?curid=3979812", "title": "La fioraia di Keats", "text": "La fioraia di Keats \u00e8 un racconto di genere giallo-storico della scrittrice italoamericana Ben Pastor. Nella edizione italiana fa parte di un'antologia che raccoglie racconti a sfondo giallo ambientati a Roma in diverse epoche, con la partecipazione di vari personaggi storici o letterari. Questo racconto in particolare vede la presenza del poeta John Keats e del pittore Joseph Severn, entrambi inglesi.\nTitolo.\nIl titolo del racconto fa riferimento alla giovane fioraia, la cui morte costituisce l'oggetto dell'indagine narrata.\nIn esergo una citazione poetica:\nTrama.\nInizi del XIX secolo: la citt\u00e0 di Roma \u00e8 meta di numerosi uomini di cultura inglesi, attratti dalla sua storia e dalle sue opere d'arte; tra loro i poeti Keats, Byron, Shelley e il pittore Joseph Severn. Nell'inverno del 1821 John Keats, malato, \u00e8 ormai prossimo alla morte: ma ancora subisce il fascino del panorama che si offre al suo sguardo quando per ore rimane affacciato alla finestra della sua casa presso Trinit\u00e0 dei Monti, ancora prova interesse per la gente che anima le strade. In particolare la sua attenzione viene attratta da Marietta, una ragazza che vende fiori proprio sotto la sua finestra e che\u00a0\u2013 ricambiando il sentimento\u00a0\u2013 ogni mattina gli porta un fiore in regalo, timidamente e senza parole.Un giorno la ragazza non si presenta al solito posto e quando Keats invia Severn a cercare notizie, il pittore scopre una triste spiegazione per la sua assenza: Marietta \u00e8 morta, il suo corpo \u00e8 stato ripescato nel Tevere e le autorit\u00e0 pensano si sia suicidata.Keats, addolorato e incredulo, decide di andare pi\u00f9 a fondo nella questione: riesce ad esaminare il cadavere e, grazie alla sua preparazione medica, capisce che Marietta \u00e8 stata uccisa prima di essere gettata in acqua, probabilmente con un colpo alla testa. Individuare chi sia l'omicida pare impossibile, anche perch\u00e9 \u00e8 piuttosto difficile ipotizzare un movente credibile per il delitto. Tuttavia Keats, che all'amico dichiara di aver \u201cvisto\u201d Marietta, venuta a trovarlo e ad indirizzarlo durante la notte, scopre altri particolari utili ad incastrare l'insospettabile assassino: l'uomo, fatto arrestare da Severn, sar\u00e0 in seguito condannato a morte per il suo crimine.E in un futuro non troppo lontano, Keats riposer\u00e0 a Roma nello stesso luogo tranquillo nel quale ha fatto seppellire Marietta: il Cimitero degli Inglesi.\nCronologia.\nLa vicenda principale del racconto si svolge tra il 6 ed il 7 gennaio del 1821: la lettera di Severn che la rievoca \u00e8 datata tre settimane pi\u00f9 tardi, all'inizio di febbraio di quello stesso anno."}
{"id": "3979813", "revid": "19933", "url": "https://it.wikipedia.org/wiki?curid=3979813", "title": "Edward R. Ayrton", "text": ""}
{"id": "3979821", "revid": "676732", "url": "https://it.wikipedia.org/wiki?curid=3979821", "title": "Hershel Layton", "text": ""}
{"id": "3979824", "revid": "300067", "url": "https://it.wikipedia.org/wiki?curid=3979824", "title": "Andrija Knego", "text": ""}
{"id": "3979827", "revid": "110157", "url": "https://it.wikipedia.org/wiki?curid=3979827", "title": "No Way to Say", "text": "No Way to Say \u00e8 un brano musicale della cantante giapponese della cantante Ayumi Hamasaki, pubblicato come trentunesimo singolo, e diciottesimo al numero uno della classifica Oricon. \u00c8 stato pubblicato il 6 novembre 2003. Il video musicale prodotto per il brano \u00e8 stato premiato come \"Miglior video pop\" in occasione degli MTV Video Music Awards Japan 2004, mentre il brano ha vinto il Japan Record Award nel 2003. Il brano \u00e8 presente nell'album \"Memorial Address\".\nTracce.\nTesti e musiche di Ayumi Hamasaki e BOUNCEBACK."}
{"id": "3979833", "revid": "1305772", "url": "https://it.wikipedia.org/wiki?curid=3979833", "title": "Angel's Feather", "text": " \u00e8 in origine un videogioco eroge visual novel creato dalla Bluelmpact e messo in vendita nel 2003 (con un seguito nel 2005). \u00c8 stato adattato in un anime OAV di genere sh\u014dnen'ai dallo Studio Venet in 2 episodi nel 2006.\nTrama.\nGli angeli dalle ali bianche vissero felici nel loro mondo lontanissimo da quello umano per secoli e secoli, fino a quando non vennero a svilupparsi dei mutanti dalle ali nere, ed allora iniziarono i problemi. I neri possiedono dei poteri magici sconosciuti ai bianchi e, grazie a ci\u00f2 riuscirono a prendere il potere ed assumere il controllo di Winfield: la famiglia reale venne perseguitata ed annientata. Ma uno strettissimo collaboratore del re riesce a portare in salvo il principe ereditario e a nasconderlo agli occhi dei neri in un lontano e sconosciuto pianeta della galassia, la Terra. Ma il re ha anche un fratello pi\u00f9 giovane, il quale aveva gi\u00e0 avuto un'amante umana, da cui eran nati due gemelli.\nLa storia inizia quando Shou giunge alla Yuusei Academy; da qui la vicenda si snoda in direzione della scoperta della verit\u00e0 riguardante il suo passato e l'identit\u00e0 del suo fratello gemello Kai. Una sottotrama descrive il rapporto sentimentale intercorrente tra Kai e Nagi, il suo miglior amico."}
{"id": "3979838", "revid": "76963", "url": "https://it.wikipedia.org/wiki?curid=3979838", "title": "Jared S. Gilmore", "text": "Vita privata.\nJared ha una sorella gemella di nome Taylor.\nHa anche due cani, Emma e Cooper, un gatto chiamato Tiger e un coniglio chiamato Benjalina."}
{"id": "3979841", "revid": "300067", "url": "https://it.wikipedia.org/wiki?curid=3979841", "title": "Dujam Krstulovi\u0107", "text": ""}
{"id": "3979842", "revid": "300067", "url": "https://it.wikipedia.org/wiki?curid=3979842", "title": "Dujam Krstulovic", "text": ""}
{"id": "3979843", "revid": "110157", "url": "https://it.wikipedia.org/wiki?curid=3979843", "title": "Forgiveness (Ayumi Hamasaki)", "text": "Forgiveness \u00e8 un brano musicale della cantante giapponese Ayumi Hamasaki, pubblicato come suo trentesimo singolo, ed il diciassettesimo alla prima posizione della classifica Oricon. \u00c8 stato pubblicato il 20 agosto 2003. Bench\u00e9 \"Forgiveness\" abbia raggiunto la vetta della classifica Oricon, le sue vendite totali sono state piuttosto deludenti, vendendo appena 220.000 copie, circa 370.000 in meno rispetto al precedente singolo della Hamasaki. Il brano \u00e8 stato utilizzato come tema musicale del drama \"K\u014dgen e Irasshai\".\nTracce.\nTesti e musiche di Ayumi Hamasaki e D.A.I."}
{"id": "3979851", "revid": "48728305", "url": "https://it.wikipedia.org/wiki?curid=3979851", "title": "Locomotiva RA 230", "text": ""}
{"id": "3979852", "revid": "1543377", "url": "https://it.wikipedia.org/wiki?curid=3979852", "title": "Teatro Giuseppe Verdi (Busseto)", "text": "Il teatro Giuseppe Verdi \u00e8 un antico teatro situato all'interno della Rocca Pallavicino di Busseto, in provincia di Parma.\nStoria.\nGi\u00e0 nel 1845 i bussetani espressero il desiderio di costruire in paese un teatro degno del loro illustre concittadino, che sostituisse quello all'epoca esistente all'interno della Rocca Pallavicino, considerato troppo piccolo ed inutilizzabile; il progetto in un primo tempo fu accantonato, anche a causa della mancanza di fondi.\nNel 1856, tuttavia, il Comune acquist\u00f2 dalla Camera Ducale l'antica fortezza, in stato di avanzato degrado, e la vecchia proposta ritorn\u00f2 in auge, nonostante la contrariet\u00e0 di Giuseppe Verdi, convinto della sua inutilit\u00e0; fu subito dato incarico all'architetto Pier Luigi Montecchini, al quale fu affidata anche la ristrutturazione dell'intero edificio in stile neogotico.\nIl vecchio teatro, gi\u00e0 dotato di palcoscenico e cavea a ferro di cavallo con palchi, fu completamente trasformato, nonostante la raccomandazione da parte della committenza di modificare il meno possibile le strutture esistenti; i lavori, iniziati nel 1857, furono eseguiti dal bussetano Girolamo Sivelli, cui si affiancarono vari artisti per le decorazioni, tra i quali l'intagliatore Giuseppe Carletti, i doratori Pietro Vasini e Germano Anfossi, i bronzisti milanesi Pandiani ed i pittori Gerolamo Gelati, Giuseppe Baisi, Alessandro Malpeli e Isacco Gioacchino Levi, che, grazie alla sua notoriet\u00e0, ebbe ampi margini sulle scelte dei soggetti da dipingere.\nDopo circa dodici anni l'opera fu completata e il 15 agosto 1868 il teatro fu inaugurato con la messa in scena delle opere \"Rigoletto\" e \"Un ballo in maschera\"; in onore del Maestro, il verde fu scelto come colore dominante per la solenne occasione, tanto da essere imposto per gli abiti delle signore e per le cravatte degli uomini; tuttavia, Giuseppe Verdi non presenzi\u00f2 all'inaugurazione, n\u00e9 mai vi mise piede negli anni a venire, nonostante avesse donato l'ingente somma di 10\u00a0000 lire per la sua realizzazione e fosse proprietario di un palco.\nNel 1987 il teatro fu dichiarato inagibile, a causa di gravi problemi statici derivanti dalle modifiche ottocentesche della Rocca; l'anno seguente furono quindi avviati i lavori di consolidamento strutturale e di restauro, che, affidati all'architetto Pier Luigi Cervellati, interessarono anche gli impianti ormai obsoleti, l'intero apparato decorativo, parzialmente danneggiato, gli arredi e le attrezzature di scena. Il complesso intervento si concluse solo nel 2000 e la stagione concertistica a lungo interrotta riprese nell'inverno di quell'anno.\nNel gennaio del 2001, in occasione del centenario della morte di Giuseppe Verdi, il teatro fu sede di rappresentazioni di rilevanza nazionale, tra cui una scenografica \"Aida\" curata da Franco Zeffirelli ed un \"Falstaff\" diretto da Riccardo Muti, con Coro e Orchestra del Teatro alla Scala di Milano.\nDescrizione.\nIl teatro \u00e8 accessibile direttamente dall'esterno attraverso il porticato che sorge sul lato destro della facciata principale della Rocca Pallavicino. All'interno l'atrio con biglietteria si apre sullo scalone a forbice, che, ornato con un busto raffigurante Giuseppe Verdi realizzato dallo scultore Giovanni Dupr\u00e8, conduce al livello della platea, ove sono presenti anche il bar e le sale del ridotto; tutti gli ambienti sono riccamente decorati da affreschi, che ne ricoprono le volte di copertura.\nLa sala teatrale si articola su una pianta a ferro di cavallo, con 32 palchetti sviluppati su due ordini oltre al palco reale, con sovrastante loggione; i tre livelli di palchi in legno sono decorati con ricchi stucchi dorati, dai tratti rinascimentali. Gli stessi motivi sono ripresi sull'arco scenico, ove campeggia al centro un grande orologio; i grandi pilastri di sostegno sono ornati con le effigi dorate di sei musicisti, collocate all'interno di cornici ed ovali.\nLa volta, al cui centro \u00e8 appeso un grande lampadario in bronzo con bocce di vetro, \u00e8 arricchita da affreschi realizzati da Gioacchino Levi, che vi dipinse in quattro grandi medaglioni le figure allegoriche della \"Commedia\", della \"Tragedia\", del \"Melodramma\" e del \"Dramma romantico\".\nIl palcoscenico mantiene l'originale struttura lignea, mentre nel retro sono conservate le scene realizzate da Edoardo Marchioro nel 1926 per un \"Falstaff\" diretto dal maestro Arturo Toscanini, oltre ad alcuni macchinari ottocenteschi.\nPrincipali rappresentazioni.\nTra le principali stagioni concertistiche, le pi\u00f9 significative rimangono quelle del 1913 e del 1926, entrambe dirette da Arturo Toscanini, quella del 2001, con un \"Falstaff\" diretto da Riccardo Muti ed un\"'Aida\" curata da Franco Zeffirelli, ed infine quella del 2002, con \"La Traviata\" diretta da Pl\u00e1cido Domingo."}
{"id": "3979856", "revid": "2184720", "url": "https://it.wikipedia.org/wiki?curid=3979856", "title": "Lucania Film Festival", "text": "Il Lucania Film Festival (noto anche con la sigla LFF) \u00e8 un festival di cinema indipendente che si svolge dal 1999 a Pisticci, in Basilicata, nel mese di agosto.\nOrganizzato dall'Associazione Allelammie, impresa culturale, si \u00e8 svolto inizialmente presso il Rione Dirupo, centro storico di Pisticci, e altri luoghi del paese lucano, tra cui la chiesa Madre, tuttora sede del festival.\n\u00c8 diretto da Namavista Film e, tra gli altri, conta sull'appoggio della Basilicata Film Commission.\nNelle scorse edizioni sono stati ospiti Emir Kusturica, Sergio Rubini, Giobbe Covatta, Filippo Solibello, Dario Vergassola, Paolo Briguglia, Domenico Fortunato, Antonio Petrocelli, Cosimo Fusco, Rocco Papaleo, Alessandro Haber, Rocco De Rosa, Riccardo Scamarcio, Elio Germano, Giovanni Veronesi, Silvia Scola, Alessandro Piva, Laura Morante\nAl concorso pervengono in media 1.000 film da 50 nazioni, una sessantina dei quali sono selezionati per la fase finale del concorso"}
{"id": "3979864", "revid": "300067", "url": "https://it.wikipedia.org/wiki?curid=3979864", "title": "Saabit Had\u017ei\u0107", "text": ""}
{"id": "3979870", "revid": "36426", "url": "https://it.wikipedia.org/wiki?curid=3979870", "title": "Cenotafio di Guido Tarlati", "text": ""}
{"id": "3979871", "revid": "62748", "url": "https://it.wikipedia.org/wiki?curid=3979871", "title": "Mimmo Di Francia", "text": ""}
{"id": "3979872", "revid": "767487", "url": "https://it.wikipedia.org/wiki?curid=3979872", "title": "Memorial Address", "text": "Memorial Address \u00e8 un EP (commercializzato in Giappone come \"mini-album\") della cantante giapponese Ayumi Hamasaki. \u00c8 stato il mini-album pi\u00f9 venduto in Giappone di una cantante donna, con oltre un milione di copie vendute (precisamente 1.220.000 secondo la RIAJ), aggiudicandosi la certificazioni di disco di diamante (denominata \"Million\" in Giappone). Il disco \u00e8 stato reso disponibile in due formati, CD o CD pi\u00f9 DVD, entrambe pubblicate il 17 dicembre 2003. Al 2008, \"Memorial Address\" \u00e8 il duecentocinquantesimo album pi\u00f9 venduto in Giappone."}
{"id": "3979875", "revid": "110157", "url": "https://it.wikipedia.org/wiki?curid=3979875", "title": "Il tuo futuro", "text": "Il tuo futuro \u00e8 un saggio pedagogico scritto dal Premio Nobel Rita Levi-Montalcini.\nL'archeologo Sabatino Moscati lo ha definito \"una rivoluzione copernicana dal punto di vista pedagogico\", mentre per il giornalista Riccardo Chiaberge \u00e8 \"una epistola moraleggiante, a met\u00e0 strada tra Seneca e De Amicis\" per via del fatto che il libro \u00e8 rivolto agli adolescenti, che per carattere sono notariamente restii ad ascoltare suggerimenti, soprattutto se questi provengono da un'attempata signora di 84 anni.\nContenuto.\nConsiderando in retrospettiva la sua lunga esperienza umana e professionale, la celebre neuroscienziata si rivolge agli adolescenti che stanno decidendo del loro avvenire, dispensando consigli utili affinch\u00e9 si preparino ad affrontare le immancabili insidie che incontreranno sul loro cammino.\nIl suo obiettivo non \u00e8 tanto quello di fornire \"un decalogo di buona condotta, n\u00e9 la pietra filosofale per risolvere i problemi che dovrai affrontare nella vita\", quanto quello di mettere in guardia i giovani dai pericoli come la droga o l'affiliazione a bande delinquenziali. In un periodo in cui il cervello dei pi\u00f9 giovani \u00e8 facilmente manipolabile da coloro che vogliono assoggettarli, li invita a rigettare falsi valori come la ricchezza e l'esercizio del potere fini a s\u00e9 stessi; e ad incanalare, piuttosto, le proprie potenzialit\u00e0 intellettive nell'identificare e valorizzare le proprie reali aspirazioni, anche rivendicando il diritto di sbagliare tendendo, cos\u00ec, ad un'evoluzione continua stimolata dallo studio e dall'apprendimento; infatti, \"il tuo futuro sar\u00e0 tanto migliore quanto pi\u00f9 saprai avvalerti delle straordinarie propriet\u00e0 cognitive del tuo cervello e sarai capace di mantenerti sereno esercitando la facolt\u00e0 critica quando prevalgono fenomeni di isteria e di follia collettiva\"."}
{"id": "3979890", "revid": "229178", "url": "https://it.wikipedia.org/wiki?curid=3979890", "title": "Monumento ai caduti della prima guerra mondiale (Montecarotto)", "text": ""}
{"id": "3979892", "revid": "1005847", "url": "https://it.wikipedia.org/wiki?curid=3979892", "title": "Elezioni parlamentari in Albania del 1954", "text": "Le elezioni parlamentari nella Repubblica Popolare d'Albania del 1954 si tennero il 28 maggio. Il Fronte Democratico era l'unica coalizione presente alle elezioni, e vinse tutti i 134 seggi col 99,86% dei voti. L'affluenza fu del 99,9%."}
{"id": "3979893", "revid": "729019", "url": "https://it.wikipedia.org/wiki?curid=3979893", "title": "Stazione di Lesmo", "text": "La stazione di Lesmo \u00e8 una fermata ferroviaria posta sulla linea Seregno\u2013Bergamo, a servizio dell'omonimo comune.\nStoria.\nLa stazione viene attivata nel 1888, insieme alla tratta tra Seregno e Carnate dell'allora costruenda nuova ferrovia tra Seregno e Ponte San Pietro.\nFino al 1915 nei pressi dell'impianto era possibile l'interscambio con la tranvia Monza-Barzan\u00f2-Oggiono.\nMovimento.\nLa fermata era servita dai treni regionali in servizio sulla relazione Seregno\u2013Carnate, cadenzati a frequenza oraria feriale.\nDal 9 dicembre 2018, con l'orario ferroviario invernale, il servizio ferroviario sul tronco Seregno-Carnate \u00e8 stato sostituito con bus, il quale percorre la stessa tratta del treno con un aggravio dei tempi di viaggio; i bus effettuano fermate nei pressi della stazione.\nInterscambi.\nNei pressi della stazione (a circa 800 metri) \u00e8 possibile l'interscambio con l'autolinea D80 Monza-Arcore-Casatenovo-Barzan\u00f2-Oggiono operata da SAB Autoservizi, presso la fermata di Lesmo (Cimitero)."}
{"id": "3979897", "revid": "48725903", "url": "https://it.wikipedia.org/wiki?curid=3979897", "title": "Fascia di Zuckerkandl", "text": ""}
{"id": "3979899", "revid": "1005847", "url": "https://it.wikipedia.org/wiki?curid=3979899", "title": "Elezioni parlamentari in Albania del 1950", "text": "Le elezioni parlamentari nella Repubblica Popolare d'Albania del 1950 si tennero il 28 maggio.\nIl Fronte Democratico ottenne tutti i 121 seggi col 98,18% dei voti. L'affluenza fu del 99,4%."}
{"id": "3979901", "revid": "36426", "url": "https://it.wikipedia.org/wiki?curid=3979901", "title": "Monumento funebre di Guido Tarlati", "text": "Il monumento funebre di Guido Tarlati \u00e8 un complesso scultoreo nel duomo di Arezzo. L'opera \u00e8 firmata e datata 1330 da Agostino di Giovanni e Agnolo di Ventura.\nStoria.\nL'opera fu commissionata da Delfo e Pier Saccone Tarlati, fratelli del vescovo e signore di Arezzo Guido Tarlati, dopo la morte di quest'ultimo, avvenuta nel 1327. Furono chiamati ad Arezzo i due pi\u00f9 importanti scultori senesi del periodo, Agostino di Giovanni e Agnolo di Ventura, e nel 1330 il cenotafio fu completato.\nL'opera aveva un chiaro intento celebrativo e propagandistico del potere Tarlati in Arezzo, e di conseguenza della fazione ghibellina. Oltre alle vittorie militari, assume un'importanza capitale l'allegoria del \"Comune pelato\", scolpita sul modello dell'affresco di Giotto nel palazzo della Signoria a Firenze. Una persona anziana e barbuta, rappresentante il comune, \u00e8 seduta malinconicamente su un trono e viene rasata e derisa da varie figure, rappresentanti le diverse fazioni politiche cittadine. Il significato \u00e8 nella necessit\u00e0 per il comune di Arezzo di lasciarsi governare da un Signore onde evitare le dilanianti battaglie della politica interna. Da notare il significato completamente opposto rispetto all'allegoria fiorentina.\nCon la cessione di Arezzo a Firenze nel 1337 e la conseguente rivolta anti-tarlatesca delle forze guelfe del 1341, l'opera fu soggetta della rabbia popolare, in una sorta di \"damnatio memoriae\" della famiglia Tarlati e della loro politica. L'attuale rifacimento in stucco \u00e8 dovuto ad un intervento di Angiolo Bini nel 1783.\nDescrizione.\nIl monumentale cenotafio \u00e8 la pi\u00f9 grande opera funeraria del gotico italiano. Nel 1788 fu traslato dall'originale collocazione nella cappella del sacramento alla parete della navata sinistra, vicino alla sagrestia. L'opera \u00e8 sormontata da un timpano decorato con gattoni rampanti, al cui centro \u00e8 scolpita l'aquila imperiale; esso si conclude con un arco a tutto sesto sulla cassa funeraria, molto sporgente. Sulla cassa vi \u00e8 scolpito al centro il gisant del vescovo, scoperto da due angeli reggicortina, e completato in entrambi i lati da alcune figure di uomini, per un totale di quindici, ripresi nell'atto di omaggiare il defunto. Nella fascia inferiore, si trovano sedici bassorilievi divisi su quattro fasce e separati da una scultura di raccordo. Le scene rappresentano la vita, i successi militari e il buon governo del vescovo e signore d'Arezzo. Nello spazio vuoto tra il pavimento e i bassorilievi, probabilmente in origine era collocato un altare, per officiare messe private in onore del defunto. La struttura \u00e8 sostenuta da quattro pilastrini ottagonali, terminanti oltre il timpano.\nUna menzione dell'aretino Giorgio Vasari ha fatto ventilare l'attribuzione del disegno del monumento a Giotto. Ripresa da alcuni storici dell'arte in base al pittoricismo dei rilievi, alla presenza di caratteri classici e agli elementi portanti appaiono esili, una caratteristica che \u00e8 stata messa in relazione con il Campanile di Giotto. Tuttavia la critica pi\u00f9 recente scarta decisamente tale ipotesi."}
{"id": "3979903", "revid": "1565034", "url": "https://it.wikipedia.org/wiki?curid=3979903", "title": "Conferenza episcopale della Scandinavia", "text": "La Conferenza episcopale della Scandinavia (in latino: \"Conferentia Episcopalis Scandiae\", C.E.S.) \u00e8 un organismo della Chiesa cattolica che raggruppa i vescovi della Scandinavia, ossia di Danimarca, Norvegia, Svezia, Finlandia ed Islanda.\nLa C.E.S. \u00e8 membro del Consiglio delle conferenze dei vescovi d'Europa.\nPresidenti della C.E.S..\nElenco dei presidenti della Conferenza episcopale della Scandinavia:\nVicepresidenti della C.E.S..\nElenco dei vicepresidenti della Conferenza episcopale della Scandinavia:\nSegretari generali della C.E.S..\nElenco dei segretari generali della Conferenza episcopale della Scandinavia:"}
{"id": "3979918", "revid": "36426", "url": "https://it.wikipedia.org/wiki?curid=3979918", "title": "Tomba di Guido Tarlati", "text": ""}
{"id": "3979919", "revid": "36426", "url": "https://it.wikipedia.org/wiki?curid=3979919", "title": "Tomba Tarlati", "text": ""}
{"id": "3979921", "revid": "597500", "url": "https://it.wikipedia.org/wiki?curid=3979921", "title": "Circuito Off Venice International Short Film Festival", "text": "Circuito Off \u00e8 stato un festival di cortometraggi che si \u00e8 tenuto a Venezia dal 2000 al 2013. Recentemente la sua location era diventata il Monastero di San Nicol\u00f2. La programmazione coincideva con la prima settimana della Mostra internazionale d'arte cinematografica di Venezia. Il genere di Circuito Off \u00e8 un cinema alternativo e sperimentale. Era promosso dall'Associazione Artecolica."}
{"id": "3979922", "revid": "767487", "url": "https://it.wikipedia.org/wiki?curid=3979922", "title": "Montigiano", "text": "Montigiano \u00e8 una frazione collinare del comune di Massarosa, in provincia di Lucca, Toscana.\nGeografia fisica.\nIl borgo \u00e8 situato a circa 305 metri sul livello del mare, dista circa 5\u00a0km dal capoluogo comunale e 22\u00a0km da Lucca. Risulta facilmente raggiungibile, dopo circa un chilometro di salita, dalla strada provinciale dei Canipaletti, in localit\u00e0 Monte Pitoro, sempre nel comune di Massarosa. Intorno al centro di Montigiano si sviluppano le borgate di \"Inta\", \"Pitoro\" e \"Scherzi\".\nStoria.\nIl toponimo deriva dal latino \"Monticianum\", che significa \"propriet\u00e0 di Monticius\", colono romano che qui possedeva un casale con dei terreni secondo il sistema della centuriazione. La prima menzione di Montigiano \u00e8 nella donazione di Ugo e Lotario di un appezzamento di terra ai canonoci del duomo di Lucca del 1\u00ba luglio 932, dove si trova scritto: \u00abin Montisano manentes unum\u00bb. Nelle decime del vescovo Teudigrimo in cui sono elencate le ville dipendenti dalla pieve di Elici, del 29 novembre 984, \u00e8 ricordato come \"Montiscianum\"."}
{"id": "3979925", "revid": "36426", "url": "https://it.wikipedia.org/wiki?curid=3979925", "title": "Cenotafio Tarlati", "text": ""}
{"id": "3979927", "revid": "729019", "url": "https://it.wikipedia.org/wiki?curid=3979927", "title": "Stazione di Macherio-Sovico", "text": "La stazione di Macherio-Sovico \u00e8 una fermata ferroviaria posta sulla linea Seregno\u2013Bergamo; posta nel centro abitato di Macherio, tange anche Sovico, ponendosi esattamente sul confine fra i due comuni e costituendo anzi l'unico elemento di demarcazione fisica fra i due abitati.\nStoria.\nStazione dotata anche di binario di precedenza/incrocio (binario 2, posto a nord del binario di corsa, servito da banchina ad isola priva di sottopasso pedonale), venne privata di questo e trasformata in fermata il 14 giugno 2014; al 2018 ne sono ancora presenti le rotaie, mentre risultano rimossi i relativi deviatoi di accesso e la linea aerea sovrastante.\nMovimento.\nLa fermata era servita dai treni regionali in servizio sulla relazione Seregno\u2013Carnate, cadenzati a frequenza oraria feriale.\nDal 9 dicembre 2018, con l'orario ferroviario invernale, il servizio ferroviario sul tronco Seregno-Carnate \u00e8 stato sostituito con bus, il quale percorre la stessa tratta del treno con un aggravio dei tempi di viaggio; i bus effettuano fermate nei pressi della stazione."}
{"id": "3979928", "revid": "1543377", "url": "https://it.wikipedia.org/wiki?curid=3979928", "title": "Rund um K\u00f6ln 2012", "text": "La Rund um K\u00f6ln 2012, novantaseiesima edizione della corsa e valida come evento del circuito UCI Europe Tour 2012 categoria 1.1, fu disputato il 9 aprile 2012 su un percorso totale di 196,7\u00a0km. Fu vinto dal ceco Jan B\u00e1rta, che arriv\u00f2 in solitaria al traguardo con il tempo di 5h05'58\" alla media di 38,572\u00a0km/h.\n92 ciclisti portarono a termine il percorso.\nPercorso.\nL'edizione 2012, a differenza delle precedenti, parte da H\u00fcckeswagen e arriva a Colonia. Il percorso non presenta grandi ascese, ma diverse brevi salite nei primi 160\u00a0km della corsa. Gli ultimi 35\u00a0km sono in pianura. Dopo aver percorso 196,7\u00a0km i ciclisti arriveranno al traguardo fissato a Colonia.\nSquadre e corridori partecipanti.\nSono state invitate 24 squadre ciclistiche, 4 con licenza UCI ProTeam, 6 con licenza UCI Professional Continental Team, 13 con licenza UCI Continental Team ed una selezione tedesca. Tutte le squadre ciclistiche tedesche con licenza UCI Continental Team e con licenza UCI Professional Continental Team sono state invitate.\nFavoriti.\nIl detentore Michael Matthews non partecipa, quindi il numero 1 \u00e8 assegnato a Mark Renshaw. Partecipano il plurivincitore Juan Jos\u00e9 Haedo (vinse nel 2007 e nel 2010) e Christian Knees (vincitore dell'edizione 2006) che corre per la selezione tedesca. I maggiori favoriti sono Renshaw, Haedo e Andr\u00e9 Greipel, anch'esso con la maglia della selezione tedesca. I principali outsider sono Theo Bos e Danilo Hondo, anch'esso nella selezione tedesca.\nResoconto degli eventi.\nDopo circa 80\u00a0km si forma un gruppetto di 11 fuggitivi che il plotone non riesce a riprendere e lascia andare verso la vittoria. I maggiori favoriti della corsa, soprattutto velocisti puri, sono di fatto esclusi dalla vittoria finale. Ad una trentina di km dal traguardo uno dei fuggitivi, il ceco Jan B\u00e1rta, scatta guadagnando un buon vantaggio sugli altri fuggitivi. B\u00e1rta resiste all'inseguimento dei 10, che non riescono ad accordarsi lasciando al ceco la vittoria della corsa. Dietro di lui, a pi\u00f9 di 2', si piazzano Gediminas Bagdonas e Tomasz Marczy\u0144ski. I velocisti giungono a 13' dal vincitore."}
{"id": "3979933", "revid": "1266208", "url": "https://it.wikipedia.org/wiki?curid=3979933", "title": "Alessandria Foot Ball Club 1913-1914", "text": "Questa pagina raccoglie le informazioni riguardanti l'Alessandria Foot Ball Club nelle competizioni ufficiali della stagione 1913-1914.\nStagione.\nNella stagione 1913-1914 l'Alessandria disput\u00f2 il primo campionato di Prima Categoria della sua storia, ottenendo un quinto posto nel girone eliminario Ligure-Piemontese.\nOrganigramma societario.\nArea direttiva\nArea organizzativa\nArea tecnica"}
{"id": "3979935", "revid": "729019", "url": "https://it.wikipedia.org/wiki?curid=3979935", "title": "Santiago de Machaca", "text": "Santiago de Machaca \u00e8 un comune (\"municipio\" in spagnolo) della Bolivia nella provincia di Jos\u00e9 Manuel Pando (dipartimento di La Paz) con 4.808 abitanti (dato 2010).\nCantoni.\nIl comune \u00e8 suddiviso in 6 cantoni (popolazione 2001):"}
{"id": "3979938", "revid": "196390", "url": "https://it.wikipedia.org/wiki?curid=3979938", "title": "Musteriani", "text": ""}
{"id": "3979940", "revid": "18379", "url": "https://it.wikipedia.org/wiki?curid=3979940", "title": "Medioevo centrale", "text": ""}
{"id": "3979941", "revid": "1543377", "url": "https://it.wikipedia.org/wiki?curid=3979941", "title": "Combaya", "text": "Combaya \u00e8 un comune (\"municipio\" in spagnolo) della Bolivia nella provincia di Larecaja (dipartimento di La Paz) con 2.433 abitanti (dato 2010).\nCantoni.\nIl comune \u00e8 suddiviso in 2 cantoni (popolazione 2001):"}
{"id": "3979943", "revid": "1431409", "url": "https://it.wikipedia.org/wiki?curid=3979943", "title": "Wind at My Back", "text": "Wind at My Back \u00e8 una serie televisiva canadese in 65 episodi trasmessi per la prima volta nel corso di 5 stagioni dal 1996 al 2001.\n\u00c8 una serie del genere drammatico ambientata durante la Grande Depressione degli anni 1930, nella citt\u00e0 fittizia mineraria di New Bedford nell'Ontario del nord, in Canada. Il plot segue i membri della famiglia Bailey in un periodo segnato da diverse difficolt\u00e0.\nTrama.\nAmbientata durante la Grande Depressione degli anni '30, la serie si svolge nella cittadina mineraria di New Bedford, nell'Ontario e segue le vite dei membri della famiglia Bailey: tutto ha inizio quando Jack e Honey Bailey perdono il loro negozio di ferramenta e sono costretti a tornare a vivere nella cittadina dove Jack \u00e8 nato e dove la sua famiglia possiede una miniera d'argento.\nQuando Jack rimane ucciso in un incidente, Honey \u00e8 costretta a cercare un lavoro e a lasciare i suoi figli Hubert \"Hub\" ed Henry \"Fat\" alla prepotente suocera May, che ancora accusa la nuora di \"averle portato via\" il figlio, e la piccola figlia Violet ad altri parenti della famiglia che non hanno figli. Passer\u00e0 un po' di tempo prima che Honey riesca ad avere di nuovo con s\u00e9 i suoi figli, intanto un nuovo amore entrer\u00e0 nella sua vita cambiando per sempre il suo destino.\nProduzione.\nLa serie, ideata da Kevin Sullivan, fu prodotta da Canadian Broadcasting Corporation e Ontario Film Investment Program, Sullivan Entertainment, The Cable Production Fund, T\u00e9l\u00e9film Canada e Wind at My Back Productions e girata nell'Ontario in Canada. Le musiche furono composte da Don Gillis.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa in Canada dal 1\u00ba dicembre 1996 al 1\u00ba aprile 2001 sulla rete televisiva Canadian Broadcasting Corporation. In Italia \u00e8 stata trasmessa dal 17 marzo 2008 su RaiTre con il titolo \"Wind at My Back\"."}
{"id": "3979949", "revid": "36426", "url": "https://it.wikipedia.org/wiki?curid=3979949", "title": "Cenotafio del vescovo Guido Tarlati", "text": ""}
{"id": "3979955", "revid": "481666", "url": "https://it.wikipedia.org/wiki?curid=3979955", "title": "David Thompson (attore)", "text": "Biografia.\nDavid Thompson, nella sua carriera di attore, \u00e8 apparso in quasi settanta film muti: la sua prima interpretazione risale al 1911 con il cortometraggio \"The Declaration of Independence\" della Thanhouser dove ricopriva il ruolo di Thomas Jefferson. Fu, saltuariamente, anche aiuto regista (in quattro film) e direttore di produzione (tre film). Firm\u00f2 una sola regia, \"The Stolen Triumph\", nel 1916.\nMor\u00ec a Hollywood il 20 maggio 1957 all'et\u00e0 di 73 anni."}
{"id": "3979958", "revid": "506294", "url": "https://it.wikipedia.org/wiki?curid=3979958", "title": "Harshacharita", "text": ""}
{"id": "3979961", "revid": "287204", "url": "https://it.wikipedia.org/wiki?curid=3979961", "title": "Banabhatta", "text": ""}
{"id": "3979969", "revid": "1543377", "url": "https://it.wikipedia.org/wiki?curid=3979969", "title": "Maevatanana", "text": "Maevatanana \u00e8 un comune urbano (\"firaisana\") situata nella parte nord-occidentale del Madagascar, capoluogo della regione di Betsiboka.. Ha una popolazione di 24.000 abitanti (stima del 2001 ).\nInfrastrutture e trasporti.\nLa Route nationale 4 (RN4), la collega alla capitale Antananarivo a sud e alla citt\u00e0 di Mahajanga a nord."}
{"id": "3979973", "revid": "599013", "url": "https://it.wikipedia.org/wiki?curid=3979973", "title": "\u00c1lex Rins", "text": "Carriera.\nInizia a correre in moto all'et\u00e0 di sette anni, con una KTM 50 da motocross, partecipando al campionato regionale della Catalogna. A 8 anni inizia a correre anche in Aragona, vincendo alla seconda gara. Nel 2005 inizia a correre su strada, in supermoto, correndo il campionato 65 in Catalogna. Nello stesso anno corre anche qualche gara nella categoria 50. Nel 2006 fa altre apparizioni in campionati 70 e 85.\nNel 2008 corre nei campionati di velocit\u00e0 125 catalano e mediterraneo, ottenendo subito buoni risultati. Nel 2010 corre nel campionato spagnolo velocit\u00e0, sempre nella classe 125, vincendo la prima gara e chiudendo terzo la stagione con 120 punti, realizzando in stagione anche cinque podi totali, una pole position ed un giro pi\u00f9 veloce. La stagione seguente \u00e8 campione nazionale, vincendo il titolo con 102 punti frutto di due vittorie e cinque podi totali.\nNel 2012 debutta nel motomondiale in Moto3, ingaggiato dal team Estrella Galicia 0,0 che gli affida una Suter MMX3; il compagno di squadra \u00e8 Miguel Oliveira. Nel secondo Gran Premio della stagione in Spagna ottiene la sua prima pole position nel motomondiale. Ottiene un terzo posto in Francia e conclude la stagione al 5\u00ba posto con 141 punti. In questa stessa stagione prende parte a due gare nel CIV Moto3 concludendole entrambe sul podio ma, in virt\u00f9 del regolamento, non ottiene punti. Nel 2013 rimane nello stesso team, alla guida di una KTM RC 250 GP e con compagno di squadra \u00c1lex M\u00e1rquez; ottiene le sue prime vittorie (Americhe, Germania, Indianapolis, San Marino, Aragona e Australia), cinque secondi posti (Francia, Italia, Catalogna, Gran Bretagna e Malesia), tre terzi posti (Qatar, Paesi Bassi, Comunit\u00e0 Valenciana) e otto pole position (Americhe, Spagna, Germania, Indianapolis, Repubblica Ceca, Aragona, Giappone e Comunit\u00e0 Valenciana). Nel 2014 rimane nello stesso team, alla guida di una Honda NSF250R; ottiene due vittorie (Gran Bretagna e San Marino) due secondi posti (Francia e Paesi Bassi), quattro terzi posti (Spagna, Italia, Australia e Malesia) e quattro pole position (Qatar, Italia, Gran Bretagna e Aragona) e termina la stagione al 3\u00ba posto con 237 punti.\nNel 2015 passa in Moto2, ingaggiato dal team Paginas Amarillas HP40, che gli affida una Kalex; il suo compagno di squadra \u00e8 Luis Salom. Ottiene due vittorie a Indianapolis e Phillip Island, cinque secondi posti (Argentina, Catalogna, Gran Bretagna, Aragona e Valencia), tre terzi posti (Americhe, Germania e Repubblica Ceca) e tre pole position (Francia, Indianapolis e Australia). Chiude la stagione d'esordio in Moto 2 al secondo posto in classifica con 234 punti. Nel 2016 rimane nello stesso team, con compagno di squadra Edgar Pons. Ottiene due vittorie (Americhe e Francia), tre secondi posti (Catalogna, Repubblica Ceca e San Marino), due terzi posti (Spagna e Austria) e una pole position nel Gran Premio delle Americhe e conclude la stagione al 3\u00ba posto con 214 punti.\nNel 2017 passa in MotoGP, alla guida della Suzuki GSX-RR, con compagno di squadra Andrea Iannone. Ottiene come miglior risultato un quarto posto in Comunit\u00e0 Valenciana e termina la stagione al 16\u00ba posto con 59 punti. In questa stagione \u00e8 costretto a saltare i Gran Premi di Spagna e Francia a causa di un infortunio rimediato durante le terze prove libere del Gran Premio delle Americhe. Il suo posto in squadra, in occasione della tappa spagnola, viene preso dal pilota giapponese Takuya Tsuda ed in occasione de Gran Premi di Francia, Italia e Catalogna da Sylvain Guintoli. Nel 2018 rimane nello stesso team. Ottiene tre secondi posti (Olanda, Malesia e Comunit\u00e0 Valenciana) e due terzi posti (Argentina e Giappone) e conclude la stagione al 5\u00ba posto con 169 punti. Nel 2019 rimane nello stesso team, con compagno di squadra Joan Mir.\nNel 2019 in occasione del Gran premio delle Americhe di Austin, il terzo della stagione, vince la sua prima gara in MotoGp, riportando la Suzuki al successo dopo tre anni di digiuno. Giunge secondo in Spagna. Torna al successo nel GP di Gran Bretagna, dove riesce a imporsi proprio sotto la bandiera a scacchi sul connazionale Marquez, con un distacco esiguo, di soli 0.013 sec. Chiude la stagione al 4\u00ba posto con 205 punti.\nNel 2020 rimane nello stesso team. Ottiene una vittoria in Aragona, due secondi posti nei Gran Premi di Teruel ed Europa e un terzo posto in Catalogna. Conclude la stagione al terzo posto con 139 punti. In questa stagione \u00e8 costretto a saltare il Gran Premio di Spagna a causa di una lussazione alla spalla e frattura dell'omero destri rimediate nelle qualifiche del GP.\nNel 2021 rimane nello stesso team. A giugno, \u00e8 costretto a saltare il Gran Premio di Catalogna a causa della frattura del radio destro rimediata in un allenamento in bici sul circuito. Tornato in pista gi\u00e0 nel successivo gran premio, ottiene successivamente un secondo posto nel GP di Gran Bretagna. Chiude la stagione al tredicesimo posto con 99 punti."}
{"id": "3979987", "revid": "110157", "url": "https://it.wikipedia.org/wiki?curid=3979987", "title": "Inno nazionale dello Stato Libero dell'Orange", "text": "L'inno nazionale dello Stato Libero dell'Orange (Afrikaans: \"Vrystaatse Volkslied\", Olandese: \"Volkslied van de Oranje Vrijstaat\") fu dal 1854 al 1902 l'inno nazionale di questa repubblica Boera; l'Inno fu scritto nel 1852 da due boeri, e suonato in veste ufficiale per la prima volta nel 1866, alle celebrazioni per il 12\u00ba anniversario della fondazione della Repubblica."}
{"id": "3979988", "revid": "124123", "url": "https://it.wikipedia.org/wiki?curid=3979988", "title": "Louis Janmot", "text": "\u2660\u2660\nBiografia.\nLa giovinezza e i primi lavori a Lione.\nNato da genitori cattolici profondamente religiosi, Louis Janmot ebbe la giovinezza turbata dalla morte del fratello nel 1823 e della sorella nel 1829. Fu allievo del Collegio reale di Lione, dove conobbe Fr\u00e9d\u00e9ric Ozanam e altri discepoli dell'abate Noirot, suo professore di filosofia. Nel 1831 venne ammesso alla Scuola di Belle arti di Lione e l'anno dopo ottenne il massimo riconoscimento: l'alloro d'oro.\nNel 1833 si rec\u00f2 a Parigi per seguire i corsi di pittura di Victor Orsel e di Dominique Ingres.\nAssieme ad altri amici lionesi entr\u00f2 nella Societ\u00e0 di San Vincenzo de Paoli e nel 1835 and\u00f2 a Roma, dove ebbe l'occasione di conoscere Hippolyte Flandrin.\nDopo il suo ritorno a Lione, nel 1836, Janmot volle attirare su di s\u00e9 l'attenzione dei critici del \"Salon\", realizzando quadri di grande dimensione e d'ispirazione religiosa, come \"\"La resurrezione del figlio della vedova di Naim\" (1839) o \"Cristo nell'Orto degli Olivi\" (1840). Dopo il 1845 Janmot riusc\u00ec a colpire l'interesse di Charles Baudelaire con il suo \"Fiori di campo\", il che gli permise di accedere al \"Salon\" dell'anno seguente, nel quale Th\u00e9ophile Gautier rest\u00f2 impressionato dal suo \"Ritratto di Lacordaire\".\nMa l'insuccesso del suo \"Poema dell'anima\", esposto in occasione dell'Expo del 1855 lo deluse profondamente. Nel dicembre di quello stesso anno (1855) Janmot spos\u00f2 L\u00e9onie de Saint-Paulet, che apparteneva ad una nobile famiglia di Carpentras.\nL'anno seguente ottenne l'incarico per un affresco (oggi scomparso) nella Chiesa di San Policarpo: \"L'Ultima Cena\". Seguirono altre commissioni, in particolare quella per la decorazione della cupola di San Francesco di Sales e quella per il Municipio, che era stato appena rinnovato dal suo amico architetto T. Desjardins. Per queste opere Janmot fu nominato professore alla Scuola di Belle arti di Lione.\nParigi e Tolone.\nSorprendendo tutti, nel 1861 Janmot si trasfer\u00ec a Parigi, avendo avuto la promessa di un grosso incarico per la Chiesa di Sant'Agostino. Ma il progetto fu abbandonato tre anni dopo ed egli si ritrov\u00f2 di fronte a pressanti problemi familiari e finanziari. Accett\u00f2 allora un posto di insegnante nella Scuola dei Domenicani di Arcueil.\nIn quel periodo, nella sua propriet\u00e0 di Bagneux, realizz\u00f2 in affresco numerosi ritratti dei membri della sua famiglia. Di questi lavori, per\u00f2, oggi non restano che alcune fotografie.\nNell'agosto del 1870, sempre a Bagneux, nacque il suo settimo figlio, ma il parto fu fatale alla madre. Nello stesso tempo le armate prussiane si avvicinavano e invasero la sua propriet\u00e0, saccheggiando la sua casa. Janmot fugg\u00ec ad Algeri dal suocero e rest\u00f2 oltremare per un anno, dipingendo qualche paesaggio. Tornato a Parigi, fece vita solitaria. Nel 1878 realizz\u00f2 un affresco nella cappella dei Francescani in Terra Santa, ma dopo questo incarico non ne ricevette pi\u00f9 altri.\nMesso alla prova da difficolt\u00e0 economiche e familiari ormai crescenti, Janmot part\u00ec per Tolone, dove, malgrado qualche commissione (un secondo \"Ritratto di Lacordaire\" (1878), \"Rosarie\" (Saint-Germain-en-Laye, 1880), \"Il martirio di Santa Cristina\" (Solli\u00e8s-Pont, 1882), condusse un'esistenza estremamente ritirata. Termin\u00f2 la seconda parte del suo \"Poema dell'anima\" che il mecenate Felix Thiollier aveva dichiarato di essere pronto a pubblicare.\nJanmot si rispos\u00f2 nel 1885 con una sua ex allieva, Antoinette Currat, e torn\u00f2 a stabilirsi a Lione. Aveva ormai 71 anni e assai poche prospettive di lavoro. Esegu\u00ec a carboncino una serie di disegni su temi dell'Aldil\u00e0, che possono considerarsi come una specie di continuazione ultraterrena del suo \"Poema dell'anima\": \"Il Purgatorio\" (1886), \"La fine dei Tempi\"\" (1888) e altri ancora.\nNel 1887 a Lione e a Parigi venne pubblicata un'opera di oltre 500 pagine, intitolata \"Opinione di un artista sull'arte\". Essa comprendeva articoli scritti da Janmot negli anni precedenti. Un omaggio, ahim\u00e8, tardivo.\nLouis Janmot mor\u00ec cinque anni pi\u00f9 tardi a Lione. Aveva vissuto 78 anni.\nConsiderazioni estetiche.\nCome Hippolyte Flandrin, altro pittore della Scuola di Lione e allievo di Ingres, Janmot realizz\u00f2 un gran numero di opere per la decorazione delle chiese. Nella sua pittura il disegno e la raffinatezza del pennello di Ingres si coniugano con un misticismo di cui un parallelo pu\u00f2 ritrovarsi nelle opere dei suoi contemporanei Nazareni e Preraffaelliti.\nJanmot \u00e8 oggi considerato come un artista di transizione, fra il romanticismo e il simbolismo. I suoi lavori preludono e annunciano la corrente francese del Preraffaellismo. Essi furono ammirati da artisti come Pierre Puvis de Chavannes, Odilon Redon e Maurice Denis.\nL'opera.\nGran parte delle opere di Janmot si trova oggi nel Museo di Belle arti di Lione. Molti dei suoi lavori, per\u00f2, sono affreschi all'interno di edifici religiosi. Ma la sua opera pi\u00f9 significativa resta il \"Poema dell'anima\", un insieme di 18 quadri e 16 disegni che impegn\u00f2 Janmot per pi\u00f9 di 40 anni, fra il 1835 e il 1880. Un lungo poema in versi, scritto da lui stesso, si integra con le pitture e funge loro da commento.\nIl Poema dell'anima.\nQuesta serie di 34 quadri \u00e8 l'opera pi\u00f9 conosciuta di Louis Janmot. Egli scrisse, parallelamente alle pitture, un poema ciclico la cui prima parte fu pubblicata nel 1854 a Lione dall'editore Vingtrinier. Nell'edizione del 1881 a Saint-\u00c9tienne, Janmot arricch\u00ec il poema di una seconda parte, corresse parzialmente la prima, sostitu\u00ec alcune strofe e ne aggiunse delle altre. Quanto alla parte figurativa, essa si trova oggi al Museo di Belle arti di Lione, ed i suoi elementi sono cos\u00ec intitolati:\nAltre opere.\nElenco parziale."}
{"id": "3980010", "revid": "1543377", "url": "https://it.wikipedia.org/wiki?curid=3980010", "title": "Quiabaya", "text": "Quiabaya \u00e8 un comune (\"municipio\" in spagnolo) della Bolivia nella provincia di Larecaja (dipartimento di La Paz) con 2.858 abitanti (dato 2010).\nCantoni.\nIl comune \u00e8 formato dall'unico cantone omonimo suddiviso in 24 subcantoni."}
{"id": "3980018", "revid": "767487", "url": "https://it.wikipedia.org/wiki?curid=3980018", "title": "La terrificante notte del demonio", "text": "La terrificante notte del demonio \u00e8 un film del 1971 diretto da Jean Brismee.\nCo-prodotto tra Italia e Belgio, per il mercato belga fu titolato Au service du diable.\nTrama.\nUna famiglia tedesca, ormai da secoli, ha stabilito un patto col demonio. In cambio di favori di vario genere, la famiglia \u00e8 solita cedere l'anima della figlia primogenita di ogni generazione, al maligno. Proprio per questo motivo, il gerarca nazista Von Rumberg, barone e discendente della famiglia tedesca, uccise la sua primogenita subito dopo il parto della moglie: intendeva, in questo modo, sottrarsi al patto che la sua famiglia aveva stretto con le forze occulte. All'inizio degli Anni Settanta, una comitiva di gitanti, giunge al castello dei Von Rumberg per una visita di piacere.\nNessuno sa che, in realt\u00e0, la figlia del barone \u00e8 sopravvissuta. La ragazza, infatti, \u00e8 stata riportata in vita dal demonio che, ovviamente, ne possiede l'anima. Dopo l'arrivo dei gitanti fa la sua apparizione al castello Lisa, bellissima donna dai capelli rossi. La ragazza altri non \u00e8 che la figlia sopravvissuta del barone. Lisa, in accordo col demonio, sterminer\u00e0 tutti i visitatori (compreso il barone Von Rumberg) dopodich\u00e9 si allontaner\u00e0 in compagnia di un uomo, le cui sembianze sembrano ricordare il diavolo."}
{"id": "3980023", "revid": "287204", "url": "https://it.wikipedia.org/wiki?curid=3980023", "title": "Alan Techer", "text": "Carriera.\nComincia a correre in moto all'et\u00e0 di sei anni. Nel 2003 corre in un campionato minibike. Nel 2004 fa anche un'apparizione in Spagna su di una minimoto 50. Nel 2006 corre nel mondiale Metrakit, finendo 15\u00ba su 110. Nel 2008 corre nel campionato francese 50, chiuso anzitempo per problemi logistici. Nello stesso anno tenta una selezione per la Red Bull Rookies Cup, ma non la supera. Nel 2009 corre nel campionato nazionale 125, chiudendo la stagione come miglior esordiente. Nello stesso anno fa anche qualche apparizione in Spagna. Nel 2010 corre nel campionato francese 125 Superbike e debutta nella Red Bull Rookies Cup. Ma subisce la frattura dell'omero sinistro e rimane fuori dalle competizioni per quattro mesi. Nel 2011 partecipa al CEV, il campionato spagnolo, ritirandosi per\u00f2 dopo due gare per problemi con lo sponsor. Nello stesso anno corre nella Red Bull Rookies Cup, chiudendo terzo.\nNel 2012 debutta nel motomondiale in Moto3, ingaggiato dal team Technomag-CIP-TSR, che gli affida una TSR3; il compagno di squadra \u00e8 Kenta Fujii. Ottiene come miglior risultato un ottavo posto in Francia e termina la stagione al 22\u00ba posto con 21 punti. In questa stagione \u00e8 costretto a saltare il Gran Premio della Repubblica Ceca per una forte botta alla testa rimediata nelle prove libere del GP.\nNel 2013 rimane nello stesso team, con compagno di squadra Juan Francisco Guevara. Ottiene come miglior risultato due tredicesimi posti (Catalogna e Indianapolis) e termina la stagione al 23\u00ba posto con 8 punti. In questa stagione \u00e8 costretto a saltare il Gran Premio della Comunit\u00e0 Valenciana per la frattura del radio sinistro rimediata nelle prove libere del GP.\nDal 2014 al 2016 corre nel CEV, nella categoria Moto2.\nNel 2016 corre nella classe Moto2 del motomondiale il Gran Premio d'Aragona come wildcard a bordo di una NTS. Chiude la gara con un ritiro, non ottenendo quindi punti validi per la classifica piloti.\nPassa poi a correre nel mondiale Endurance. Salta la stagione 2016-17 a causa di un infortunio. Nella stagione 2017-18 corre per il team F.C.C. TSR Honda France con cui si laurea campione del mondo."}
{"id": "3980026", "revid": "48728339", "url": "https://it.wikipedia.org/wiki?curid=3980026", "title": "Locomotiva RA 200", "text": ""}
{"id": "3980030", "revid": "287204", "url": "https://it.wikipedia.org/wiki?curid=3980030", "title": "Episodi di NYC 22", "text": "La prima ed unica stagione della serie televisiva NYC 22 \u00e8 stata trasmessa sul canale statunitense CBS dal 15 aprile all'11 agosto 2012.\nIn Italia \u00e8 trasmessa dall'8 marzo 2013 su Rai 2 con un ordine casuale degli episodi e in modo discontinuo. La serie \u00e8 stata replicata da Rai 4 dal 15 aprile 2015 al 1\u00ba maggio 2015, trasmettendo gli episodi nel giusto ordine."}
{"id": "3980031", "revid": "48728384", "url": "https://it.wikipedia.org/wiki?curid=3980031", "title": "Locomotiva RA 280", "text": ""}
{"id": "3980034", "revid": "48728409", "url": "https://it.wikipedia.org/wiki?curid=3980034", "title": "Locomotiva RA 270", "text": ""}
{"id": "3980040", "revid": "48728492", "url": "https://it.wikipedia.org/wiki?curid=3980040", "title": "Locomotiva RM 6807-6820", "text": ""}
{"id": "3980041", "revid": "729019", "url": "https://it.wikipedia.org/wiki?curid=3980041", "title": "Casaforte di Tarambel", "text": "La casaforte di Tarambel, localmente conosciuta anche come \"torre dei Mogni\", in patois valdostano \"Tor de Mougne\", \u00e8 un rudere medievale che si trova tra le frazioni di \u00c9pinel e di Cr\u00e9taz, nel comune valdostano di Cogne.\nStoria.\nLa struttura venne edificata, nei pressi di un crocevia frequentato nel 1198 dai nobili Chesallet di Sarre che la cedettero nel secolo successivo al vescovo-conte insieme a tutti i loro beni; egli infeud\u00f2 poi i terreni ai Moni (o \"Mogny\") di \u00c9pinel, fedeli al prelato di Aosta.\nSecondo un'ipotesi nel 1291 Teobaldo de Casaleto la cedette insieme ad altri beni al vescovo Nicola Bersatori.\nLa storia della casaforte di Tarambel \u00e8 strettamente intrecciata con quella della comunit\u00e0 locale: vicino alla casaforte sorse il villaggio di Tarambel, probabilmente costituito da due abitati distinti (Mogni e Croix), che divenne il centro amministrativo di \u00c9pinel, tanto da avere diritto ad eleggere i propri rappresentanti tra quelli della comunit\u00e0 di Cogne. Il villaggio fu abbandonato nel corso del XVI secolo, probabilmente a causa dell'eccessiva siccit\u00e0 della zona, e gli abitanti si trasferirono cos\u00ec nel villaggio di \u00c9pinel, facendolo crescere.\nArchitettura.\nLa casaforte conserva l'impianto compatto e a pianta rettangolare originario, ma \u00e8 ormai ridotto a rudere e privo sia del tetto che dei piani, un tempo sorretti da travi in legno di cui resta testimonianza nei fori delle mura portanti.\nSulle mura, inoltre, si conservano le feritoie e le aperture della colombaia.\nL'accesso alla casaforte \u00e8 rialzato, com'\u00e8 frequentemente rilevato nelle architetture militari medievali valdostane."}
{"id": "3980042", "revid": "1543377", "url": "https://it.wikipedia.org/wiki?curid=3980042", "title": "Tacacoma", "text": "Tacacoma \u00e8 un comune (\"municipio\" in spagnolo) della Bolivia nella provincia di Larecaja (dipartimento di La Paz) con 5.478 abitanti (dato 2010).\nCantoni.\nIl comune \u00e8 suddiviso in 5 cantoni (popolazione 2001):"}
{"id": "3980050", "revid": "48728577", "url": "https://it.wikipedia.org/wiki?curid=3980050", "title": "Locomotiva RM 6501-6504", "text": ""}
{"id": "3980051", "revid": "110157", "url": "https://it.wikipedia.org/wiki?curid=3980051", "title": "Nokia Asha 200", "text": "Il Nokia Asha 200 \u00e8 un feature phone dual SIM della Nokia.\n\u00c8 stato presentato il 26 ottobre 2011, in occasione del Nokia World 2011, insieme ad altri tre modelli della serie Asha: il gemello 201, il 300 e il 303. Rivolto perlopi\u00f9 per i mercati emergenti, questo terminale \u00e8 uscito in Italia il 9 gennaio 2012 al prezzo di 99 \u20ac per poi aumentare di 259 \u20ac nel dicembre 2017. La produzione del modello avviene in India il 6 marzo dello stesso anno."}
{"id": "3980052", "revid": "48728592", "url": "https://it.wikipedia.org/wiki?curid=3980052", "title": "Locomotiva RS 351-358", "text": ""}
{"id": "3980053", "revid": "74109", "url": "https://it.wikipedia.org/wiki?curid=3980053", "title": "Paolo Virno", "text": "Con un trascorso da militante dapprima nelle file dell'organizzazione della sinistra extraparlamentare \"Potere Operaio\", legata ideologicamente al marxismo operaista, e poi in quella che veniva ritenuta l'ala pi\u00f9 dura e intransigente politicamente del \"Movimento del '77\", di cui \u00e8 stato appunto una delle figure di spicco, il suo pensiero s'inserisce nel pieno solco della riscoperta critica contemporanea della filosofia spinoziana, da lui riletta radicalmente alla luce degli apporti teorici delle scuole di pensiero postmoderne e della sua stessa esperienza operaista.\nScont\u00f2 nel corso degli anni ottanta un periodo di reclusione in quanto accusato assieme ad altri operaisti, contestualmente alla discussa e controversa inchiesta nota come \"Processo 7 aprile\", d'appartenere ad una vasta rete organizzata di bande armate eversiva comprendente persino le Brigate Rosse, venendo per\u00f2 alfine assolto definitivamente dalle accuse a suo carico. Nel corso della detenzione ebbe modo d'elaborare le sue teorie, che trovarono poi espressione nella rivista d'argomento filosofico \"Luogo comune\".\nBiografia.\nNato a Napoli, ma cresciuto tra il capoluogo campano, Genova e Roma, dovendo seguire i trasferimenti vari per motivi lavorativi della famiglia, tra il 1970 e il 1972 lavor\u00f2 a Milano come insegnante all'Alfa Romeo di Arese e all'Innocenti, organizzando anche azioni collettive nelle fabbriche in seno alla ben pi\u00f9 ampia rete d'iniziative di Potere Operaio, del quale risultava esserne membro sin da ragazzo, fino a quando lo stesso non si dissolse nel 1973.\nNel 1977, Virno present\u00f2 la sua tesi di laurea sul concetto di lavoro e la teoria della coscienza di Theodor Adorno, prendendo poi attivamente parte alle mobilitazioni incandescenti del cosiddetto Movimento del '77, al fianco di lavoratori precari ed altri emarginati. Fond\u00f2 assieme a Oreste Scalzone e a Franco Piperno la rivista d'analisi politico-sociale \"Metropoli\", che si pose all'interno del panorama della sinistra extraparlamentare quale sorta di organo ideologico del movimento politico settantasettino. \nNel giugno del 1979, nell'ambito della discussa inchiesta giudiziaria nota come \"Processo 7 aprile\", la redazione della rivista viene accusata di appartenere in blocco ad una non meglio specificata rete organizzativa eversiva \u00abcostituita in pi\u00f9 bande armate variamente denominate\u00bb, alla quale sarebbero state fatte risalire persino le stesse Brigate Rosse, che nel corso di tutto quel decennio avrebbe dunque tramato contro lo Stato italiano per sovvertirne le istituzioni.\nAssolto poi assieme ad altri suoi compagni dopo aver scontato diversi anni di galera, la sua travagliata esperienza politica e esistenziale di questi anni sar\u00e0 poi trasfusa dallo stesso nella pubblicazione di \"Luogo Comune\", una rivista dedicata all'analisi della vita nella situazione sociale del \"postfordismo\".\nNel 1993 Virno lasci\u00f2 il lavoro di editore della rivista per insegnare filosofia nell'Universit\u00e0 di Urbino. Nel 1996 \u00e8 stato professore invitato all'Universit\u00e0 di Montr\u00e9al e al suo ritorno in Italia occup\u00f2 la cattedra di filosofia del linguaggio, semiotica ed etica della comunicazione nell'Universit\u00e0 della Calabria da dove si trasferir\u00e0 all'Universit\u00e0 Roma Tre.\nPensiero.\nPaolo Virno, convinto della necessit\u00e0 di un nuovo linguaggio della politica che chiarisca le trasformazioni economiche, sociali e culturali che da pi\u00f9 di un decennio caratterizzano le societ\u00e0 occidentali, introduce nell'opera \"Grammatica della moltitudine\", una riflessione sul contrasto tra i termini di \"popolo\" e \"moltitudine\" che generarono una accesa polemica teorico-filosofica nel secolo XVII. Quando avvenne la formazione degli stati nazionali fu il termine popolo a prevalere e Virno si domanda se non sia venuto il tempo di restaurare l'altro concetto.\nI primi a discutere sulla contrapposizione di popolo-moltitudine furono Spinoza e Hobbes. Per Spinoza, la \"multitudo\" \u00e8 quell'insieme di persone che nell'azione politica e in quella economica, pur agendo collettivamente non perdono il senso della propria individualit\u00e0, resistendo sempre alla riduzione a unica massa informe com'\u00e8 nel termine di \"popolo\". Per Spinoza moltitudine \u00e8 dunque la base delle libert\u00e0 civili.\nAl contrario Hobbes vede nel concetto di moltitudine, cio\u00e8 in una pluralit\u00e0 che non si sintetizza nell'uno, il pi\u00f9 grave pericolo per l'autorit\u00e0 dello Stato che esercita il \u00absupremo imperio\u00bb."}
{"id": "3980055", "revid": "48728615", "url": "https://it.wikipedia.org/wiki?curid=3980055", "title": "Locomotiva RA 240", "text": ""}
{"id": "3980057", "revid": "706185", "url": "https://it.wikipedia.org/wiki?curid=3980057", "title": "Roman Jur'evi\u010d Moiseev", "text": "Biografia.\nRoman Moiseyev \u00e8 nato a Mosca nel 1960. Ha ricevuto una solida educazione musicale alla Accademia Russa della Musica di Gnesins e al Conservatorio di Mosca, dove ha completato il corso di studi in direzione di opera e sinfonia nella master class di Dmitrij Kitaenko\nMoiseyev ha perfezionato la sua tecnica sotto la guida del Maestro Gennadij Ro\u017edestvenskij, il quale ha rilevato diverse preziose qualit\u0430: \"un'emotivit\u0430 forte, un vero sentimento di stile, una volont\u0430 sviluppata di interpretazione e una tecnica manuale facilmente percepita dagli orchestrali\u2026\". Ha lavorato nelle master class di grandi direttori d'orchestra russi, come i Maestri Ilya Mussin e Alexander Dmitriev a San Pietroburgo e il Maestro Arnold Katz a Novosibirsk. Ha partecipato a concorsi internazionali per direttori d'orchestra come il Prokof'ev e il Ferencsik.\nMaestro collabora con solisti, orchestre e teatri di Russia, Bielorussia, Ungheria, Germania, Israele, India, Kazakistan, Corea, Cina, Mongolia, Stati Uniti, Ucraina, Giappone, ecc. Tiene corsi di perfezionamento per giovani direttori d'Orchestra. Il repertorio comprende sinfonie, musica da camera, l'oratorio, oltre venti nomi di opere e balletti. Particolare attenzione \u00e8 rivolta al lavoro di compositori romantici."}
{"id": "3980059", "revid": "287204", "url": "https://it.wikipedia.org/wiki?curid=3980059", "title": "Alex Rins", "text": ""}
{"id": "3980060", "revid": "48728644", "url": "https://it.wikipedia.org/wiki?curid=3980060", "title": "Locomotiva RA 220", "text": ""}
{"id": "3980064", "revid": "48728660", "url": "https://it.wikipedia.org/wiki?curid=3980064", "title": "Locomotiva RM 6101-6200", "text": ""}
{"id": "3980070", "revid": "48728685", "url": "https://it.wikipedia.org/wiki?curid=3980070", "title": "Locomotiva RM 6401-6407", "text": ""}
{"id": "3980078", "revid": "48728723", "url": "https://it.wikipedia.org/wiki?curid=3980078", "title": "Locomotiva RA 210", "text": ""}
{"id": "3980083", "revid": "48728755", "url": "https://it.wikipedia.org/wiki?curid=3980083", "title": "Locomotiva RM 6001-6002", "text": ""}
{"id": "3980084", "revid": "1543377", "url": "https://it.wikipedia.org/wiki?curid=3980084", "title": "Cairoma", "text": "Cairoma \u00e8 un comune (\"municipio\" in spagnolo) della Bolivia nella provincia di Loayza (dipartimento di La Paz) con 12.693 abitanti (dato 2010).\nCantoni.\nIl comune \u00e8 suddiviso in 5 cantoni (popolazione 2001):"}
{"id": "3980096", "revid": "767487", "url": "https://it.wikipedia.org/wiki?curid=3980096", "title": "Sakura Drops/Letters", "text": " \u00e8 l'undicesimo singolo di Utada Hikaru per il mercato giapponese (il tredicesimo in totale) ed anche l'ultimo singolo ad essere estratto dall'album \"Deep River\". \u00c8 stato pubblicato il 9 maggio 2002 ed ha debuttato alla prima posizione della classifica Oricon, vendendo 400.390 nella sua prima settimana. In totale il singolo ha venduto oltre 687.000 copie.\nI brani.\n\"Sakura Drops\" \u00e8 stato utilizzato come tema musicale del dorama \"First Love\", mentre \"Letters\" \u00e8 stato utilizzato per la pubblicit\u00e0 di Docomo Foma. Al brano \"Letters\" hanno collaborato numerosi chitarristi, fra cui Char, Hisashi dei Glay e suo padre Teruzane Utada. Il video musicale di \"Sakura Drops\" \u00e8 stato diretto dall'ex marito della Utada, Kazuaki Kiriya, ed \u00e8 il terzo ed ultimo della famosa trilogia Kiriya di video promozionali della Utada. Il singolo ha raggiunto la vetta della classifica Oricon ed \u00e8 rimasta in classifica per dieci settimane. Il singolo \u00e8 stato il sesto pi\u00f9 venduto in Giappone del 2002 con circa 686.720 copie vendute.\nUna versione remixata ed in buona parte ricantata in lingua inglese \u00e8 stata utilizzata nel tour \"Disney on Ice\", nella parte in cui Minnie visita il Giappone. Al brano si fa semplicemente riferimento con il titolo \"Sakura\".\nUtada ha interpretato \"Sakura Drops\" nel tour del 2010, \"Utada: In The Flesh 2010\" e durante due date dei concerti \"WIld Life\" nel dicembre 2010."}
{"id": "3980099", "revid": "9498", "url": "https://it.wikipedia.org/wiki?curid=3980099", "title": "Heterogene", "text": "Heterogene \u00e8 un album musicale del cantante italiano Umberto Tozzi uscito nel 2006. L'album \u00e8 il risultato del laboratorio sperimentale denominato \u201cHeterogene Project\u201d, con cui l'artista abbandona la trentennale esperienza discografica con la Warner, per approdare alla MBO.\nIl disco risente dell'influenza dei Buddha Bar parigini, la cui idea \u00e8 da ricercarsi probabilmente dai soggiorni francesi di Umberto Tozzi e Beppe Tinti. Gli artefici di questo progetto si sono lasciati influenzare da atmosfere di tipo ambient e chillout.\nTra i dodici inediti spaziano l'impetuosa \u201cRhumbas\u201d, la pi\u00f9 magnetica \u201cNuit a Montecarlo\u201d, e le incalzanti sonorit\u00e0 di \u201cAl\u00ec\u201d , con riferimento a due leader mondiali del pugilato."}
{"id": "3980100", "revid": "300067", "url": "https://it.wikipedia.org/wiki?curid=3980100", "title": "Itoro Coleman", "text": ""}
{"id": "3980104", "revid": "1543377", "url": "https://it.wikipedia.org/wiki?curid=3980104", "title": "Cavaliere maresciallo", "text": "L'incarico di cavaliere maresciallo \u00e8 un incarico non ereditario (a differenza dell'incarico di conte maresciallo), che era affidato dal sovrano a nobili scozzesi. L'incaricato svolgeva la funzione di vice del conte maresciallo.\nLa carica venne creata in occasione dell'incoronazione a re di Scozia di Carlo I nel 1633, a Scone. \nL'assegnazione dell'incarico continu\u00f2 fino alla morte dell'XI duca di Hamilton, avvenuta nel 1863. \nL'uffico da allora \u00e8 vacante, ma non \u00e8 mai stato ufficialmente abolito.\nAll'epoca dell'insurrezione giacobita del 1715, il cavaliere maresciallo era un Keith e, con il suo parente George, il X conte maresciallo, fu fra i rivoltosi. \nPoich\u00e9 l'incarico non \u00e8 ereditario, non ne pot\u00e9 essere privato, come invece accadde per il titolo di conte maresciallo; egli fu comunque destituito dall'incarico.\nIl Public Offices (Scotland) Act 1817 stabil\u00ec che gli incaricati dell'ufficio di cavaliere maresciallo non dovessero ricevere una remunerazione.\nCavalieri marescialli.\n\"Lista incompleta\"\nDopo la morte del duca di Hamilton avvenuta nel 1863 l'incarico non fu pi\u00f9 assegnato."}
{"id": "3980128", "revid": "466539", "url": "https://it.wikipedia.org/wiki?curid=3980128", "title": "Karl Baedeker", "text": "Biografia.\nKarl Baedeker nacque il 3 novembre 1801 in una famiglia che da molto tempo lavorava nell'ambito tipografico. Studi\u00f2 a Essen e poi a Hagen e nel 1817 inizi\u00f2 a lavorare presso il libraio Mohr &amp; Winter di Heidelberg. Infine dal 1819 al 1822 studi\u00f2 Scienze Umane all'Universit\u00e0 di Heidelberg. Dal 1823 al 1825 assistette l'editore Georg Reimer a Berlino. Il 4 ottobre 1829 spos\u00f2 Emilie Heintzmann (Zarbze, 16 ottobre 1808, Coblenza, 28 luglio 1879). I due ebbero cinque figlie e cinque figli: tre dei dieci intrapresero la carriera del padre.\nIl 1\u00ba luglio 1836 apr\u00ec a Coblenza una casa editrice di guide turistiche omonime, che divennero note in tutto il mondo per l'accuratezza cartografica e l'assoluta precisione. Cinque anni pi\u00f9 tardi acquis\u00ec la casa editrice di Franz Friedrich R\u00f6hling, che aveva pubblicato nel 1828 la prima guida turistica riguardante i territori lungo il Reno \"Rheinreise von Mainz bis C\u00f6ln, Handbuch f\u00fcr Schnellreisende (guida del Reno da Magonza a Colonia, libro tascabile per viaggiatori di fretta),\" opera dello storico Johann August Klein (1778-1831). Per la seconda edizione rielabor\u00f2 ed ampli\u00f2 la guida, affinch\u00e9 si potesse parlare di questa come prima vera guida Baedeker. Il libro venne ristampato tre volte nell'arco di dodici anni.\nBaedeker rivoluzion\u00f2 la letteratura di viaggio e rese i lettori tedeschi indipendenti dalle guide straniere. Le sue guide maneggevoli con la tipica rilegatura rossa e che fornivano consigli per visitare la Germania, l'Austria, la Svizzera, l'Italia e altri paesi europei hanno fatto comprendere come la collana fosse ricca di informazioni di alto livello. Baedeker diede particolare valore alla chiarezza, alla precisione e all'attualit\u00e0 delle sue opere. Tutte le guide furono pi\u00f9 volte rielaborate. Nel diciannovesimo secolo e addirittura agli albori del ventesimo il nome \"Baedeker\" divenne sinonimo di guida turistica. Karl Baedeker \u00e8 ancora oggi ritenuto il precursore del turismo di massa, visto che le guide Baedeker - che avevano come modello l'inglese John Murray - concepivano il viaggio come forma di divertimento, che \u00e8 anche un canone delle guide attuali. Baedeker lavor\u00f2 sempre con precisione e obiettivit\u00e0, anche se l'aneddotica lo presentava come uno spilorcio nel vero senso della parola. Ogni sua minuziosa professionale caratteriale si trova trattata nell'opera umoristica britannica \"la vie Parisienne\" di Alan Patrick Herbert e A. Davies-Adams.\nLa tomba di Baedeker si trova nel cimitero principale di Coblenza.\nLa guida.\nLa guida assunse tale e tanta fama e credibilit\u00e0 che, nel predetto libretto di A.P. Herbert, si trova la citazione:\nIl figlio Fritz ingrand\u00ec ulteriormente l'azienda e la spost\u00f2 (1872) a Lipsia, ma questa fu chiusa nel 1959 e trasferita a Friburgo. Le guide comparse fino ad oggi della casa editrice Baedeker sono diventate nel frattempo propriet\u00e0 del gruppo editoriale MairDumontin Ostfildern, sito a Stoccarda.\nCitazioni.\nDella guida se ne fa citazione nel terzo capitolo del \"Trionfo della Morte\" di Gabriele D'Annunzio a proposito dell'uscita fuori porta che stanno organizzando i due protagonisti Giorgio e Ippolita."}
{"id": "3980132", "revid": "641838", "url": "https://it.wikipedia.org/wiki?curid=3980132", "title": "Delle Alpi", "text": ""}
{"id": "3980138", "revid": "339392", "url": "https://it.wikipedia.org/wiki?curid=3980138", "title": "Aeroporto di Bangkok Suvarnabhumi", "text": ""}
{"id": "3980146", "revid": "594360", "url": "https://it.wikipedia.org/wiki?curid=3980146", "title": "Jung Myung-hoon", "text": "\u00c8 uno dei Terran di pi\u00f9 successo dal 2007.\nBiografia.\nFantasy esordisce nel maggio 2007, non avendo per\u00f2 subito grandi risultati. Deve aspettare l'Incruit OSL per venire alla ribalta: arriva infatti in finale, dove perde per\u00f2 per 3-2 a favore di Stork. Nel successivo OSL, Fantasy riesce a ripetersi, arrivando ancora in finale ma perdendo questa volta contro Jaedong 3-2. \nNel 2009 non riesce ad avere grandi successi nei tornei individuali, e deve aspettare il 2010, quando, al Bacchus OSL, reclama il suo primo titolo battendo 3-0 Stork in finale, e, nell'OSL successivo, ottiene un secondo posto perdendo in finale contro JangBi per 3-2. Infine nel 2012 ripete il suo secondo posto, perdendo ancora in finale per 3-1 dallo stesso JangBi."}
{"id": "3980151", "revid": "1755451", "url": "https://it.wikipedia.org/wiki?curid=3980151", "title": "Benedetto Civiletti", "text": "Biografia.\nNacque da contadini, venne avviato in giovane et\u00e0 agli studi artistici dapprima disegnando e modellando la creta con un presepista, poi seguito dal pittore Andrea D'Antoni e dallo scultore Benedetto De Lisi. L'interessamento per la sua formazione fu avvantaggiata dalla protezione del deputato siciliano Giuseppe Galati de Spuches, impressionato dal suo \"Mercurio\". Partecip\u00f2 coll'opera \"Fauno\" all'Esposizione regionale del 1863 tenutasi presso Palazzo Comitini. Su iniziativa di un giurista, del sindaco di Rudin\u00ec e di un barone ottenne un sussidio per trasferirsi a Firenze e continuare i suoi studi. Qui fu allievo di Giovanni Dupr\u00e8 che lo influenz\u00f2 portandolo a seguire uno stile pi\u00f9 verista. Ritorn\u00f2 in Sicilia nel 1865 ed oper\u00f2 nella sua citt\u00e0 natale fino alla fine dei suoi giorni.\nPartecip\u00f2 al concorso di Roma per la statua di Garibaldi al Gianicolo, concorso poi vinto da Emilio Gallori.\nPer tutta la vita espose nelle principali citt\u00e0 del mondo dove alcune sue opere furono continuamente riproposte (New Orleans, Napoli, Milano, Londra, Venezia, Taormina...).\nFu anche il maestro di suo fratello, Pasquale Civiletti."}
{"id": "3980160", "revid": "33689", "url": "https://it.wikipedia.org/wiki?curid=3980160", "title": "Mateh Yehuda Regional Council", "text": ""}
{"id": "3980168", "revid": "15756", "url": "https://it.wikipedia.org/wiki?curid=3980168", "title": "Pidyon HaBen", "text": "Il pidyon haben, (ebraico: \"pidyon haben\" \u05e4\u05d3\u05d9\u05d5\u05df \u05d4\u05d1\u05df) o riscatto del figlio primogenito, \u00e8 una mitzvah dell'ebraismo dove il figlio primogenito israelita viene riscattato con cinque shekel d'argento dal suo stato di santit\u00e0 genetliaca. Le monete del riscatto vengono offerte in dono al Kohen (sacerdote ebraico).\nNella Bibbia ebraica.\nNella Bibbia ebraica le leggi che si riferiscono al riscatto del figlio primogenito si trovano nel Libro dell'Esodo, Libro dei Numeri e nel Levitico:"}
{"id": "3980170", "revid": "92723", "url": "https://it.wikipedia.org/wiki?curid=3980170", "title": "Amalario di Metz", "text": "Biografia.\nArcivescovo Metropolita di Treviri dall'809 all'814, fu inviato da Carlo Magno come ambasciatore a Costantinopoli con l'abate Pietro da Nonantola. Nell'831 si rec\u00f2 a Roma per incontrare papa Gregorio IV e preparare una nuova liturgia franca.\nPerduta poi la diocesi, fu ausiliare di Drogone a Metz e, a partire dall'834, amministr\u00f2 l'Arcidiocesi di Lione durante l'esilio di Agobardo e partecip\u00f2 in sua vece al sinodo di Diedenhofen.\nFu autore di varie opere teologiche e di raffinate lettere. Scrisse molto sul tema della messa, compreso il \"Liber officialis\", e fu coinvolto nei grandi dibattiti medievali sulla predestinazione.\nSulla base della testimonianza di Floro di Lione si sa che nell'838 venne condannato per eresia (ma gi\u00e0 denunciato durante il concilio di Thionville) dal concilio di Quierzy per aver sostenuto la presenza simbolica nell'eucaristia, nonostante la questione fosse aperta: ad esempio vi fu un dibattito sulla natura dell'eucaristia tra due monaci di Corbie, Ratramo e Pascasio Radberto. Le accuse di Floro alludevano al fatto che Amalario potesse aver attinto alle tradizioni orientali, in particolare si tratterebbe della marcata sottolineatura simbolica della liturgia greca.\nA seguito della condanna le sue opere furono proibite. Ciononostante i suoi scritti rappresentano una grande e importante parte della documentazione in nostro possesso sulla liturgia della chiesa occidentale del IX secolo e, in larga parte, sono confluiti in Summae liturgiche tra le quali ricordiamo il \"Rationale divinorum officiorum\" di Guglielmo Durante.\nMor\u00ec a Metz attorno all'850 e qui, il 29 aprile, probabilmente dell\u2019850, \u00ab\"obiit Amalarius episcopus\"\u00bb come riportano le \"Additiones Mettenses\" al martirologio di Berna e il suo corpo fu sepolto nel mezzo della cripta del monastero di Sant'Arnolfo di Metz dove riposavano anche le spoglie mortali di Ludovico il Pio.\nI cronisti narrano di molti miracoli che hanno avuto luogo davanti alla sua tomba: persone afflitte dalla febbre spesso ottenevano la guarigione e alla sua intercessione ci si appellava anche per la risoluzione di conflitti familiari. Presto si svilupparono una certa fama e culto popolare attorno al luogo della sua sepoltura che portarono ad annoveralo fra i santi e, a tutt\u2019oggi, ne \u00e8 fatta memoria dall\u2019Ordine Benedettino al 10 maggio e dalla diocesi di Treviri il 10 giugno.\nIl nome.\n\"Amalarius\" \u00e8 indubbiamente l\u2019antroponimo pi\u00f9 comune che troviamo nei suoi documenti autografi o pseudoautografi e nei documenti direttamente collegati a lui. Ma si incontrano anche: \"Amalherius\", \"Amalhereus\", \"Mialherius\", \"Malherius\", \"Amalherus\", accanto alle varianti latine dello stesso \u201cAmalario\u201d: \"Amelarius\", \"Amularius\", \"Amalerio\", \"Amallarius\", \"Amellarius\", \"Amalharius\", \"Hamelarius\", \"Hamularius\", ecc. Appaiono anche le forme composte da due nomi: \"Symphosius\" \"Amalarius\", \"Hamalarius\" (\"Hamularius\", \"Amularius\", \"Amualarius\") \"Fortunatus\" che, secondo gli usi e le abitudini del periodo in cui il nostro autore inizia e sviluppa la sua formazione intellettuale, egli stesso sembra aggiungersi. Questa pluralit\u00e0 di versioni del nome del nostro autore \u00e8 riportata gi\u00e0 nell\u2019opera dell\u2019andaluso religioso domenicano, e poi patriarca titolare di Alessandria, Alfonso Chac\u00f3n.\nIn italiano \u00e8 comunemente usata la forma Amalario di Metz, ma sarebbe pi\u00f9 corretto chiamarlo Amalario da Metz, sua citt\u00e0 natale. Si tratta, comunque, di una imprecisione che compare anche in altri personaggi famosi come nel caso di Antonio di Padova, originario da Lisbona. Nel periodo altomedievale pochi avevano un cognome e, per distinguere i vari personaggi, si ricorreva spesso a un'indicazione toponomastica, come il luogo di nascita o un altro che fosse particolarmente significativo in relazione alla persona. In latino, per\u00f2, il tutto era reso con l'aggettivo e quindi questo problema non sussisteva.\nRisulta meno chiaro usare Amalario di Treviri o Amalario di Lione, in riferimento alle diocesi di cui ebbe la responsabilit\u00e0, visto che questi appellativi generarono confusione portando all\u2019ipotesi dell\u2019esistenza di due Amalario.\nOpere.\nIl nome di Amalario \u00e8 legato soprattutto alle sue opere liturgiche, che esercitarono un influsso incontrastato sull'interpretazione allegorica e simbolica della Messa per tutto il Medioevo. Si conoscono: il \"Liber officialis\", ovvero \"De ecclesiasticis officiis\", preziosa enciclopedia in quattro libri, dedicati a Ludovico il Pio, scritti e pubblicati a diverse riprese fra l'820 e l'832; il \"Liber de ordine antiphonarii\", posteriore all'844, che si propone di unificare i var\u00ee libri corali sul modello della chiesa di Roma. Il complesso valore mistico e misterico della Messa fu chiarito da Amalario in varie \"Expositiones\". Abbiamo, infine, di Amalario una decina di lettere e i \"Versus marini\", un poemetto di 80 esametri che narra la sua legazione in Oriente."}
{"id": "3980178", "revid": "717966", "url": "https://it.wikipedia.org/wiki?curid=3980178", "title": "Riscatto del primogenito", "text": ""}
{"id": "3980195", "revid": "438678", "url": "https://it.wikipedia.org/wiki?curid=3980195", "title": "Soul Show", "text": ""}
{"id": "3980196", "revid": "1305772", "url": "https://it.wikipedia.org/wiki?curid=3980196", "title": "Giuseppe Verdi (disambigua)", "text": ""}
{"id": "3980197", "revid": "1305772", "url": "https://it.wikipedia.org/wiki?curid=3980197", "title": "Piano di rifinanziamento a lungo termine", "text": "Il long term refinancing operation (LTRO) o piano di rifinanziamento a lungo termine consiste in interventi finanziari effettuati dalla BCE guidata da Mario Draghi a seguito dell'inizio della crisi del debito sovrano dei paesi europei. Tale operazione pu\u00f2 essere riconducibile alle operazioni di alleggerimento quantitativo effettuate dalla Fed.\nLTRO consiste in un'asta di liquidit\u00e0 in cui la BCE concede un prestito alle banche richiedenti, della durata di 3 anni e con un tasso di interesse pari alla media del tasso sulle operazioni di rifinanziamento principale calcolata nel periodo dell'operazione stessa. In cambio la BCE riceve dalle banche una garanzia sul prestito, detta \"collaterale\". La garanzia \u00e8 composta solitamente da obbligazioni governative (titoli degli stati membri dell'UE) scelte dalla BCE. Sono stati esclusi i titoli greci.\nLa lista degli \"asset\" ammissibili come collaterale viene pubblicata sul sito della BCE ed \u00e8 aggiornata pi\u00f9 volte al mese.\nLe due tranche di operazioni sono avvenute: \nLa scelta di \"governance\" della BCE effettuata da Mario Draghi \u00e8 stata positivamente vista dal mondo politico ed economico del vecchio continente (eccetto resistenze da parte della Germania), riuscendo a rimuovere lo spettro di una crisi bancaria di dimensioni enormi. Dall'altro lato per\u00f2 le operazioni non sono riuscite a far ripartire ancora l'economia dell'eurozona."}
{"id": "3980198", "revid": "767487", "url": "https://it.wikipedia.org/wiki?curid=3980198", "title": "Steve Smith (giocatore di football americano)", "text": "Dopo aver giocato al college all'Universit\u00e0 dello Utah, fu scelto dai Panthers nel corso del terzo giro del draft NFL 2001.\nSmith, convocato 5 volte per il Pro Bowl ed inserito per 3 volte nella formazione ideale della stagione All-Pro, emerse come uno dei ricevitori pi\u00f9 prolifici della NFL, guidando la lega in ricezioni, yard ricevute e touchdown nel 2005. \u00c8 il leader di tutti i tempi dei Panthers touchdown totali (67) ricezioni (699) e yard ricevute (10,278). Nel 2011 divenne il 35\u00ba giocatore della storia della NFL a superare il muro delle 10.000 yard ricevute.\nCarriera professionistica.\nCarolina Panthers.\n2001.\nSmith trascorse la maggior parte della sua stagione da rookie come ritornatore dei kick e dei punt, guidando tutte le matricole in yard nette con 1.994 yards e classificandosi al quarto posto assoluto della lega dietro Priest Holmes, Marshall Faulk e Derrick Mason. Smith ebbe inoltre 10 ricezioni per 154 yard e corse 4 volte per 43 yard. Le prestazioni di Smith gli fecero guadagnare la convocazione al Pro Bowl 2002, uno dei tre giocatori dei Panthers selezionati insieme a Wesley Walls Todd Sauerbrun.\n2002.\nDurante la stagione NFL 2002, Smith divenne il wide receiver titolare della squadra e continu\u00f2 a ritornare il pallone sui kickoff e sui punt. Il 10 novembre 2002, Smith fu coinvolto in un alterco col compagno di squadra Anthony Bright durante la visione di un filmato nella sala video. La rissa lasci\u00f2 Bright con il naso rotto e due notti trascorse all'ospedale. Smith fu arrestato e rimase per breve tempo in prigione con l'accusa di aggressione. I Panthers lo sospesero per una partita. Smith termin\u00f2 la stagione con 54 ricezioni per 872 yard e 3 touchdowns.\n2003.\nDurante la stagione 2003, Smith gioc\u00f2 un ruolo cruciale nell'attacco dei Panthers. Egli termin\u00f2 la stagione regolare con 88 ricezioni per 1.110 yard e 7 touchdown. Durante i divisional playoff della NFC, Smith ricevette un passaggio da 69 yard trasformandolo in un touchdown nel secondo supplementare assicurando a Carolina la vittoria sui St. Louis Rams 29-23. Nel Super Bowl XXXVIII, Smith ricevette 4 passaggi per 80 yard ed un touchdown e ritorn\u00f2 un kickoff per 30 yard nella sconfitta dei Panthers 32-29 contro i New England Patriots.\n2004.\nSmith sub\u00ec un grave infortunio alla gamba nella partita di debutto della stagione 2004 contro i Green Bay Packers, venendo costretto a saltare l'intera annata. Prima dell'infortunio, egli ricevette 6 palloni 60 yards e tent\u00f2 anche un passaggio che si risolse in un incompleto.\n2005.\nNella stagione 2005, Smith si rifece del suo infortunio guadagnando la \"Tripla corona\" delle ricezioni, guidando la NFL con 1.563 yard ricevute, 103 ricezioni e 12 touchdown. Smith ritorn\u00f2 inoltre 27 punt per 286 yard. Le sue 10,6 yard di media guadagnate a ritorno furono il suo secondo massimo in carriera.\nSmith domin\u00f2 nei primi due turni dei playoff 2005. Nella vittoria nel turno delle wild card contro i New York Giants, Smith ricevette 10 passaggi per 84 yard ed un touchdown, oltre a correre per altre 12 yard segnando un altro TD su corsa. I Panthers poi sconfissero i Chicago Bears nel divisional round, aiutati dal record di franchigia di Smith di 12 ricezioni per 218 yard e 2 touchdown. Smith e i Panthers in seguito affrontarono i Seattle Seahawks nella finale della NFC. Malgrado un touchdown segnato dopo un ritorno da un punt da 59 yard, Smith fu tenuto a 33 yard ricevute su 5 prese e i Panthers persero con un punteggio di 34-14.\nSmith, insieme ai compagni Jake Delhomme, Julius Peppers e Mike Wahle, fu selezionato per il Pro Bowl 2006. Smith inoltre condivise il premio NFL Comeback Player of the Year col linebacker dei New England Patriots Tedy Bruschi.\n2006.\nDopo aver subito un infortunio al tendine ed aver sviluppato un'unghia incarnita nel training camp prima della stagione 2006, Smith ritorn\u00f2 sul campo di gioco dopo aver perso le prime due partite. Fu frequentemente raddoppiato ma riusc\u00ec comunque a farsi strada tra i difensori e gli infortuni terminando con 83 ricezioni per 1.186 yard ed 8 touchdown. Fu inoltre convocato per il suo secondo Pro Bowl consecutivo, il terzo in totale.\n2007.\nSmith gioc\u00f2 15 gare da titolare per i Panthers durante la stagione 2007, guidando Carolina con 87 ricezioni, 1.002 yard ricevute e 7 touchdown malgrado gli infortuni di quattro differenti quarterback titolari differenti, a partire da Jake Delhomme.\n2008.\nSmith fin\u00ec sui titoli dei giornali durante il training camp 2008 quando fu coinvolto in una rissa col compagno di squadra Ken Lucas il 1\u00ba agosto 2008. Smith ruppe il naso di Lucas durante la scazzottata e fu spedito a casa per il resto della giornata dopo che si fu scusato. A Smith furono date due gare di sospensione dalla squadra. Smith in seguito sub\u00ec una grave commozione cerebrale nella pre-stagione del 2008 contro gli Indianapolis Colts, quando Smith fu colpito alla testa mentre stava ricevendo un passaggio. Egli continu\u00f2 a giocare quella gara ma non si un\u00ec alla squadra per la successiva gara contro i Philadelphia Eagles. Dopo essere tornato dalla sospensione ed aver segnato il suo primo touchdown del 2008 season, Smith mostr\u00f2 il pallone a Lucas sulla linea laterale. Malgrado le due gare di sospensione, Smith fu convocato per il Pro Bowl 2009 dopo che ricevette 78 passaggi per 1.421 yard e 6 touchdown, guidando la NFL in ricezioni per partita.\n2009.\nDurante la settimana 16 della stagione 2009, Smith su ruppe l'avambraccio sinistro durante una presa da touchdown nella gara contro i New York Giants impedendogli di giocare l'ultima partita della stagione. Smith termin\u00f2 l'annata con 982 yard su 65 ricezioni e 7 touchdown, a sole 18 yard dalla sua quinta stagione consecutiva da 1.000 yard ricevute. Il 1\u00ba gennaio 2010, Smith fu messo in lista infortunati. Il 19 giugno 2010, Smith si ruppe nuovamente il braccio giocando a flag football.\n2010.\nIl 2010 fu la peggior stagione di Smith come titolare dal 2002. Anche se guid\u00f2 la squadra sia in ricezioni che in yard ricevute, comp\u00ec solamente 46 prese per 554 yard. Inoltre segn\u00f2 solo due touchdown su passaggio, uno in meno del rookie David Gettis. La scarsa produzione di Smith fu dovuta al pessimo attacco della squadra, guidato dal quarterback debuttante Jimmy Clausen e dall'allenatore John Fox. I Panthers terminarono ultimi in molte categorie offensive e con un record di 2-14, il peggiore della lega, assicurandosi la prima scelta assoluta nel Draft NFL 2011. L'insoddisfazione di Smith gener\u00f2 voci tra i tifosi dei Panthers che il ricevitore, ancora la stella della squadra, volesse essere ceduto nella stagione 2011.\n2011.\nLa situazione a Carolina mut\u00f2 radicalmente quando i Panthers chiamarono nel draft il quarterback Cam Newton con la prima scelta assoluta. Smith apr\u00ec la stagione 2011 con una grande prestazione, ricevendo 178 yard e 2 touchdown su 8 prese, compresa una ricezione da 77 yard trasformata in TD. Smith nella seconda partita stagionale gioc\u00f2 un'altra gara da 150 yard ricevute ma caus\u00f2 anche un fumble. Il 27 novembre 2010, Smith sorpass\u00f2 le 1.000 yard ricevute in stagione. Durante la settimana 14, egli divenne il 35\u00ba giocatore della storia della NFL a superare il muro delle 10.000 yard ricevute in carriera totalizzandone 125 yard contro gli Atlanta Falcons. I Panthers migliorarono il record della stagione precedente salendo a 6-10 mentre Smith chiuse con 1.394 yard ricevute, secondo miglior risultato in carriera, e 7 touchdown, venendo convocato per il suo quinto Pro Bowl. A fine stagione, Smith fu votato al 35\u00ba posto nella NFL Top 100, l'annuale classifica dei migliori cento giocatori della stagione.\n2012.\nIl 10 aprile 2012 Smith firm\u00f2 un'estensione contrattuale triennale coi Panthers del valore di 18 milioni di dollari, con un'opzione anche per la stagione 2016.\nIl 9 settembre, i Panthers iniziarono l'annata con una sconfitta per 16-10 in casa dei Tampa Bay Buccaneers. Smith fu il miglior ricevitore della partita con 105 yard su 7 passaggi ricevuti. Nel turno successivo, Carolina vinse la prima gara stagione ai danni dei New Orleans Saints: Smith guid\u00f2 ancora la squadra con 3 ricezioni per 104 yard. Nel Thursday Night Football della settimana 3 perso contro i New York Giants, con Smith che ebbe una partenza lenta ma chiuse con 4 ricezioni per 86 yard. Nella settimana 5 i Panthers precipitarono a un record di 1-4 perdendo in casa contro i Seattle Seahawks; per Smith 4 passaggi ricevuti per 40 yard. Nella settimana 8 Carolina sprofond\u00f2 a un record di 1-6 perdendo all'ultimo secondo contro i Bears: Smith ricevette 7 passaggi per 118 yard.\nI Panthers conclusero una striscia negativa di 5 sconfitte consecutive battendo nella settimana 9 i Washington Redskins di Robert Griffin III: Smith ricevette 41 yard e segn\u00f2 un touchdown.\nNella settimana 13 Smith ricevette 120 yard e segn\u00f2 un touchdown, non sufficienti per\u00f2 a battere i Kansas City Chiefs, la squadra col peggior record della lega. Nella settimana successiva contribu\u00ec a battere gli Atlanta Falcons, la squadra col miglior record della NFL, con 109 yard ricevute.\nA fine anno fu classificato al numero 84 nella classifica dei migliori cento giocatori della stagione.\n2013.\nNella prima gara della stagione 2013, persa contro i Seahawks, Smith ricevette 51 yard e segn\u00f2 un touchdown. Il secondo lo segn\u00f2 nella vittoria in trasferta della settimana 6 sui Vikings e il terzo la domenica seguente nella agevole vittoria sui Rams. Nella settimana 12 contro i Dolphins, Carolina vinse la settimana gara consecutiva e con 65 yard totalizzate, Smith divenne il 22\u00ba giocatore della storia a superare le 12.000 yard ricevute in carriera. I Panthers terminarono la stagione regolare con un record di 12-4 e il secondo posto nel tabellone della NFC. Nel divisional round dei playoff contro i 49ers, Smith ricevette 74 yard e un touchdown ma la squadra fu eliminata.\nIl 12 marzo 2014, Smith fu svincolato dai Panthers dopo tredici stagioni con la franchigia.\nBaltimore Ravens.\nIl 14 marzo 2014, Smith firm\u00f2 coi Baltimore Ravens un contratto triennale del valore di 12 milioni di dollari, inclusi 3,5 milioni di bonus alla firma. Nella prima partita con la nuova maglia ricevette da Joe Flacco 7 passaggi per 118 yard e il touchdown del momentaneo vantaggio nel quarto periodo contro i Bengals. Nella settimana 4, Steve affront\u00f2 per la prima volta da avversario i Panthers, ricevendo 138 yard e 2 touchdown nella netta vittoria contro la squadra dove aveva passato le precedenti tredici stagioni. Due settimane dopo and\u00f2 ancora a segno, oltre a ricevere 110 yard, nella vittoria in casa dei Buccaneers. Torn\u00f2 a segnare nel dodicesimo turno, contribuendo a battere i Saints che venivano da 14 vittorie consecutive in casa. Due settimane dopo segn\u00f2 la sua sesta marcatura nella importante vittoria in trasferta a Miami contro un'avversaria diretta per una wild card nei playoff. Nel quindicesimo turno, Smith raggiunse quota 900 ricezioni in carriera. Nell'ultimo, guidando la squadra con 90 yard ricevute contro i Browns torn\u00f2 a superare le mille stagionali, mentre i Ravens riuscirono a qualificarsi con l'ultimo posto disponibile per i playoff della AFC. La sua stagione regolare termin\u00f2 con 1.065 yard ricevute e 6 marcature, venendo inserito al 54\u00ba posto nella NFL Top 100\nIl 3 gennaio 2015, i Ravens ottennero la loro prima vittoria nei playoff a Pittsburgh superando gli Steelers vincitori della division per 30-17. Smith guid\u00f2 la squadra con 5 ricezioni per 101 yard, in quella che fu la sua prima vittoria nei playoff dalla stagione 2005. Sette giorni dopo segn\u00f2 un touchdown in casa dei Patriots ma Baltimore fu eliminata malgrado l'essersi trovata in vantaggio di 14 punti in due diverse occasioni.\nPrima dell'inizio della stagione 2015, Smith annunci\u00f2 che quella sarebbe stata la sua ultima annata. Dopo 150 yard ricevute nella seconda partita, sette giorni dopo ne ricevette 186 con 2 touchdown nella sconfitta coi Bengals. Nel quinto turno rimase inattivo a causa di un infortunio, tornando in campo nella settimana 6 in cui ricevette 137 yard e un touchdown contro i 49ers. Due settimane dopo si ruppe il tendine d'Achille nella gara contro i Bengals, venendo costretto a chiudere la sua stagione.\nMalgrado le dichiarazioni dell'anno precedente, Smith torn\u00f2 regolarmente in campo nella stagione 2016 e il 20 novembre divenne il 14\u00ba giocatore della storia a raggiungere le mille ricezioni in carriera. Il 18 dicembre super\u00f2 Marvin Harrison al settimo posto nella classifica delle yard ricevute di tutti i tempi. A fine anno, Smith annunci\u00f2 il proprio ritiro dopo 16 stagioni da professionista."}
{"id": "3980199", "revid": "665277", "url": "https://it.wikipedia.org/wiki?curid=3980199", "title": "Tayone", "text": ""}
{"id": "3980205", "revid": "1573940", "url": "https://it.wikipedia.org/wiki?curid=3980205", "title": "Basilica di Santa Croce (Firenze)", "text": ""}
{"id": "3980212", "revid": "123963380", "url": "https://it.wikipedia.org/wiki?curid=3980212", "title": "Go-go dancing", "text": "La Go-go dance (o Gogo dance), nella sua forma moderna, \u00e8 un tipo di danza erotica, con ballerine o ballerini spesso vestiti con abiti succinti. I Go-Go dancers di solito si esibiscono in cabaret erotici, peep show, bar o discoteche. Ballano per lo pi\u00f9 su piattaforme, cubi, o in una gabbia sopra il pubblico. La sua funzione primaria \u00e8 quella di intrattenere e animare la pista da ballo.\nLa Go-go dance \u00e8 nata nei primi anni 1960 quando le donne al Peppermint Lounge di New York hanno cominciato a salire sui tavoli e ballare il twist. In quegli anni molte frequentatrici di night club indossavano la minigonna e quelli che sono stati poi ribattezzati stivali go-go, cos\u00ec i promotori di night club concepirono l'idea di assumerle per intrattenere gli avventori.\nEtimologia.\nIl termine \"go-go\" deriva dalla parola anglossane \"go\", che significa letteralmente \"andare\", usato come vigoroso incitamento. La parola \u00e8 a sua volta influenzata dal termine francese \"\u00e0 gogo\", che significa \"in abbondanza\", che deriva dall'antica parola francese \"la gogue\", che significa \"gioia, felicit\u00e0\". Un'altra teoria sostiene che il termine \"go-go\" derivi semplicemente dal nome del famoso nightclub californiano Whisky a Go Go, primo club a mostrare le ballerine in gabbia.\nStoria.\nVerso la met\u00e0 degli anni sessanta, il celebre Whisky a Go Go, situato sul Sunset Strip a West Hollywood nella zona di Los Angeles, \u00e8 stato il primo club noto per le gabbie che pendono dal soffitto in cui ballavano go-go dancers, che sono state assunte regolarmente da luglio 1965 per intrattenere i clienti. Gli abiti delle ballerine in genere consistevano in miniabiti, o un bikini, con le frange, che accentuavano il movimento del corpo, incoraggiando il pubblico a ballare.\nSempre negli anni sessanta, il termine \"go-go\" \u00e8 stato adottato anche in alcuni bar di Tokyo, in Giappone, ma il termine prese piega principalmente nei locali di striptease, che divennero noti come go-go bar e le donne che vi lavorano come go-go dancers. Durante la guerra in Vietnam sono stati aperti molti go-go bar a Saigon per intrattenere le truppe americane. Un sinonimo usato in Vietnam per go-go dancer \u00e8 table dancer.\nIn televisione.\n\"Hullabaloo\" \u00e8 stato un variet\u00e0 musicale andato in onda sulla NBC dal 12 gennaio 1965 fino al 29 agosto 1966. Gli \"Hullabaloo Dancers\" erano un gruppo formato da dieci ballerini, quattro uomini e sei donne, apparsi regolarmente nello show. Un altro membro dello show \u00e8 stata la ballerina, modella e attrice Lada Edmund Jr., che ballava all'interno di una gabbia in un segmento del programma vicino alla chiusura. Altri variet\u00e0 furono allestiti durante quel periodo, come \"Shindig!\" sulla ABC, caratterizzato da go-go dancers in gabbie. Il pi\u00f9 delle volte queste gabbie erano fatte di plastica trasparente con luci infilate all'interno, a volte le luci si spegnevano e accendevano in sincrono con la musica. \"Shivaree!\" \u00e8 stato un altro show musicale con go-go dancers che si esibivano su ponteggi, o piattaforme, alle spalle della band che suonava. Ogni spettacolo allestito in quel periodo ha avuto il particolare merito di portare per la prima volta i go-go dancers davanti alle telecamere.\nSpettacoli televisivi di questo genere furono esportati in giro per il mondo, come \"Viva Hotbabes\" e \"SexBomb Girls\" andati in onda nelle Filippine.\nNel mondo gay.\nGi\u00e0 dagli anni sessanta, molti gay bar per intrattenere i loro avventori utilizzavano go-go dancers uomini, chiamati go-go boys. Questo tipo di intrattenimento torn\u00f2 di moda verso la met\u00e0 degli anni ottanta. In Italia i go-go boys sono conosciuti anche con il termine cubisti.\nLa go-go dance ai giorni nostri.\nDagli anni settanta a oggi molti go-go dancers, uomini e donne, sono stati utilizzati per intrattenere e animare i locali notturni del mondo occidentale e orientale. Ad oggi la pratica della go-go dance si \u00e8 evoluta in vere e proprie \"performance art\", che animano discoteche, feste, festival, circuit party e rave party, con l'utilizzo di accessori come laser, fibre ottiche, neon e led."}
{"id": "3980213", "revid": "986213", "url": "https://it.wikipedia.org/wiki?curid=3980213", "title": "Amalia Elisabetta di Hanau-M\u00fcnzenberg", "text": "Giovinezza.\nEra figlia del conte Filippo Luigi II di Hanau-M\u00fcnzenberg e di sua moglie Caterina Belgica, figlia di Guglielmo d'Orange-Nassau, che aveva guidato la Repubblica delle Sette Province Unite nella lotta per l'indipendenza contro gli Asburgo nel Cinquecento. In virt\u00f9 dei numerosi fratelli e sorelle della madre, Amalia Elisabetta era collegata a numerose importanti dinastie europee. Tra esse, vi era il ramo palatino dei Wittelsbach, di fede riformata, presso la cui corte di Heidelberg, ella crebbe per un certo tempo insieme alla zia, Luisa Giuliana (1576-1644), moglie dell'elettore Federico IV. Dopo la prematura scomparsa del padre nel 1612, Amalia Elisabetta torn\u00f2 ad Hanau. Pi\u00f9 tardi ella fece anche un soggiorno pi\u00f9 lungo presso i parenti nei Paesi Bassi.\nNel 1617 Albrecht Jan Smi\u0159icky von Smi\u0159ice (noto anche come Albert o Johann, 17 dicembre 1594-18 novembre 1618) giunse alla corte di Hanau per chiedere la mano di Amalia Elisabetta. Dal momento che non erano state avviate precedenti trattative in tal senso, e non vi erano certezze alla corte di Hanau riguardo al rango ed il grado dei titoli nobiliare boemi, si fu dapprima incerti sulla risposta da dare. Tuttavia Johann Albrecht Smi\u0159icky era il principale statista della Boemia, di fede riformata, e uno dei pi\u00f9 ricchi proprietari terrieri del paese, cosicch\u00e9 alla fine si decise d'accettare la sua proposta.\nNel 1618 il marito fu uno dei sei nobili boemi, che nella cosiddetta seconda defenestrazione gett\u00f2 il governatore imperiale di Praga fuori dalla finestra, con un gesto che \u00e8 considerato l'inizio della guerra dei trent'anni. A seguito di ci\u00f2, egli fu inoltre candidato alla corona boema, ma mor\u00ec prima di poter accedervi, cosicch\u00e9 essa and\u00f2 ad uno dei cugini di Amalia Elisabetta, il cosiddetto \"Re d'inverno\" Federico V del Palatinato. Tra Amalia Elisabetta e gli eredi di Albrecht Jan Smi\u0159icky von Smi\u0159ice si apr\u00ec un'accesa discussione relativa all'eredit\u00e0, cui pose infine termine il sequestro dei beni del nobile boemo, operato dagli Asburgo nel 1621, quale pena della condanna a lui inflitta in via postuma.\nMatrimonio.\nNel 1619 Amalia Elisabetta spos\u00f2 in seconde nozze il futuro Guglielmo V d'Assia-Kassel. Suo marito divenne langravio d'Assia-Kassel nel 1627, dopo l'abdicazione forzata del padre Maurizio.\nNel corso della guerra dei trent'anni, Guglielmo ader\u00ec al fronte protestante. Dopo la vittoria riportata delle forze imperiali e spagnole nel 1634 su quelle svedesi nella battaglia di N\u00f6rdlingen, perse il suo pi\u00f9 potente alleato. Tuttavia, il langravio fu uno dei tre principi che rifiutarono la pace di Praga del 1635, decidendo invece d'allearsi con la Francia e di conseguenza il 13 giugno 1636 la citt\u00e0 di Hanau dovette subire un assedio da parte delle truppe imperiali. Sconfitto dagli imperiali, dovette abbandonare i suoi possedimenti e rifugiarsi in Frisia con la moglie, abbandonando a Kassel le loro tre giovani figlie Emilia, Carlotta ed Elisabetta: solo tre anni dopo la langravia pot\u00e9 nuovamente rivederle.\nGuglielmo V mor\u00ec in esilio a Leer, all'et\u00e0 di soli 36 anni. Nel suo testamento nomin\u00f2 la moglie reggente in nome del loro figlio ancora bambino, Guglielmo VII. A favore della sua vedova, egli lasciava un buon esercito, che aveva portato in salvo nell'esilio frisone, e che si sarebbe dimostrato un buono strumento di potere.\nReggenza.\nA Guglielmo V successe il figlio di otto anni, come langravio Guglielmo VI. Amalia Elisabetta tenne le redini del governo sin al raggiungimento della maggiore et\u00e0 del figlio, nel 1650, dimostrando di essere una reggente abile ed energica. Nonostante la disastrosa situazione in cui la dinastia s'era ritrovata dopo la sconfitta del 1637, ella riusc\u00ec non solo a conservare il langraviato al figlio, ma anche a consolidare il suo potere. Fece prestare all'esercito del marito, che l'aveva seguito in Frisia, un giuramento di fedelt\u00e0 al nuovo langravio, e riusc\u00ec a far riconoscere il suo potere anche a Kassel, nonostante che il langravio Giorgio II d'Assia-Darmstadt (1626-1661) avesse tentato di farsi attribuire la reggenza.\nGuerra dei trent'anni.\nCome reggente, Amalia Elisabetta prosegu\u00ec nella politica d'alleanza con la Francia avviata da suo marito, servendosi dell'esercito che Guglielmo V era riuscito a porre in salvo in Frisia. Pur avendo concluso una tregua con l'imperatore, nel 1639 e nel 1640, non esit\u00f2 ad infrangerla alleandosi con il cardinale Richelieu e con il duca Bernardo di Sassonia-Weimar. Grazie a questa rete d'alleanze, l'Assia-Kassel riacquist\u00f2 un ruolo di primo piano tra gli stati tedeschi protestanti.\nAffront\u00f2 inoltre anche la questione dell'Assia Superiore, che costituiva un motivo di frizione con l'Assia-Darmstadt. Dopo aver dichiarato invalido il trattato firmato nel 1627, sfavorevole per l'Assia-Kassel, fece invadere la provincia dalle sue truppe, iniziando la cosiddetta \"guerra d'Assia\", in cui l'esercito del langravio Giorgio II risult\u00f2 essere inferiore in battaglia.\nPace di Westfalia.\nI successi ottenuti nella guerra d'Assia furono confermati dai trattati della pace di Westfalia del 1648. L'Assia-Kassel ottenne parte dell'Alta Assia, compresa la citt\u00e0 di Marburgo. Supportato da Svezia e Francia, il langraviato ricevette - unico territorio tedesco - per il suo esercito di circa 20.000 uomini un'indennit\u00e0 di guerra di mezzo milione di talleri. Infine l'Assia-Kassel ottenne l'abbazia di Hersfeld e parti della contea di Schaumburg.\nContea di Hanau.\nAmalia Elisabetta riusc\u00ec a farsi rimborsare le spese sostenute per liberare la citt\u00e0 di Hanau dall'assedio subito nel 1636. Poich\u00e9 la contea non era in grado di pagare, la reggente ottenne la costituzione, a favore del Langraviato, di un'ipoteca sulla contea di Schwarzenfels e sui vigneti di Naumburg.\nNel 1642 la linea di Hanau-M\u00fcnzenberg s'estinse, ed Amalia Elisabetta sostenne la successione della linea di Hanau-Lichtenberg. In ricompensa di questa condotta, i nuovi reggenti dell'Hanau sottoscrissero con l'Assia-Kassel un patto di successione impegnandosi, in caso d'estinzione della dinastia dei Lichtenberg, a cedere al langraviato la contea di Hanau-M\u00fcnzenberg, cosa che effettivamente si verific\u00f2 nel 1736.\nUltimi anni.\nGli sforzi della guerra e gli oneri che si era sobbarcata finirono per minare la sua salute, che croll\u00f2 nel 1648 e il 20 settembre 1650 la langravia affid\u00f2 al figlio le redini del governo.\nI suoi ultimi anni furono offuscati dal matrimonio infelice della figlia Carlotta con l'elettore palatino Carlo I Luigi. Tornata completamente esausta da una visita fatta ad Heidelberg da sua figlia, Amalia Elisabetta mor\u00ec solo quattro settimane pi\u00f9 tardi, l'8 agosto 1651. Venne sepolta il 30 settembre 1651 nella chiesa di San Martino a Kassel.\nFigli.\nAmalia Elisabetta diede a Guglielmo V i seguenti figli:"}
{"id": "3980216", "revid": "71433", "url": "https://it.wikipedia.org/wiki?curid=3980216", "title": "Go-go dancer", "text": ""}
{"id": "3980218", "revid": "71433", "url": "https://it.wikipedia.org/wiki?curid=3980218", "title": "Go go dancing", "text": ""}
