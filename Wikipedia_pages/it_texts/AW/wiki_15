{"id": "3988707", "revid": "287204", "url": "https://it.wikipedia.org/wiki?curid=3988707", "title": "Schweinitz (Jessen)", "text": "Schweinitz \u00e8 una frazione (\"Ortsteil\") della citt\u00e0 tedesca di Jessen (Elster), nel \"Land\" della Sassonia-Anhalt.\nStoria.\nL'origine di Schweinitz si fa risalire a una fortezza costruita nel XII secolo da Alberto l'Orso, intorno alla quale si svilupp\u00f2 un centro abitato, che ottenne nel 1373 il titolo di citt\u00e0.\nIl 1\u00ba gennaio 1992 venne aggregato alla citt\u00e0 di Schweinitz/ Elster il comune di Steinsdorf-Dixf\u00f6rda.\nIl 1\u00ba gennaio 1993 la citt\u00e0 di Schweinitz fu aggregata alla citt\u00e0 di Jessen (Elster)."}
{"id": "3988711", "revid": "1543377", "url": "https://it.wikipedia.org/wiki?curid=3988711", "title": "Huacareta", "text": "Huacareta \u00e8 un comune (\"municipio\" in spagnolo) della Bolivia nella provincia di Hernando Siles (dipartimento di Chuquisaca) con 10.337 abitanti (dato 2010).\nCantoni.\nIl comune \u00e8 suddiviso in 3 cantoni (popolazione al 2001):"}
{"id": "3988726", "revid": "767487", "url": "https://it.wikipedia.org/wiki?curid=3988726", "title": "Icla", "text": "Icla \u00e8 un comune (\"municipio\" in spagnolo) della Bolivia nella provincia di Jaime Zud\u00e1\u00f1ez (dipartimento di Chuquisaca) con 7.406 abitanti (dato 2012).\nCantoni.\nIl comune \u00e8 formato dall'unico cantone omonimo suddiviso in 29 subcantoni."}
{"id": "3988728", "revid": "1566286", "url": "https://it.wikipedia.org/wiki?curid=3988728", "title": "Giuseppe Annunziata", "text": "Biografia.\nAnnunziata \u00e8 stato truccatore in diversi film italiani. La sua carriera \u00e8 iniziata nel 1943 col film \"Campo de' fiori\". Inoltre ha lavorato in alcuni film di Tot\u00f2 come \"Tot\u00f2, Eva e il pennello proibito\" e \"Tot\u00f2 cerca casa\" ed in altre pellicole come \"Vita da cani\", \"Auguri e figli maschi!\", \"Susanna tutta panna\", \"Femmine tre volte\", \"La mortadella\", \"Matrimonio all'italiana\".\nIn seguito ha lavorato fino al 1975 con \"La pupa del gangster\". Nella sua carriera ha collaborato con Vittorio De Sica e Federico Fellini, truccando Sophia Loren e Rita Hayworth in alcuni dei loro film. Ha inoltre collaborato con Nino Rota."}
{"id": "3988729", "revid": "1573940", "url": "https://it.wikipedia.org/wiki?curid=3988729", "title": "Hypselodoris iacula", "text": "Hypselodoris iacula \u00e8 un mollusco nudibranchio della famiglia Chromodorididae.\nDistribuzione e habitat.\nSpecie presente in Indonesia, Filippine, Thailandia."}
{"id": "3988730", "revid": "585241", "url": "https://it.wikipedia.org/wiki?curid=3988730", "title": "Trittico delle Ardenne", "text": ""}
{"id": "3988732", "revid": "767487", "url": "https://it.wikipedia.org/wiki?curid=3988732", "title": "Mojocoya", "text": "Mojocoya \u00e8 un comune (\"municipio\" in spagnolo) della Bolivia nella provincia di Jaime Zud\u00e1\u00f1ez (dipartimento di Chuquisaca) con 7919 abitanti (dato 2012).\nCantoni.\nIl comune \u00e8 formato dall'unico cantone omonimo suddiviso in 31 subcantoni."}
{"id": "3988736", "revid": "1305772", "url": "https://it.wikipedia.org/wiki?curid=3988736", "title": "Tarrant", "text": "Tarrant \u00e8 il toponimo di numerosi comuni:"}
{"id": "3988737", "revid": "1543377", "url": "https://it.wikipedia.org/wiki?curid=3988737", "title": "Presto (Bolivia)", "text": "Presto \u00e8 un comune (\"municipio\" in spagnolo) della Bolivia nella provincia di Jaime Zud\u00e1\u00f1ez (dipartimento di Chuquisaca) con 11.856 abitanti dato 2012).\nCantoni.\nIl comune \u00e8 suddiviso in 3 cantoni (popolazione 2012)."}
{"id": "3988738", "revid": "110157", "url": "https://it.wikipedia.org/wiki?curid=3988738", "title": "Torneo di pallacanestro maschile NCAA Division I 1981", "text": "Il Torneo di pallacanestro maschile NCAA Division I 1981 si disput\u00f2 dal 12 al 30 marzo 1981. Si tratt\u00f2 della 43\u00aa edizione del torneo.\nVinsero il titolo gli Indiana Hoosiers allenati da Bob Knight, al quarto successo della loro storia. Isiah Thomas venne eletto Most Outstanding Player.\nSquadre.\nLe squadre partecipanti furono 48, suddivise equamente in quattro Regioni: East, Mideast, Midwest, West."}
{"id": "3988739", "revid": "1543377", "url": "https://it.wikipedia.org/wiki?curid=3988739", "title": "Zud\u00e1\u00f1ez", "text": "Zud\u00e1\u00f1ez \u00e8 un comune (\"municipio\" in spagnolo) della Bolivia nella provincia di Jaime Zud\u00e1\u00f1ez (dipartimento di Chuquisaca) con 11.828 abitanti (dato 2012).\nCantoni.\nIl comune \u00e8 formato dall'unico cantone omonimo suddiviso in 29 subcantoni."}
{"id": "3988743", "revid": "1305772", "url": "https://it.wikipedia.org/wiki?curid=3988743", "title": "Ysengrimus", "text": "L\u2019Ysengrimus \u00e8 un lungo poema mediolatino, in sette libri, per un totale di circa 3.500 distici elegiaci; fu composto a met\u00e0 del XII secolo nelle Fiandre, sul confine tra l'area francofona e l'area fiamminga.\nSi tratta di un poema epico con animali per protagonisti. I personaggi di queste avventure, come pure le loro vicende, sono presenti in alcune canzoni in francese o in fiammingo, che quindi potrebbero rappresentare la fonte principale del poema in latino.\nSicuramente l\"'Ysengrimus\" fu - a sua volta - una delle fonti prossime del \"Roman de Renart\", composto nella seconda met\u00e0 del XII secolo (almeno per quanto riguarda una quindicina delle sue ventisette \"branches\"), e delle parallele versioni tedesca e olandese.\nIntreccio.\nYsengrimus \u00e8 il protagonista: un lupo, anziano (ha centosessant'anni), monaco. Due etimologie sono state proposte per il suo nome: il tedesco \"Eisenhelm\", \u201celmo di ferro\u201d (che avvalorerebbe la grafia \"Ysengrimus\", piuttosto che \"Ysengrinus\") e l'olandese \"ijzen grine\", \u201cghigno di ferro\u201d.\nNelle sue disavventure, il lupo Ysengrimus, pur essendo dotato di fauci e denti impressionanti, avido e sempre affamato, viene battuto, incornato, preso a calci, scorticato pi\u00f9 volte, e sempre tiranneggiato dal suo collega-rivale, la volpe Reinardus; il lupo dovr\u00e0 rinunciare alla sua coda, sar\u00e0 costretto a staccarsi a morsi una zampa e finir\u00e0 mangiato vivo da un branco di porci.\nL'Ysengrimus segue gli schemi dell'epica classica: inizia \"in medias res\" e pi\u00f9 oltre d\u00e0 conto di una serie di eventi anteriori.\nAutore.\nL'opera \u00e8 giunta a noi anonima. Soltanto un manoscritto ci riporta un nome; un florilegio del XIV secolo, conservato a Berlino, pone il poema sotto il titolo di \"Magister Nivardus de Ysengrino et Reinardo\". Ma anche dopo questa attestazione, quello di \"maestro Nivardo\" resta soltanto un nome.\nL'autore dell'\"Ysengrimus\" \u00e8 sicuramente un monaco: frequentissimi sono i richiami alla vita monastica che sembra ben conosciuta. Diversi indizi ci fanno pensare a un monaco di una abbazia di Gand, Saint-Pierre-au-Mont-Blandin, o dell'abbazia presso l'attuale cattedrale di San Bavone: per esempio, nel libro V, Ysengrimus viene presentato come monaco nell'abbazia di Blandigny; nel XII secolo Gand apparteneva alla diocesi di Tournai, ed effettivamente Anselmo vescovo di Tournai \u00e8 oggetto di una feroce critica nel nostro poema (V, 109-124).\nUn altro riferimento importante \u00e8 quello offerto dalla citazione di santa Pharaildis (Veerle), invocata da una contadina che si accinge ad ammazzare di bastonate Ysengrimus (II, 71-94): la santa \u00e8 una delle patrone di Gand. Nella litania di santi invocati dalla contadina (taluni realmente conosciuti, altri assolutamente fittizi, come santa Osanna e santa Alleluia), Pharaildis si trova al vertice della graduatoria, e di lei viene offerta una biografia, decisamente strampalata, in cui \u00e8 identificata con la Erodiade dei vangeli ed \u00e8 descritta con i tratti della penitente e quelli della strega. Basterebbe questo per farci affermare con certezza che Nivardo fosse maestro presso la chiesa di santa Pharaildis? Non sembra cos\u00ec sicuro\u2026\nAlfons van Geertsom, tra gli anni quaranta e gli anni sessanta del XX secolo, ha proposto di individuare nell'orso Bruno, che nei libri IV e V compone i suoi versi e poi li affida, per la declamazione, al maiale selvatico Grimmo, una rappresentazione dell'autore.\nLo studioso olandese vorrebbe identificare questo autore con Simone abate di Saint-Bertin-de-Sithiu (1085\u20131148), che negli annali del suo monastero viene ricordato come \u00ab\"nobilem et bene litteratum sed impeditioris linguae\"\u00bb. Tutto l'\"Ysengrimus\", allora, sarebbe come un codice cifrato dietro al quale trovare allusioni ad abati, vescovi, cardinali, monasteri, nel quadro del mondo monastico fiammingo della prima met\u00e0 del XII secolo, con i tentativi di introdurvi la riforma, cluniacense prima, e cistercense poi, e la resistenza dei monasteri stessi.\nLa maggiore studiosa contemporanea dell'\"Ysengrimus\", la professoressa Jill Mann dell'Universit\u00e0 statunitense di NotreDame, nota che le argomentazioni di van Geertsom si rivelano abbastanza deboli. Anche il fatto che l'abate Simone, nelle due opere sicure che di lui conosciamo, una \"Vita sancti Bertini\" metrica e le \"Gesta abbatum Sithiensium\", faccia talvolta ricorso a metafore e similitudini riferite al mondo animale non \u00e8 molto indicativo, anche perch\u00e9 in queste due opere si tratta per lo pi\u00f9 di immagini bibliche o desunte dai bestiari, differenti da quelle dell'\"Ysengrimus\" che richiamano molto di pi\u00f9 le favole classiche.\nManoscritti ed edizioni critiche.\nLa prima edizione critica venne curata da Ernst Voigt e fu pubblicata ad Halle nel 1884. Per questa edizione, Voigt recensiva questi manoscritti:\nVersioni complete del poema:\nFlorilegi contenenti soltanto alcune parti dell'opera\nLe sigle k-n rimandano a citazioni di 2 o 4 righe presenti all'interno di altre opere.\nJill Mann segnala altri quattro florilegi che contengono brani dell'Ysengrimus e che Voigt non conosceva:\nPossediamo anche un Ysengrimus abbreviatus, che per Jakob Grimm era un canovaccio dell'opera di Nivardo, per J.H. Bormans era opera dello stesso autore, mentre oggi sembra pi\u00f9 un riassunto dell'opera stessa, risalente alla fine del XIII secolo.\nGenere letterario e stile.\nAl di l\u00e0 della forma esteriore che richiama direttamente l'epica, quest'opera pu\u00f2 essere inserita nell'ambito della poesia satirica e goliardica. Pi\u00f9 precisamente, Jill Mann vi vede una delle maggiori espressioni della satira monastica.\nNelle vicende del lupo-monaco Ysengrimus e del suo nemico, la volpe-laico Renard, individuiamo sicuramente una polemica contro l'ignoranza e l'immoralit\u00e0 dei chierici. Si pu\u00f2 tuttavia specificare questo tipo di polemica, affermando che il lupo Ysengrimus \u00e8 bersaglio di un sorta di \"satirica vendetta\" (J. Mann): egli incarna il monaco, addirittura l'abate, che ha lasciato il monastero per diventare vescovo e godersi le comodit\u00e0 della vita secolare.\nCi troviamo di fronte allo schema del \"truffatore truffato\": le punizioni che il protagonista subisce sono appropriate al trattamento che egli ha sempre riservato alle proprie vittime (come i monaci-vescovi amavano \"tosare\" il loro gregge fino a scorticare le pecore, V, 109-130, cos\u00ec Ysengrimus finir\u00e0 scorticato, III, 957-958.991-1002).\nBersaglio della satira di quest'opera non sono solo i monaci-vescovi: sono riservate frecciate pungenti al papa, preoccupato di pescare denaro piuttosto che anime (V, 99-100). In particolare, sembra essere Eugenio III (il cistercense Bernardo Paganelli, vescovo di Roma dal 1145 al 1153) il papa contro il quale si riversano le critiche dell'autore per bocca della monaca-scrofa Salaura (VII, 486-672): un monaco fallito che ha rovinato due regni, Francia e Germania, facendo fallire, proprio per la sua avidit\u00e0, la seconda Crociata. Visto il profondo atteggiamento anti-cistercense dell'Ysengrimus, si potrebbe addirittura pensare che proprio il lupo protagonista sia proprio una incarnazione di papa Eugenio III, discepolo di san Bernardo da Chiaravalle; al lupo Ysengrimus viene infatti riservata la morte del falso profeta (come \u2013 secondo le tradizioni medievali \u2013 sarebbe morto anche Maometto): divorato dai maiali. Anche a san Bernardo, lo \u201cstraccione di Clairvaux\u201d, sono riservate le frecciate del nostro autore.\nIl secolo XII vide una grande fioritura di scritti satirici, la cui produzione in questi anni raggiunse livelli mai superati nel Medioevo. I testi satirici del XII secolo avevano le loro radici negli scritti polemici scaturiti dalla lotta per le investiture.\nL'Ysengrimus \u00e8 stato scritto quasi esattamente nello stesso periodo (1148-1149) in cui Bernardo, un monaco di Cluny, componeva il suo poema \"De contemptu mundi\" (l'opera in cui compare il famoso esametro \"Stat rosa pristina nomine...\"), non certo una satira, quanto piuttosto una lamentazione malinconica in cui erano descritti i vizi e le debolezze di ogni status, di ogni \u201ctipo\u201d sociale: vescovi, re, preti, chierici, cavalieri, nobili, giudici, mercanti, contadini. Anche nell'Ysengrimus troviamo la descrizione dettagliata dei difetti della societ\u00e0 feudale.\nAltro grande poema satirico del XII secolo \u00e8 lo \"Speculum stultorum\", scritto da un Nigel de Longchamps detto Wireker, monaco di Canterbury, tra il 1180 e il 1185.\nNella poesia satirica medievale, e anche nell'Ysengrimus, emergono spesso metafore e richiami apocalittici. Il lamento di Salaura per il fallimento della seconda Crociata vede questo disastro come l'ultimo di una serie di prodigi che corrispondono alle descrizioni bibliche e apocrife della fine del mondo. I \u201cfalsi profeti\u201d stessi evocano lo scenario apocalittico, dal momento che \u00e8 detto che la loro apparizione sar\u00e0 uno dei segni che la fine \u00e8 vicina (Mt ). Tuttavia anche quando compaiono questi cenni apocalittici, rimane un senso generale di profondo distacco: \u00e8 significativo \u2013 per esempio \u2013 che un discorso sulla prossima fine del mondo sia posto in bocca\u2026 a un maiale!\nLa Mann pi\u00f9 di una volta ha creato un paragone \u2013 consapevolmente anacronistico, ma molto evocativo \u2013 tra il mondo dell'Ysengrimus e quello dei cartoni animati dei nostri giorni. Ci\u00f2 per almeno due motivi:\nKarl Langosch riconosce nei distici dell'Ysengrimus un'eco dello stile di Ovidio, insieme con altri autori classici.\nDal punto di vista della lingua, si tratta sicuramente di uno dei testi pi\u00f9 difficili del Medioevo latino: i protagonisti di questo vero e proprio poema epico riversano sul lettore un fiume di parole, interpretazioni, spiegazioni, ragionamenti, sentenze. La retorica non \u00e8 vista come uno strumento per la comprensione della realt\u00e0, quanto una specie di gioco perverso, che alla fine serve a coprire le cattive intenzioni di chi se ne serve."}
{"id": "3988744", "revid": "287204", "url": "https://it.wikipedia.org/wiki?curid=3988744", "title": "Zudanez", "text": ""}
{"id": "3988745", "revid": "125961756", "url": "https://it.wikipedia.org/wiki?curid=3988745", "title": "Totalmente strano Dance", "text": "Totalmente strano Dance \u00e8 il quarto album del cantante napoletano Mimmo Dany, pubblicato nel 1999."}
{"id": "3988747", "revid": "287204", "url": "https://it.wikipedia.org/wiki?curid=3988747", "title": "Gran Premio motociclistico di Spagna 1976", "text": "Il Gran Premio motociclistico di Spagna fu l'ultimo appuntamento del motomondiale 1976.\nSi svolse il 19 settembre 1976 sul Circuito del Montju\u00efc, e corsero tutte le classi tranne 500 e sidecar.\nPrima vittoria iridata per Kork Ballington nella gara della 350. Terzo Franco Uncini, autore del giro veloce (e nuovo record del circuito).\nWalter Villa lasci\u00f2 vincere il suo compagno di scuderia Gianfranco Bonera in 250.\nPier Paolo Bianchi fu imbattibile nella gara della 125: \u00c1ngel Nieto fu secondo a oltre 25 secondi. Lo spagnolo aveva vinto in precedenza la gara della 50.\nClasse 350.\n29 piloti alla partenza, 19 al traguardo.\nClasse 250.\n28 piloti alla partenza, 22 al traguardo.\nClasse 125.\n27 piloti alla partenza, 14 al traguardo.\nClasse 50.\n29 piloti alla partenza, 19 al traguardo."}
{"id": "3988749", "revid": "1543377", "url": "https://it.wikipedia.org/wiki?curid=3988749", "title": "Huacaya", "text": "Huacaya \u00e8 un comune (\"municipio\" in spagnolo) della Bolivia nella provincia di Luis Calvo (dipartimento di Chuquisaca) con 2.829 abitanti (dato 2010).\nCantoni.\nIl comune \u00e8 suddiviso in 3 cantoni (popolazione 2001)."}
{"id": "3988752", "revid": "164044", "url": "https://it.wikipedia.org/wiki?curid=3988752", "title": "Petter Furuseth Olsen", "text": ""}
{"id": "3988756", "revid": "729019", "url": "https://it.wikipedia.org/wiki?curid=3988756", "title": "Torre Marmora", "text": "La Torre Marmora,o Torre Marmora di Punta Salice, od anche Torre dell'Ebreo, \u00e8 sita in contrada Marmora a Messina, raggiungibile dalla strada statale 113, imboccando al km 29,700 la strada provinciale per Salice. \nLa Torre si trova a circa 570\u00a0m dalla costa tirrenica, in posizione elevata sul promontorio posto alla foce di due corsi d'acqua confluenti: la fiumara Marmora e il torrente Vani, denominato fiume Salice sino al XIX sec.\nDescrizione.\nEretta nell'ambito delle fortificazioni volute da Carlo V nel tardo Cinquecento, la Torre venne costruita dall'architetto italiano Camillo Camilliani intorno al 1584 e faceva parte del circuito difensivo delle Torri costiere della Sicilia. Ha pianta quadrata, tre elevazioni fuori terra e coronamento leggermente aggettante con esili e bassi merli ornamentali posizionati agli angoli e al centro dei quattro lati. Ad ovest la struttura presenta tre aperture, rispettivamente al piano terra, al primo e al secondo piano; il lato est presenta un terrapieno terrazzato sistemato durante i lavori di ristrutturazione avvenuti dopo il 1998. Alcuni gradini in pietra con ringhiera in legno servono all'accesso aperto sulla prima elevazione; il prospetto sud presenta una sola apertura che d\u00e0 l'accesso al piano terra destinato attualmente a cantina. Su tutti e quattro i lati, al centro sotto il coronamento, \u00e8 collocato un elemento ornamentale con al centro un quadrifoglio stilizzato.\nLa Torre oggi.\nNel 1998 la Torre fu acquistata dall'attuale proprietario, dr. Giovanni Femin\u00f2, il quale nel 2000 ricevette l'approvazione da parte della Soprintendenza BB.CC.AA. di Messina del progetto di restauro conservativo. Ad oggi, l'area del promontorio \u00e8 recintata ed \u00e8 stata lottizzata per la realizzazione di alcune villette di recente costruzione."}
{"id": "3988758", "revid": "125961823", "url": "https://it.wikipedia.org/wiki?curid=3988758", "title": "Le origini (Mimmo Dany)", "text": "Le origini \u00e8 il sesto album del cantante napoletano Mimmo Dany, pubblicato nel 2000."}
{"id": "3988762", "revid": "48879309", "url": "https://it.wikipedia.org/wiki?curid=3988762", "title": "Schweinitz in B\u00f6hmen", "text": ""}
{"id": "3988764", "revid": "767487", "url": "https://it.wikipedia.org/wiki?curid=3988764", "title": "Ra\u00fal Nogu\u00e9s", "text": "Carriera.\nVinse una Coppa di Francia nel 1976 con il Marsiglia ed un campionato francese nel 1978 con il Monaco."}
{"id": "3988765", "revid": "599013", "url": "https://it.wikipedia.org/wiki?curid=3988765", "title": "Raul Nogu\u00e9s", "text": ""}
{"id": "3988766", "revid": "287204", "url": "https://it.wikipedia.org/wiki?curid=3988766", "title": "Raul Nogues", "text": ""}
{"id": "3988772", "revid": "48879490", "url": "https://it.wikipedia.org/wiki?curid=3988772", "title": "Sliw", "text": ""}
{"id": "3988773", "revid": "212348", "url": "https://it.wikipedia.org/wiki?curid=3988773", "title": "Atlantico", "text": ""}
{"id": "3988775", "revid": "48879502", "url": "https://it.wikipedia.org/wiki?curid=3988775", "title": "Moldautein", "text": ""}
{"id": "3988776", "revid": "48879507", "url": "https://it.wikipedia.org/wiki?curid=3988776", "title": "Moldauthein", "text": ""}
{"id": "3988781", "revid": "1645873", "url": "https://it.wikipedia.org/wiki?curid=3988781", "title": "Lingue barito orientali", "text": "Le lingue barito orientali sono un sottogruppo di lingue del ramo delle lingue maleo-polinesiache appartenente al gruppo delle lingue austronesiane.\nSono parlate sull'isola del Borneo, nel Kalimantan, in Indonesia ed in Madagascar.\nClassificazione.\nLa classificazione delle lingue barito orientali resta discussa. Infatti, spesso, queste lingue sono presentate come apparentate agli altri gruppi di lingue barito del Borneo, formando un gruppo unico: lingue gran barito.\nQuesta parentela tra i gruppi barito non \u00e8 accettata dai linguisti Malcolm Ross ed Adelaar. Per loro, le lingue barito orientali, come le lingue barito-mahakam e le lingue barito occidentali, formano sottogruppi diversi del gruppo di Lingue maleo-polinesiache occidentali.\nAnche Blust esclude le lingue barito dal suo gruppo: lingue del Borneo settentrionale, come altri gruppi presenti sull'isola, quali, le lingue dayak di terra e le Lingue kayanik.\nPer la maggior parte degli studiosi, invece, il collegamento del malgascio al gruppo barito orientale \u00e8 generalmente accettato.\nLista delle lingue.\nLe lingue barito orientali sono:"}
{"id": "3988782", "revid": "48879547", "url": "https://it.wikipedia.org/wiki?curid=3988782", "title": "Rudolfstadt", "text": ""}
{"id": "3988784", "revid": "48879565", "url": "https://it.wikipedia.org/wiki?curid=3988784", "title": "Gratzen", "text": ""}
{"id": "3988789", "revid": "48879605", "url": "https://it.wikipedia.org/wiki?curid=3988789", "title": "Lischau", "text": ""}
{"id": "3988791", "revid": "48879611", "url": "https://it.wikipedia.org/wiki?curid=3988791", "title": "Jacques-L\u00e9onor Rouxel de Grancey", "text": ""}
{"id": "3988793", "revid": "48879630", "url": "https://it.wikipedia.org/wiki?curid=3988793", "title": "Piazzeforti", "text": ""}
{"id": "3988801", "revid": "1543377", "url": "https://it.wikipedia.org/wiki?curid=3988801", "title": "Pierre Chayrigu\u00e8s", "text": "Carriera.\nCon la nazionale francese prese parte ai Giochi Olimpici del 1924."}
{"id": "3988806", "revid": "682087", "url": "https://it.wikipedia.org/wiki?curid=3988806", "title": "Prognatismo mandibolare", "text": ""}
{"id": "3988808", "revid": "682087", "url": "https://it.wikipedia.org/wiki?curid=3988808", "title": "Prognatismo mascellare", "text": ""}
{"id": "3988815", "revid": "1732460", "url": "https://it.wikipedia.org/wiki?curid=3988815", "title": "Debito aggregato", "text": "Il debito aggregato \u00e8 la somma tra il debito pubblico, maturato da uno stato nei confronti di vari creditori (pubblici o privati), e il debito privato, ovvero quello di famiglie e imprese. \nDebito aggregato in Europa.\nIl debito aggregato italiano, a causa della media elevata della ricchezza privata italiana, in rapporto al PIL si pone a livello della Francia. Portogallo, Irlanda, Belgio e Regno Unito nel 2009 guidavano la classifica degli stati europei come percentuale di indebitamento aggregato."}
{"id": "3988816", "revid": "2128848", "url": "https://it.wikipedia.org/wiki?curid=3988816", "title": "Mosaici del battistero di Firenze", "text": "I mosaici del battistero di Firenze ricoprono la cupola interna e la volta dell'abside dell'edificio e rappresentano uno dei pi\u00f9 importanti cicli musivi del medioevo italiano. Creati a partire dal 1225, vennero completati verso il 1330, utilizzando i cartoni di grandi pittori fiorentini, tra i quali Cimabue, Coppo di Marcovaldo, Meliore e il Maestro della Maddalena, ad opera di mosaicisti probabilmente di origine veneziana.\nStoria.\nLa decorazione musiva ebbe inizio nell'abside, ad opera del frate francescano Jacopo, che Vasari confuse poi con Jacopo Torriti. Un'iscrizione distribuita nei quattro peducci ricorda la data di inizio dei lavori.\nIl rivestimento a mosaico della cupola fu impresa difficile e dispendiosa. Nel 1271 l'Arte di Calimala, responsabile dell'abbellimento e manutenzione del Battistero, sigl\u00f2 un accordo con i canonici per l'inizio della decorazione della cupola, anche se oggi si ritiene che la porzione pi\u00f9 vicina alla lanterna fosse gi\u00e0 stata avviata nel 1228 dallo stesso Jacopo, subito dopo aver terminato la scarsella. I lavori si protrassero fino all'inizio del nuovo secolo, entro il 1330, come riporta in un passo Giovanni Villani. Secondo Vasari la parte pi\u00f9 antica dei mosaici \u00e8 da riferire ad Andrea Tafi, figura semileggendaria, che avrebbe eseguito le gerarchie angeliche e il Pantocratore aiutato dal greco Apollonio, incontrato a Venezia. Il resto sarebbe stato eseguito da Gaddo Gaddi. Nell'impossibilit\u00e0 di verificare le affermazioni vasariane, si \u00e8 comunque registrato come le zone pi\u00f9 antiche siano anche quelle pi\u00f9 simili ai mosaici di Venezia (San Marco e Torcello), nonch\u00e9 a quelli di San Paolo fuori le Mura a Roma (dove lavorarono infatti maestranze veneziane, chiamate nel 1218 da papa Onorio III).\nOggi la critica \u00e8 orientata soprattutto sui nomi di vari artisti toscani, ammettendo per\u00f2 nella realizzazione materiale l'intervento di maestranze venete o, tutt'al pi\u00f9, orientali. Sulla base di analogie stilistiche con opere pittoriche, sono stati tirati in ballo i nomi dei migliori maestri del Duecento e dei loro collaboratori, fino a Giotto e i protogiotteschi, come il cosiddetto Ultimo Maestro del Battistero, evidenziato da Roberto Longhi.\nI restauri si susseguirono praticamente senza sosta dalla fine del Trecento in poi. Sono ricordati quelli del 1402, del 1481 e del 1483-1499, questi ultimi sovrintesi da Alesso Baldovinetti nominato appositamente restauratore ufficiale della decorazione musiva; di nuovo altri lavori nel 1781-1782 (ripulitura generale), nel 1821-1823 (per far fronte a una grave danno nella zona delle \"Storie di No\u00e8\") e nel 1898-1907 (vasti reintegri).\nDescrizione.\nL'abside.\nIl doppio arco sopra l'altare \u00e8 decorato nell'estradosso da busto di Cristo, della Madonna, di Apostoli e profeti, divisi da scomparti e decorazioni a fogliami, forse opera pi\u00f9 tarda della fine del Duecento. Nella scarsella corre un fregio con cherubini e serafini entro clipei, sopra il quale si imposta la volta, opera di fra' Jacopo, che mostra attinenze con alcuni mosaici della basilica di San Marco a Venezia.\nAlle estremit\u00e0 si trovano figure mistilinee con sopra tabelle con le iscrizioni; su queste a sua volta si impostano quattro ornatissimi capitelli in colori vivaci e disegnati con linee molto arcuate, sui quali stanno quattro telamoni piegati a reggere la rappresentazione a forma di ruota. I telamoni hanno una viva plasticit\u00e0 e ricordano da vicino quelli scolpiti dalla bottega di Benedetto Antelami nella facciata della cattedrale di Fidenza. Ai lati dei telamoni stanno due troni con \"Giovanni Battista\" (a sinistra) e la \"Madonna col Bambino\" (a destra), opere molto restaurate, in particolare nelle teste. I troni rimandano a modelli della miniatura carolingia e ottoniana.\nLa struttura della ruota \u00e8 formata da girali di repertorio classico, coi raggi che contengono candelabre la cui fantasiosa composizione sembra anticipare le grottesche: in basso un vaso tra coppie affrontate di animali quali cervi (che riprendono il passo del Salmo 41 \u00abcome un cervo cerca l'acqua, cos\u00ec l'anima cerca Dio\u00bb), uccelli e strani uomini-pesce con pinne sulla testa; sopra un motivo vegetale con una testina in mezzo e pi\u00f9 in alto un angelo che regge il grande medaglione centrale, in cui si trova l'\"Agnus Dei\". Esso \u00e8 circondato dall'iscrizione in caratteri dorati su sfondo rosso \"\".\nTra i raggi si trovano le rappresentazioni di otto profeti a figura intera: in senso antiorario dal basso Mos\u00e8, Abramo, Isacco, Giacobbe, Daniele, Ezechiele, Geremia, Isaia. Essi sono realizzati guardano alla tradizione bizantina e riportano ciascuno il nome in un'incrizione all'altezza dei piedi.\nLa cupola.\nPresenta otto spicchi ed \u00e8 rivestita da mosaico su fondo dorato. Su una fascia superiore sono raffigurate le gerarchie angeliche (2 nello schema) Su tre degli spicchi (1 nello schema) \u00e8 raffigurato il Giudizio Universale, dominato dalla grande figura del Cristo: sotto i suoi piedi avviene la resurrezione dei morti, alla sua destra i giusti sono accolti in cielo dai patriarchi biblici, mentre alla sua sinistra si trova l'inferno con i suoi diavoli.\nGli altri cinque spicchi sono suddivisi in altri quattro registri orizzontali, dove sono raffigurate a partire dall'alto: storie della Genesi (3), storie di Giuseppe (4), storie di Maria e di Cristo (5) e storie di san Giovanni Battista (6).\nFurono impiegate, secondo alcuni, maestranze veneziane, coadiuvate sicuramente da importanti artisti locali che fornirono i cartoni, come Coppo di Marcovaldo, autore dell\"'Inferno\", Meliore per alcune parti del \"Paradiso\", il Maestro della Maddalena e Cimabue, cui sono attribuite le prime \"storie del Battista\".\nGerarchie angeliche.\nLa parte pi\u00f9 vicina alla cupola mostra una serie di cornici con vivaci decorazioni fitomorfe, alle quali segue una fascia con girali e rappresentazioni figurate ritmate che somigliano a quelle della ruota nell'abside: una sorta di vaso composto da elementi vegetali di fantasia corrisponde a ogni spigolo (allineati nei registri pi\u00f9 bassi si trovano le colonnine), dal quale escono due racemi che creano grandi volute e un tralcio centrale. Dove si uniscono le volute simmetriche e sopra agli elementi centrali si trovano testine entro clipei; sotto le volute si trovano fontane elaborate alle quali si abbeverano copie di animali derivate dalla simbologia paleocristiana: i cervi, i pavoni, gli arieti, gli aironi e altri. Sotto questa fascia corre una cornice in cui si riconosce il motivo della conchiglia.\nL'anello successivo \u00e8 occupato dalla rappresentazione, secondo lo Pseudo-Dionigi, delle gerarchie angeliche, la cui identificazione \u00e8 aiutata dalle didascalie: al centro Cristo benedicente, col libro aperto in mano, \u00e8 affiancato da serafini (rossi) e cherubini (blu), i pi\u00f9 prossimi a lui e gli unici con tre paia di ali, ai quali seguono alternativamente a sinistra e a destra, separate da colonnine, due coppie dei vari tipi di angeli, tutte identiche tranne quelle in asse con Ges\u00f9 che sono speculari:\nL'autore del primo registro, secondo Toesca, \u00e8 lo stesso fra' Jacopo che lavor\u00f2 alla scarsella, coadiuvato da maestranze venete. Le gerarchie celesti spetterebbero invece, secondo la tradizione, ad Andrea Tafi e Apollonio, mentre Ragghianti assegn\u00f2 il Cristo al disegno di Coppo di Marcovaldo e le Potenze al Maestro della Maddalena.\nGiudizio universale.\nI tre spicchi sopra l'altare sono occupati dalla scena del \"Giudizio Universale\". Quello centrale \u00e8 occupato quasi per intero dalla grande figure del \"Cristo Giudice\", che domina l'intera cupola da sopra l'altare. \u00c8 seduto sui cerchi del Paradiso e distende le mani, una rivolta all'alto, una al basso, a dirigere la separazione tra giusti e dannati, mostrando con evidenza i segni della crocifissione. La posizione delle gambe in tralice e la posa sfasata dei grandi piedi evitando un effetto di rigida frontalit\u00e0, grazie anche alla complessa pieghettature della veste, resa straordinariamente dalle lumeggiature di tessere dorate. Nell'aureola, col tipico motivo cruciforme, sono inseriti smalti simili a specchietti, che compaiono anche nella decorazione del bordo della mandorla.\nAi suoi lati, organizzati su tre registri paralleli, si trovano in alto due schiere angeliche quasi simmetriche, che portano i simboli della Passione e il necessario per i giudizio, mentre due suonano le trombe dell'Apocalisse che sveglia, ai piedi di Cristo, i mortali dai sepolcro.\nNel secondo registro si trovano due lunghi scranni addobbati come troni, su cui sono seduti la Madonna (a destra di Cristo, con le mani levate), Giovanni Battista (a sinistra, con un rotolo in mano) e i dodici Apostoli, ciascuno reggente un libro aperto scritto coi pi\u00f9 disparati alfabeti a ricordare la loro opera di evangelizzazione del mondo dopo la discesa dello Spirito Santo. Tra i santi si trovano teste d'angelo, affacciati da dietro gli schienali, ritmate gradevolmente ora inclinandole verso destra ora verso sinistra. Ragghianti (1957) assegn\u00f2 queste scene a Meliore, in particolare confrontando san Pietro con il \"Dossale del Redentore\" agli Uffizi.\nIl registro inferiore mostra le rappresentazioni del Paradiso, a destra, e dell'Inferno a sinistra. Le anime risorte sono subito prese da angeli o diavoli. Gli Eletti sono sospinti verso un gruppo che, riconoscente a Dio, \u00e8 accompagnato da un grande angelo che tiene un cartiglio (\"Venite Beneditti Patris Mei / Ossidete Preparatum\") verso la Gerusalemme celeste. Qui un altro angelo, dalla veste gemmata, apre la porta a un piccolo uomo trascinandolo per la mano; nella citt\u00e0 tre grandi patriarchi seduti tengono le animelle in grembo. Nella citt\u00e0 celeste crescono straordinarie piante variopinte e il terreno, simboleggiato da una fascia, \u00e8 un verde praticello punteggiato da fiorellini. Tra gli eletti, in prima fila, si riconoscono un re e un frate domenicano, seguiti da tre vergini, alcuni vescovi, e in fondo, un monaco con la chierica.\nOrrendi diavoli con ali nere di pipistrello spingono invece i dannati verso destra (sinistra di Cristo), dove essi si accalcano l'uno sull'altro calpestandosi, tappandosi gli occhi e la bocca per il disgusto. La rappresentazione dell'Inferno \u00e8 dominata dal grande Satana cornuto, su un trono infiammato, che sgranocchia un uomo mentre dalle orecchie gli escono due serpenti che addentano altrettanti dannati. Mostri a forma di serpente, di rana o di lucertola escono dal suo corpo e infieriscono sui dannati, che il diavolo calpesta. Gli animali che divorano i dannati sono utilizzati per accentuare la natura insaziabile di Satana. Satana viene spesso rappresentato nell'atto di inghiottire i dannati in quanto il motivo infernale della \"bocca divorante\" riflette un'antica concezione della divinit\u00e0 come principio creatore e distruttore. Le orecchie asinine sottolineano la natura ferina e malvagia del demonio e sono l'attributo di Lucifero e dell'Anticristo. Le corna derivano dalla rappresentazione del dio celtico Cernunnos e sono il simbolo della sconfitta del paganesimo operata dalla Chiesa.\nI dannati sono gettati in voragini dai numerosi diavoli, impiccati, mutilati, arsi allo spiedo, sbattuti o obbligati a bere oro fuso; un gruppo di dannate \u00e8 avvolto dalle fiamme. La scena infernale \u00e8 attribuita concordemente a Coppo di Marcovaldo, con alcune zone di minore irruenza assegnate da alcuni ad altri.\nStorie della Genesi.\nNel primo registro sotto le \"Gerarchie angeliche\" hanno luogo le \"Storie della Genesi\", tre per spicchio. Si leggono in senso antioraio.\nStorie di Giuseppe.\nNel secondo registro sotto le \"Gerarchie angeliche\" si trovano le \"Storie di Giuseppe\", pure divise in tre per spicchio e da leggere in senso antiorario.\nStorie di san Giovanni Battista.\nLe \"Storie di san Giovanni battista\", a cui \u00e8 dedicato l'edificio, occupano la fascia pi\u00f9 esterna della cupola, a ridosso dell'imposta. Dal punto di vista organizzativo ricalcano la scansione delle altre scene, ovviamente pi\u00f9 lunghe per la maggiore superficie disponibile alla base della cupola.\nI matronei.\nL'ultima parte ad essere decorata a mosaico, tra il 1300 e il 1330 circa, furono i coretti dei matronei. I \"Santi\" e gli \"Angeli\" dei matronei non hanno riscosso grande interesse nella critica e non sono stati oggetto di studi specifici. La loro datazione si basa indicativamente su considerazioni stilistiche e sulla nota del Villani che ricorda la decorazione musiva terminata nel 1330.\nNon ci sono studi critici specifici sui mosaici dei matronei. Soltanto il Venturi nota brevemente che essi furono eseguiti dopo la fine del secolo XIII. Dato che, come riporta il Ragghianti, nel 1330 il Villani riferisce che a quella data i mosaici del Battistero erano terminati, consideriamo l'arco di tempo 1300-1315 ca. come quello pi\u00f9 verosimile per la loro esecuzione. Nella volta di questo matroneo - che ha al centro un motivo di cielo stellato, simbolo dell'Empireo - compaiono delle raffigurazioni di angeli che propendiamo nell'identificare come gerarchie angeliche, ma i cui attributi non sono ben chiari.\nAltri mosaici.\nAlla base della cupola corre un fregio con riquadri di santi, riferibili alla fine del Trecento su disegno di Lippo di Corso. \nRappresentano:\nPi\u00f9 pregevoli appaiono invece i riquadri con profeti e patriarchi sui parapetti dei matronei, che Vasari attribu\u00ec, con elogi, a Gaddo Gaddi (fine del XIII secolo), il quale vi avrebbe lavorato da solo, senza aiuti, affermazione non ritenuta esatta dalla critica moderna, che parl\u00f2 anche di bottega e di Andrea Tafi. Una valutazione critica va comunque fatta al netto degli interventi di restauro sette-ottocenteschi.\nVi sono rappresentati:"}
{"id": "3988817", "revid": "767487", "url": "https://it.wikipedia.org/wiki?curid=3988817", "title": "Lamperti &amp; Garbagnati", "text": "Lamperti &amp; Garbagnati \u00e8 stata un'azienda italiana attiva nel commercio e nella produzione di attrezzatura e materiale fotografico.\nStoria.\nFu fondata a Milano nel 1883 da Gioachino Garbagnati (Milano 1844 - 1919) ed Edoardo Lamperti (Magnago 1846 - Varese 1936). I due fondatori si erano conosciuti nel capoluogo lombardo essendo colleghi di lavoro, impiegati presso la ditta Brioschi attiva nel commercio di cristallerie. Conquistata la fiducia del datore di lavoro, al ritiro di questi ne avevano rilevato sede e strutture, convertendole verso il nuovissimo e promettente settore della fotografia. Nasceva cos\u00ec nel 1883 la Lamperti &amp; Garbagnati s.n.c. con sede in via Omenoni, attiva nel commercio del materiale fotografico e nella piccola produzione di apparecchi ed accessori da studio.\nL'azienda, fra le pioniere della fotografia in Italia, ebbe sede successivamente in piazza Sant'Alessandro. L'officina per la propria produzione era sempre nel capoluogo lombardo, prima in via Rosolino Pilo e poi in viale Lombardia.\nProduzione.\nLa produzione, di tipo artigianale in piccole quantit\u00e0, era per\u00f2 diversificata su moltissimi modelli destinati principalmente agli studi di fotografia ed includenti banchi ottici, treppiedi, ingranditori ed altri accessori. I prodotti Lamperti &amp; Garbagnati, di elevata qualit\u00e0 ebanistica, sono presenti in molte collezioni e musei, fra i quali il Museo nazionale della scienza e della tecnologia di Milano."}
{"id": "3988824", "revid": "1772671", "url": "https://it.wikipedia.org/wiki?curid=3988824", "title": "Eomysticetus whitmorei", "text": "L\u2019eomisticeto (Eomysticetus whitmorei) \u00e8 un cetaceo estinto, vissuto nell'Oligocene superiore (circa 28 milioni di anni fa). I suoi resti fossili sono stati ritrovati in Nordamerica (South Carolina); \u00e8 una delle pi\u00f9 antiche balene note.\nDescrizione.\nQuesto animale doveva essere relativamente simile a una balenottera odierna, ma il cranio era di forma assai diversa e le dimensioni erano molto minori. Crani completi di questo animale superano di poco il metro e mezzo di lunghezza, e indicano che le dimensioni dell'intero animale dovevano aggirarsi sui 7 metri. Rispetto alle odierne balenottere, \"Eomysticetus\" possedeva alcune importanti differenze: lo sfiatatoio era posizionato ben lontano dalla zona degli occhi, a circa met\u00e0 del muso lungo e stretto. Il cranio di questo animale suggerisce che doveva essere presente un grande muscolo temporale, uno dei principali muscoli responsabili della chiusura delle fauci. Alcune balene attuali possiedono un legamento elastico per immagazzinare l'energia usata nell'apertura boccale durante la nutrizione, che viene poi riusata nella chiusura della mandibola. Il muscolo temporale insolitamente grande di \"Eomysticetus\" suggerisce che questa specializzazione del legamento non si era ancora evoluta, e che quindi questo animale si affidava al muscolo ipersviluppato. Le ossa dell'orecchio, al contrario di quelle delle balene attuali, erano debolmente connesse al resto del cranio. Le ossa delle pinne e le vertebre erano inoltre dotate di caratteri che richiamavano gli antichi cetacei archeoceti, come \"Basilosaurus\" e \"Zygorhiza\". \nClassificazione.\n\"Eomysticetus\" \u00e8 stato descritto per la prima volta da Sanders e Barnes nel 2002, ed \u00e8 considerato un rappresentante molto primitivo dei cetacei misticeti (da qui il nome \"Eomysticetus\"). Gli studiosi, a causa delle caratteristiche ben distinte da quelle degli altri misticeti arcaici, decisero di porlo in una famiglia a s\u00e9 stante (Eomysticetidae), con caratteristiche antiquate e affini a quelle degli archeoceti. Altri eomisticetidi sono stati ritrovati in Giappone (\"Yamatocetus\") e in Nuova Zelanda (\"Tohoraata\", \"Tokarahia\").\nPaleobiologia e paleoecologia.\nLocomozione.\nLe vertebre conservatesi allo stato fossile sono molto simili a quelle degli antichi basilosauridi, mentre le pinne gi\u00e0 mostravano alcune caratteristiche evolute: l'articolazione del gomito permetteva meno movimento e ci\u00f2 suggerisce che la pinna si era gi\u00e0 evoluta in una struttura simile a quella dei cetacei odierni, che funzionava grazie alla spinta idrostatica. \"Eomysticetus\", con tutta probabilit\u00e0, usava la coda bilobata per spostarsi in acqua. \nCapacit\u00e0 sensoriali.\nLa mandibola di \"Eomysticetus\" possedeva un \"foramen\" (cavit\u00e0) molto grande, che ospitava un punto in cui si accumulava il grasso; questa caratteristica \u00e8 presente nei misticeti attuali e si suppone fosse gi\u00e0 presente negli archeoceti, come \"Basilosaurus\" e \"Remingtonocetus\". Ci\u00f2 indica che \"Eomysticetus\", come i primi archeoceti marini, era in grado di sentire i suoni sott'acqua. \nDieta.\n\"Eomysticetus\" \u00e8 una delle pi\u00f9 antiche balene conosciute. Come le forme odierne, era sprovvisto di denti e possedeva un muso piatto e largo. Si suppone che possedesse numerosi fanoni simili a quelli delle balene attuali, e che grazie a questi si nutrisse di grandi quantit\u00e0 di piccoli organismi planctonici. La mandibola gracile e diritta, tuttavia, ricorda quella degli archeoceti; ci\u00f2 suggerisce che il meccanismo di nutrizione di \"Eomysticetus\" non fosse sofisticato come quello delle balene attuali."}
{"id": "3988826", "revid": "22356", "url": "https://it.wikipedia.org/wiki?curid=3988826", "title": "Eomysticetus", "text": ""}
{"id": "3988827", "revid": "85663896", "url": "https://it.wikipedia.org/wiki?curid=3988827", "title": "Drusilla di Mauretania", "text": "Biografia.\nDrusilla era la figlia di re Giuba II di Mauretania e di sua moglie Cleopatra Selene II, figlia a sua volta di Marco Antonio e Cleopatra VII; aveva un fratello, Tolomeo di Mauretania. Il suo nome fu scelto in onore del generale romano Nerone Claudio Druso Germanico, morto nel 9 a.C., o di sua madre Livia Drusilla, moglie di Augusto; il generale Germanico e suo fratello (e futuro imperatore romano) Claudio erano suoi cugini.\nSpos\u00f2 Marco Antonio Felice, liberto di Antonia minore (zia di Drusilla) e successivamente procuratore della Giudea dal 52 al 60.\nDrusilla divenne sufficientemente importante da essere onorata dagli ateniesi, forse insieme al fratello. Mor\u00ec probabilmente negli anni 30."}
{"id": "3988829", "revid": "695564", "url": "https://it.wikipedia.org/wiki?curid=3988829", "title": "RomaRock Festival", "text": ""}
{"id": "3988831", "revid": "1305772", "url": "https://it.wikipedia.org/wiki?curid=3988831", "title": "Rebela Sono", "text": "Rebela Sono (in esperanto \"Suono ribelle\") \u00e8 il terzo album della band anglo-finlandese Dolchamar, pubblicato nel 2005 attraverso l'etichetta discografica esperantista Vinilkosmo. \u00c8 il primo album pubblicato dopo aver cambiato il nome del gruppo da \"Dolcxamar\" a \"Dolchamar\", per facilitare la pronuncia del nome.\nCaratteristica di quest'album \u00e8 il libero utilizzo della trascrizione delle parole in esperanto: infatti, il gruppo ha deciso di usare la \"h-sistemo\" per usare quelle lettere che esistono solo nell'alfabeto dell'esperanto: ch sarebbe la \u0109, sh la \u015d e cos\u00ec via. Inoltre, le lettere \"ks\" (ad esempio in \"proksimulo\") vengono sostituite con la x, che normalmente viene usata solo nell'\"ikso-sistemo\" e le finali -o e -a, rispettivamente per i sostantivi e gli aggettivi, sono spesso elise senza aggiungere l'apostrofo.\nDue video musicali per altrettante canzoni contenute nell'album, \"Junaj idealistoj\" e \"Ni chiuj ni\" sono stati girati e caricati su YouTube mentre il brano \"Himno de Esperhe\" \u00e8 diventato l'inno dell'associazione esperantista di Helsinki ed \u00e8 stata successivamente remixata sia dagli stessi Dolchamar sia dal dj brasiliano Ro\u011der Bor\u011des."}
{"id": "3988837", "revid": "1305772", "url": "https://it.wikipedia.org/wiki?curid=3988837", "title": "Sugar Time", "text": "Sugar Time (\"Sugar Time!\") \u00e8 una serie televisiva statunitense in 13 episodi trasmessi per la prima volta nel corso di 2 stagioni dal 1977 al 1978.\n\u00c8 una sitcom incentrata sulle vicende di un gruppo rock femminile, composto da Maxx Douglas, Maggie Barton e Diane Zuckerman che si esibiscono in un night-club di Los Angeles, il Tryout Room, e che convivono nello stesso appartamento.\nPersonaggi e interpreti.\nGuest star.\nTra le guest star: John David Carson, Jon Silo, Jack Fletcher, Joshua Shelley, Ketty Lester, Archie Hahn, James Staley, Jed Allan, Murray Matheson.\nProduzione.\nLa serie, ideata da James Komack, fu prodotta da The Komack Company, societ\u00e0 di Komack. Le musiche furono composte da Paul Williams. Il tema musicale \u00e8 eseguito dalle tre attrici protagoniste ed \u00e8 intitolato \"Girls, Girls, Girls, Don't You Wanna Love'em\".\nDistribuzione.\nLa serie fu trasmessa negli Stati Uniti dal 13 agosto 1977 al 29 maggio 1978 sulla rete televisiva ABC. In Italia \u00e8 stata trasmessa con il titolo \"Sugar Time\"."}
{"id": "3988838", "revid": "46931", "url": "https://it.wikipedia.org/wiki?curid=3988838", "title": "Sugar Time!", "text": ""}
{"id": "3988842", "revid": "15756", "url": "https://it.wikipedia.org/wiki?curid=3988842", "title": "Sotto pressione", "text": ""}
{"id": "3988843", "revid": "767487", "url": "https://it.wikipedia.org/wiki?curid=3988843", "title": "Meanwhile (Celebrate the Nun)", "text": "Meanwhile \u00e8 l'album di esordio della band tedesca Celebrate the Nun, pubblicato nel 1990."}
{"id": "3988844", "revid": "124808", "url": "https://it.wikipedia.org/wiki?curid=3988844", "title": "Teatro della Crudelt\u00e0", "text": ""}
{"id": "3988845", "revid": "682087", "url": "https://it.wikipedia.org/wiki?curid=3988845", "title": "Protamina", "text": ""}
{"id": "3988846", "revid": "1613450", "url": "https://it.wikipedia.org/wiki?curid=3988846", "title": "A casa per Natale", "text": ""}
{"id": "3988850", "revid": "682087", "url": "https://it.wikipedia.org/wiki?curid=3988850", "title": "Cloridrato di protamina", "text": ""}
{"id": "3988851", "revid": "122513850", "url": "https://it.wikipedia.org/wiki?curid=3988851", "title": "Hiroyuki Usui", "text": "Carriera.\nCalciatore.\nClub.\nFormatosi nel club calcistico dell'universit\u00e0 di Waseda, fu in seguito assunto all'Hitachi ricoprendo il ruolo di centravanti del club calcistico aziendale. Dal 1976 al 1988 totalizz\u00f2 200 presenze in Japan Soccer League mettendo a segno 85 reti, ottenendo il titolo di capocannoniere del torneo nel 1980 e nel 1982, nonch\u00e9 il record di miglior capocannoniere di sempre del torneo dietro Kunishige Kamamoto.\nNazionale.\nOttenne la sua prima convocazione in Nazionale nel 1974, quando ancora faceva parte della rappresentativa universitaria: fino al 1984 collezion\u00f2 38 presenze e 15 reti partecipando alle qualificazioni per i Mondiali del 1978 e per le Olimpiadi del 1980.\nAllenatore.\nSubito dopo il ritiro dal calcio giocato, Usui ottenne l'incarico di guida tecnica dell'Hitachi, che riport\u00f2 in massima serie nella stagione 1990-91 dopo aver dominato il secondo raggruppamento della Japan Soccer League. Abbandon\u00f2 il proprio incarico al termine della stagione successiva, dopo la rinuncia della squadra a partecipare alla J. League. Successivamente fu assunto nello staff tecnico dello Shimizu S-Pulse in cui si occup\u00f2 della formazione di alcuni giocatori del settore giovanile, tra cui il figlio Kempei."}
{"id": "3988854", "revid": "767487", "url": "https://it.wikipedia.org/wiki?curid=3988854", "title": "Edu Moya", "text": "Carriera.\nClub.\nMoya cominci\u00f2 la carriera con la maglia dell'Extremadura. Milit\u00f2 poi nel Tenerife, formazione che lo cedette in prestito al Maiorca a gennaio 2004. Con questa maglia pot\u00e9 debuttare nella Primera Divisi\u00f3n: in data 18 gennaio, infatti, subentr\u00f2 a Javier Olaizola nel pareggio per 1-1 contro il Racing Santander. A fine stagione torn\u00f2 al Tenerife, dove rimase per le successive due stagioni.\nSi trasfer\u00ec poi al Recreativo Huelva, ancora nella Primera Divisi\u00f3n: esord\u00ec con questa casacca il 27 agosto 2007, titolare nel pareggio per 1-1 contro il Maiorca. Dopo due stagioni, entrambe nella massima divisione spagnola, si accord\u00f2 con il Celta Vigo. Vest\u00ec poi le maglie di H\u00e9rcules e Xerez.\nNel 2012, si trasfer\u00ec ai norvegesi del Fyllingsdalen, formazione di 2. divisjon. Debutt\u00f2 in squadra il 14 aprile, schierato titolare nel successo per 4-2 sul Buvik. In una stagione e mezzo, totalizz\u00f2 27 presenze e 2 reti in campionato. Il 7 luglio 2013, si trasfer\u00ec ai boliviani del Bol\u00edvar."}
{"id": "3988855", "revid": "767487", "url": "https://it.wikipedia.org/wiki?curid=3988855", "title": "Continuous", "text": "Continuous \u00e8 il secondo album della band tedesca Celebrate the Nun, pubblicato nel 1991."}
{"id": "3988859", "revid": "287204", "url": "https://it.wikipedia.org/wiki?curid=3988859", "title": "Hohn", "text": ""}
{"id": "3988860", "revid": "1305772", "url": "https://it.wikipedia.org/wiki?curid=3988860", "title": "Il sergente Preston", "text": "Il sergente Preston (\"Sergeant Preston of the Yukon\") \u00e8 una serie televisiva statunitense in 78 episodi trasmessi per la prima volta nel corso di tre stagioni dal 1955 al 1958. \u00c8 un adattamento televisivo della serie radiofonica \"Challenge of the Yukon\" trasmessa dal 1938 al 1955.\n\u00c8 una serie western incentrata sulle vicende del sergente Preston che tenta di stabilire la legge nella zona dello Yukon, in Canada, in sella al suo cavallo Rex e accompagnato dal suo fedele cane King.\nPrincipalmente girata ad Ashcroft, in Colorado, la serie fu trasmessa sulla CBS dal 29 settembre 1955 al 25 settembre 1958. Le prime due stagioni furono prodotte da Trendle-Campbell-Meurer, e la serie fu trasmessa nella stessa fascia oraria di \"The Lone Ranger\" della ABC. Nella sua ultima stagione, \"Il sergente Preston\" fu acquistata e prodotta dalla Wrather Jack Corporation.\nPersonaggi e interpreti.\nGuest star.\nTra le guest star: Elizabeth Slifer, Glenn Strange, Harry Strang, Tom Keene, Marjorie Bennett, Jean Harvey, Thom Carney, Frank Hagney, George Mather, John Marshall, Robert Shayne, John War Eagle, Lane Bradford, Mark Sheeler, Lyn Thomas, Richard Avonde, George Eldredge, John Damler, Dirk London, Stanley Fraser, Mason Curry, Johnny Carpenter, Iron Eyes Cody, Jim Cody, George Crise, Philip Greisman, Betty Farrington.\nProduzione.\nLa serie, ideata da George W. Trendle, fu prodotta da Charles E. Skinner Productions, Trendle-Campbell-Meurer Inc. e Wrather Productions e girata in California e in Colorado. Il tema musicale e l\"'Ouverture di Donna Diana\" di Emil von Reznicek.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 29 settembre 1955 al 27 febbraio 1958 sulla rete televisiva CBS. In Italia \u00e8 stata trasmessa con il titolo \"Il sergente Preston\".\nAlcune delle uscite internazionali sono state:"}
{"id": "3988861", "revid": "46931", "url": "https://it.wikipedia.org/wiki?curid=3988861", "title": "Sergeant Preston of the Yukon", "text": ""}
{"id": "3988865", "revid": "3082", "url": "https://it.wikipedia.org/wiki?curid=3988865", "title": "Caio Melisso", "text": ""}
{"id": "3988866", "revid": "1305772", "url": "https://it.wikipedia.org/wiki?curid=3988866", "title": "Hohne (disambigua)", "text": ""}
{"id": "3988871", "revid": "1305772", "url": "https://it.wikipedia.org/wiki?curid=3988871", "title": "David Hunt", "text": ""}
{"id": "3988873", "revid": "39884", "url": "https://it.wikipedia.org/wiki?curid=3988873", "title": "Kernberg", "text": ""}
{"id": "3988876", "revid": "1154737", "url": "https://it.wikipedia.org/wiki?curid=3988876", "title": "Martina Olba", "text": "Martina Olba - o semplicemente Martina - \u00e8 una frazione di Urbe, in provincia di Savona.\nUbicata a 484\u00a0m. s.l.m. nell'alta valle del torrente Orba, \u00e8 la sede comunale dell'ente urbasco. Fino al 1929 fu comune autonomo e poi unito al comune di Olba per la costituzione del comune di Urbe.\nStoria.\nOriginariamente citata come Rovereto - il nome deriverebbe da una secolare zona boschiva di roveri - fece parte della Selva dell'Orba, una foresta e terreno di caccia dei re longobardi. Nel medioevo assunse l'odierna denominazione di Martina, forse dal nome dell'antica cappella medioevale intitolata al santo Martino di Tours.\nPassato dalle propriet\u00e0 ecclesiastiche dei vescovi di Acqui alla badia di Tiglieto, il territorio di Martina venne inglobato come \"quartiere\" di Rossiglione, nel capitaneato di Ovada, facente parte della Repubblica di Genova della quale, fino al 1797, ne segu\u00ec le vicende storiche e politiche.\nCon la caduta della repubblica, sull'onda della rivoluzione francese e a seguito della prima campagna d'Italia di Napoleone Bonaparte, il nucleo di Martina rientr\u00f2 dal 2 dicembre 1797 nel Dipartimento della Cerusa (con capoluogo Voltri), all'interno della Repubblica Ligure.\nDal 28 aprile del 1798 con i nuovi ordinamenti francesi, Martina rientr\u00f2 nel VII Cantone (capoluogo San Pietro d'Olba), della Giurisdizione della Cerusa e dal 1803 inserito nel I Cantone di Savona nella Giurisdizione di Colombo. Annesso al Primo Impero francese dal 13 giugno 1805 al 1814 fece parte del Dipartimento di Montenotte.\nNel 1815 venne inglobato nel Regno di Sardegna, cos\u00ec come stabil\u00ec il Congresso di Vienna del 1814 anche per gli altri comuni della repubblica ligure, e successivamente nel Regno d'Italia dal 1861. Dal 1859 al 1927 il territorio fu compreso nel III mandamento di Sassello del circondario di Savona facente parte della provincia di Genova; nel 1927 pass\u00f2 sotto la neo costituita provincia di Savona. Nel 1863 assunse la denominazione di Martina Olba, termine oggi conosciuto semplicemente nella forma di Martina.\nSolamente nel 1929 fu costituito ufficialmente il comune di Urbe, sopprimendo i precedenti comuni di Martina Olba e Olba."}
{"id": "3988877", "revid": "1305772", "url": "https://it.wikipedia.org/wiki?curid=3988877", "title": "Via Vittorio Emanuele", "text": "Via Vittorio Emanuele o Via Vittorio Emanuele II, pu\u00f2 riferirsi a strade di diverse citt\u00e0 italiane:"}
{"id": "3988881", "revid": "88740", "url": "https://it.wikipedia.org/wiki?curid=3988881", "title": "Oceano Reico", "text": "L'Oceano Reico era un antico oceano che durante il Paleozoico si localizzava tra il supercontinente Gondwana a sud e i pi\u00f9 piccoli continenti dell'emisfero settentrionale. Questi ultimi includevano la Laurentia (da cui deriva il Nord America), la Baltica (che diede origine all'Europa orientale) e la piccola Avalonia. Questi si unirono pi\u00f9 tardi al continente Siberia per formare il supercontinente Laurasia.\nSi form\u00f2 durante il Cambriano e venne distrutto nel Carbonifero durante la fase orogenetica nota in Europa come orogenesi ercinica e in America come orogenesi allegheniana.\nEtimologia.\nL'oceano tra i continenti Baltica e Laurentia deriv\u00f2 il suo nome da Giapeto, che nella mitologia greca era il padre di Atlante; l'Oceano Giapeto fu il predecessore dell'Oceano Atlantico. Per analogia l'oceano tra la Gondwana e la Baltica fu chiamato Oceano Reico dal nome di Rea, la sorella di Giapeto.\nEvoluzione geodinamica.\nAll'inizio del Paleozoico, circa 540 milioni di anni fa, la maggior parte delle terre emerse erano raggruppate nell'emisfero australe attorno al paleocontinente Gondwana, con masse continentali pi\u00f9 piccole nell'emisfero boreale come la Laurentia e la Baltica. L'oceano compreso tra Gondwana, Laurentia e Baltica viene chiamato Oceano Giapeto.\nDurante l'Ediacarano il margine settentrionale della Gondwana fu interessato dall'orogenesi cadomiana, che form\u00f2 una cordigliera ad arco vulcanico dove la crosta oceanica veniva subdotta al di sotto della Gondwana; dove la dorsale medio-oceanica subduceva con un angolo obliquo, si formarono dei bacini estensionali lungo il margine settentrionale del supercontinente. Durante il Cambriano superiore e l'Ordoviciano inferiore questi bacini estensionali avevano formato un rift che correva lungo tutto il bordo settentrionale della Gondwana e che successivamente evolsero in una dorsale oceanica che separava i piccoli frammenti continentali come Avalonia dalla grande massa continentale.\nLa deriva verso nord dell'Avalonia e il conseguente allontanamento dalla Gondwana, port\u00f2 all'espansione dell'Oceano Reico. Il movimento verso nord dell'Avalonia comport\u00f2 anche il restringimento dell'Oceano Giapeto, che avvenne durante l'Ordoviciano medio e il Siluriano superiore. L'Avalonia entr\u00f2 in collisione con la Baltica e la Laurentia andando a formare la Laurussia durante l'orogenesi caledoniana alla fine del Siluriano.\nL'Oceano Reico cominci\u00f2 a chiudersi durante il Devoniano quando la Gondwana, probabilmente preceduta da qualche terrane che si era gi\u00e0 staccato, cominci\u00f2 a migrare verso la Laurussia. Nel Devoniano superiore l'Oceano Reico si restrinse notevolmente fino ad essere suturato tra Gondwana e Laurussia. L'oceano inizi\u00f2 a chiudersi da est a ovest, dapprima in quella che oggi \u00e8 l'Europa centrale (orogenesi erciniana), poi nel nord-est del Nord America (orogenesi allegheniana), nel nord-ovest dell'Africa e infine nel sud-est del Nord America (orogenesi Ouachita) e della parte settentrionale del Sud America."}
{"id": "3988883", "revid": "36426", "url": "https://it.wikipedia.org/wiki?curid=3988883", "title": "Via Vittorio Emanuele (Patern\u00f2)", "text": "La via Vittorio Emanuele di Patern\u00f2, in provincia di Catania, \u00e8 la principale strada del centro storico della citt\u00e0, attraversato obliquamente nella direttrice ovest-est. La strada, lunga circa 1,7\u00a0km, va da piazza Indipendenza fino al largo dell'Accoglienza, dove si trova lo svincolo della Strada Statale 121 Catanese.\nStoria e descrizione.\nLa strada (gi\u00e0 \"via Ferdinandea\"), fu aperta agli inizi del XIX secolo ed \u00e8 comunemente definita dagli abitanti \"'a strata ritta\", ovvero \"la strada dritta\", per la sua struttura lineare e l'assenza di curve nella sua parte storica, e rappresenta la strada trionfale della citt\u00e0.\nPur essendo la principale strada del centro storico paternese, la via Vittorio Emanuele \u00e8 priva di monumenti storici e di edifici religiosi, ma \u00e8 caratterizzata dalla presenza di numerosi palazzi civili - un tempo dimore appartenenti al ceto nobile e borghese cittadino - realizzati secondo lo stile architettonico eclettico con elementi barocchi, di inizio XX secolo.Da segnalare i palazzi nobiliari della famiglia dei baroni Cara-Zuccaro,dei nobili Strano, caratterizzato dal portale con possenti colonne, e della Famiglia dei nobili Guido, tutti ubicati nella parte bassa della via.Subito dopo piazza San Giovanni o Palme,si trova il grandioso palazzo Cutore,una delle tante dimore della nobile famiglia paternese, ubicata nel centro storico.Pi\u00f9 avanti salendo verso la villa, troviamo altri bei palazzi.tra cui spicca palazzo Impallomeni, nobile famiglia di origine milazzese, altri palazzi con bei prospetti,si allineano in questa parte alta della strada.\nDal tratto che va da piazza Indipendenza - precisamente sul lato destro della chiesa di San Domenico - ed arriva a piazza Regina Margherita (Quattro Canti), che incrocia con la via Giovan Battista Nicolosi, e quindi la \"parte bassa\", la pavimentazione del manto stradale \u00e8 in pietra lavica. Questo tratto di strada, \u00e8 stato zona a traffico limitato dal 2009 al 2011, poi rimossa dall'amministrazione comunale a causa dei disagi verificatisi col traffico veicolare.\nAll'altezza del quartiere \"San Giovanni\" (cos\u00ec denominato poich\u00e9 in epoca medievale sorgeva l'antica chiesa di San Giovanni Gerosolimitano), nella parte centrale, si trova uno slargo in cui la strada \u00e8 affiancata dalla via Garibaldi (gi\u00e0 \"via del Cassero Vecchio\"), e da questa \u00e8 separata da una lunga piazzola alberata di palme, e per questa sua caratteristica l'area \u00e8 comunemente definita nel gergo popolare \"'i parmi\", ovvero \"le palme\". La parte antica della via Vittorio Emanuele si conclude nel largo alberato adiacente al giardino Moncada, la villa comunale di Patern\u00f2.\nInizialmente, la strada arrivava fino alla zona di San Giovanni, per poi subire un allungamento fino alla zona dove sorge attualmente la villa comunale, dopo il 1871.\nLa parte moderna, che fu zona di campagna e urbanizzata nel dopoguerra, poco dopo dove \u00e8 situato il giardino pubblico, incrocia con la via Stazione Circumetnea ed il corso Sicilia.\nUna piccola parte della strada nella parte superiore \u00e8 attraversata dai binari della Ferrovia Circumetnea, per la presenza della vicina stazione. Il tratto seguente si conclude al largo dell'Accoglienza, ovvero allo svincolo per entrare nella SS 121.\nLa via Vittorio Emanuele oggi.\nImportante arteria per la circolazione dei veicoli nel centro di Patern\u00f2, la via Vittorio Emanuele \u00e8 una delle strade maggiormente trafficate. Quotidianamente il traffico si presenta parecchio congestionato, \u00e8 ci\u00f2 \u00e8 dovuto alla esigua larghezza della strada, ed al fatto che costituisce l'unica via d'ingresso nella citt\u00e0 dall'esterno.\nNeppure con l'espansione dell'abitato della citt\u00e0 verso nord, verificatasi negli anni ottanta con la creazione del quartiere Ardizzone - dove sono presenti strade larghe con doppia carreggiata - si \u00e8 potuto risolvere questo problema. \nLa strada, del tutto inadeguata alle moderne esigenze di traffico, \u00e8 a senso unico. Essa \u00e8 percorribile da ovest ad est nel tratto compreso tra la piazza Indipendenza e la piazza Regina Margherita, mentre \u00e8 percorribile unicamente da est verso ovest, dalla parte finale della strada, ovvero dalla parte pi\u00f9 alta dopo la SS 121, fino ai Quattro Canti.\n\u00c8 caratterizzata dalla presenza di numerosi esercizi commerciali e di locali pubblici, ed \u00e8 pedonalmente molto frequentata dagli abitanti nelle ore diurne."}
{"id": "3988884", "revid": "767487", "url": "https://it.wikipedia.org/wiki?curid=3988884", "title": "Sesto Turpilio", "text": "Biografia.\nSi sono conservati i titoli di 13 palliate opera di Turpilio, per lo pi\u00f9 derivate da Menandro, oltre a circa 200 versi; della \"Leucadia\" \u00e8 ricostruibile la trama.\nLe sue commedie erano ancora rappresentate con successo all'epoca di Cicerone, e l'erudito romano del I secolo a.C. Volcacio Sedigito lo poneva al settimo posto del suo canone dei pi\u00f9 insigni scrittori di palliate."}
{"id": "3988885", "revid": "132266", "url": "https://it.wikipedia.org/wiki?curid=3988885", "title": "Nuclei Militari di Protezione", "text": ""}
{"id": "3988887", "revid": "33689", "url": "https://it.wikipedia.org/wiki?curid=3988887", "title": "Elenco dei reggimenti di fanteria dell'Esercito Italiano", "text": ""}
{"id": "3988892", "revid": "71433", "url": "https://it.wikipedia.org/wiki?curid=3988892", "title": "Can You Keep a Secret? (singolo)", "text": "Can You Keep a Secret? \u00e8 un brano musicale della cantante giapponese Utada Hikaru, pubblicato come suo settimo singolo giapponese (il nono in totale), ed il terzo dall'album \"Distance\". Il brano \u00e8 stato utilizzato come tema musicale per il dorama televisivo giapponese \"Hero\", in cui la Utada fa un cameo."}
{"id": "3988897", "revid": "1442080", "url": "https://it.wikipedia.org/wiki?curid=3988897", "title": "Virginia Slims of Indianapolis marzo 1985 - Doppio", "text": "Il doppio del torneo di tennis Virginia Slims of Indianapolis marzo 1985, facente parte del Virginia Slims World Championship Series 1985, ha avuto come vincitrici Elise Burgin e Kathleen Horvath che hanno battuto in finale Jennifer Mundel e Molly Van Nostrand 6\u20134, 6\u20131."}
{"id": "3988900", "revid": "1442080", "url": "https://it.wikipedia.org/wiki?curid=3988900", "title": "Virginia Slims of Dallas 1985 - Doppio", "text": "Il doppio del torneo di tennis Virginia Slims of Dallas 1985, facente parte del Virginia Slims World Championship Series 1985, ha avuto come vincitrici Barbara Potter e Sharon Walsh che hanno battuto in finale Marcella Mesker e Pascale Paradis 5\u20137, 6\u20134, 7\u20136."}
{"id": "3988901", "revid": "339392", "url": "https://it.wikipedia.org/wiki?curid=3988901", "title": "Cattedrale di Fidenza", "text": ""}
{"id": "3988904", "revid": "110157", "url": "https://it.wikipedia.org/wiki?curid=3988904", "title": "Campionati austriaci di sci alpino 2009", "text": "I Campionati austriaci di sci alpino 2009 si sono svolti a Lackenhof e a Saalbach-Hinterglemm tra il 17 e il 23 marzo. Il programma includeva gare di discesa libera, supergigante, slalom gigante, slalom speciale e combinata, tutte sia maschili sia femminili, ma le discese libere sono state annullate.\nTrattandosi di competizioni valide anche ai fini del punteggio FIS, vi hanno partecipato anche sciatori di altre federazioni, senza che questo consentisse loro di concorrere al titolo nazionale austriaco.\nRisultati.\nUomini.\nDiscesa libera.\nLa gara, in programma il 1\u00ba aprile a Saalbach-Hinterglemm, \u00e8 stata annullata.\nSupergigante.\nData: 23 marzo\nLocalit\u00e0: Saalbach-Hinterglemm\nPista: Zw\u00f6lfer\nPartenza: 1\u00a0650\u00a0m\u00a0s.l.m.\nArrivo: 1\u00a0060\u00a0m\u00a0s.l.m.\nDislivello: 590\u00a0m\nSlalom gigante.\nData: 20 marzo\nLocalit\u00e0: Lackenhof\nPista: Distelpiste\nPartenza: 1\u00a0140\u00a0m\u00a0s.l.m.\nArrivo: 880\u00a0m\u00a0s.l.m.\nLunghezza: 1\u00a0090\u00a0m\nDislivello: 260\u00a0m\nSlalom speciale.\nData: 21 marzo\nLocalit\u00e0: Lackenhof\nPista: Distelpiste\nPartenza: 1\u00a0225\u00a0m\u00a0s.l.m.\nArrivo: 1\u00a0050\u00a0m\u00a0s.l.m.\nDislivello: 157\u00a0m\nCombinata.\nData: 20-23 marzo\nLocalit\u00e0: Lackenhof, Saalbach-Hinterglemm\nClassifica stilata attraverso i piazzamenti ottenutiin supergigante, slalom gigante e slalom speciale\nDonne.\nDiscesa libera.\nLa gara, in programma il 1\u00ba aprile a Saalbach-Hinterglemm, \u00e8 stata annullata.\nSupergigante.\nData: 23 marzo\nLocalit\u00e0: Saalbach-Hinterglemm\nPista: Zw\u00f6lfer\nPartenza: 1\u00a0650\u00a0m\u00a0s.l.m.\nArrivo: 1\u00a0060\u00a0m\u00a0s.l.m.\nDislivello: 590\u00a0m\nSlalom gigante.\nData: 18 marzo\nLocalit\u00e0: Lackenhof\nPista: Distelpiste\nPartenza: 1\u00a0140\u00a0m\u00a0s.l.m.\nArrivo: 880\u00a0m\u00a0s.l.m.\nLunghezza: 1\u00a0090\u00a0m\nDislivello: 260\u00a0m\nSlalom speciale.\nData: 17 marzo\nLocalit\u00e0: Lackenhof\nPista: Distelpiste\nPartenza: 1\u00a0030\u00a0m\u00a0s.l.m.\nArrivo: 840\u00a0m\u00a0s.l.m.\nDislivello: 190\u00a0m\nCombinata.\nData: 17-23 marzo\nLocalit\u00e0: Lackenhof, Saalbach-Hinterglemm\nClassifica stilata attraverso i piazzamenti ottenutiin supergigante, slalom gigante e slalom speciale"}
{"id": "3988905", "revid": "1442080", "url": "https://it.wikipedia.org/wiki?curid=3988905", "title": "Brasil Open 1985 - Doppio", "text": "Il doppio del torneo di tennis Brasil Open 1985, facente parte del Virginia Slims World Championship Series 1985, ha avuto come vincitrici Gabriela Sabatini e Mercedes Paz che hanno battuto in finale Neige Dias e Csilla Bartos 7-5, 6-4."}
{"id": "3988906", "revid": "71433", "url": "https://it.wikipedia.org/wiki?curid=3988906", "title": "For You/Time Limit", "text": " \u00e8 il sesto singolo giapponese della cantante giapponese Utada Hikaru (l'ottavo in totale) pubblicato il 30 giugno 2000. \"For You\" \u00e8 una ballad R&amp;B, mentre \"Time Limit\" \u00e8 un brano R&amp;B maggiormente ritmato. Il singolo ha debuttato alla prima posizione della classifica Oricon, ed \u00e8 il secondo singolo della Utada a mantenere la vetta per due settimane consecutive, vendendo 451.640 nella prima settimana e circa 909.000 copie in totale."}
{"id": "3988907", "revid": "2033069", "url": "https://it.wikipedia.org/wiki?curid=3988907", "title": "Storie di guerra e di magia", "text": "Storie di guerra e di magia (\"Wizards and Warriors\") \u00e8 una serie televisiva statunitense in 8 episodi trasmessi per la prima volta nel corso di una sola stagione nel 1983.\n\u00c8 una serie d'avventura del genere fantastico ambientata in una non precisato futuro medievaleggiante e incentrata sulle vicende di alcuni principi che si battono per il controllo nel regno di Camarand.\nTrama.\nIl bene e il male si scontrano nelle vesti del principe Eric di Camarand in lotta ogni giorno contro il cattivo Dirk, principe di Aperans. Entrambi sempre pronti allo scontro sostenuti dai rispettivi eserciti per poter avere la meglio l'uno sull'altro.\nPremi.\nLa costumista Theadora Van Runkle nel 1983 vinse il \"Primetime Emmy Award for Outstanding Costumes for a Series\" per l'episodio \"Dungeon of Death\".\nPersonaggi e interpreti.\nGuest star.\nTra le guest star: Bobby Porter, Ian Wolfe, Tim Dunigan, Phyllis Katz, Bruce M. Fischer, Jerry Maren, John Bennett Perry, Monique Van De Ven, Stephen Nichols, John Ratzenberger, Alan Shearman, Patrick Wright, Chuck Hoyes, Ron House, Ryeland G. Allison, Troy Evans, Rodger Bumpass, Michael Currie, Richard Fullerton, Steven Strong, Julie Payne, Robert Gray.\nProduzione.\nLa serie fu prodotta da Warner Bros. Television e girata negli studios della Warner Brothers a Burbank in California. Le musiche furono composte da Alf Clausen e Lee Holdridge.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 26 febbraio 1983 al 14 maggio 1983 sulla rete televisiva CBS. In Italia \u00e8 stata trasmessa nel 1984 su Italia 1 con il titolo \"Storie di maghi e di guerrieri\" e su Italia 7 in replica, nel 1994, con il titolo \"Storie di guerra e di magia\"."}
{"id": "3988908", "revid": "838137", "url": "https://it.wikipedia.org/wiki?curid=3988908", "title": "Miniatura ottoniana", "text": ""}
{"id": "3988910", "revid": "767487", "url": "https://it.wikipedia.org/wiki?curid=3988910", "title": "Macharet\u00ed", "text": "Macharet\u00ed \u00e8 un comune (\"municipio\" in spagnolo) della Bolivia nella provincia di Luis Calvo (dipartimento di Chuquisaca) con 9.803 abitanti (dato 2010).\nCantoni.\nIl comune \u00e8 suddiviso in 6 cantoni (popolazione 2001)."}
{"id": "3988911", "revid": "287204", "url": "https://it.wikipedia.org/wiki?curid=3988911", "title": "Machareti", "text": ""}
{"id": "3988912", "revid": "46291", "url": "https://it.wikipedia.org/wiki?curid=3988912", "title": "Euphorbia ankarensis", "text": "Euforbia ankarensis \u00e8 una pianta della famiglia delle Euphorbiaceae, endemica del Madagascar.\nDescrizione.\n\u00c8 una pianta succulenta con fusto non ramificato, alto sino a 70\u00a0cm.\nHa foglie caduche lanceolate, disposte a corona all'apice del fusto, di colore verde sulla faccia superiore e rosso-brunastre su quella inferiore, ricoperte da una fine peluria lanuginosa.\nL'infiorescenza \u00e8 un ciazio con brattee di colore dal rosa al verde, che formano un involucro a coppa attorno a un fiore femminile centrale, circondato da 5 fiori maschili.\nDistribuzione e habitat.\nL'areale di \"E. ankarensis\" \u00e8 ristretto a tre localit\u00e0 del Madagascar nord-occidentale.\nIl suo habitat tipico sono gli tsingy, caratteristiche formazioni rocciose calcaree di aspetto a guglia.\nConservazione.\nLa \"IUCN Red List\", per la ristrettezza e la frammentazione del suo areale, classifica \"E. ankarensis\" come specie in pericolo di estinzione (\"Endangered\").\nParte del suo areale ricade nella riserva speciale dell'Ankarana e nella riserva speciale di Analamerana.\nLa specie \u00e8 inserita nella Appendice II della \"Convention on International Trade of Endangered Species\" (CITES)"}
{"id": "3988913", "revid": "1305772", "url": "https://it.wikipedia.org/wiki?curid=3988913", "title": "Hollander", "text": ""}
{"id": "3988914", "revid": "1442080", "url": "https://it.wikipedia.org/wiki?curid=3988914", "title": "Palm Beach Cup marzo 1985 - Doppio", "text": "Il doppio del torneo di tennis Palm Beach Cup marzo 1985, facente parte del Virginia Slims World Championship Series 1985, ha avuto come vincitrici Joanne Russell e Anne Smith che hanno battuto in finale Laura Arraya e Gabriela Sabatini 1\u20136, 6\u20131, 7\u20136."}
{"id": "3988915", "revid": "599013", "url": "https://it.wikipedia.org/wiki?curid=3988915", "title": "Wizards and Warriors", "text": ""}
{"id": "3988916", "revid": "46931", "url": "https://it.wikipedia.org/wiki?curid=3988916", "title": "Wizards &amp; Warriors", "text": ""}
{"id": "3988917", "revid": "1543377", "url": "https://it.wikipedia.org/wiki?curid=3988917", "title": "Villa Vaca Guzm\u00e1n", "text": "Villa Vaca Guzm\u00e1n \u00e8 un comune (\"municipio\" in spagnolo) della Bolivia nella provincia di Luis Calvo (dipartimento di Chuquisaca) con 12.299 abitanti (dato 2010).\nCantoni.\nIl comune \u00e8 suddiviso in 4 cantoni (popolazione 2001)."}
{"id": "3988918", "revid": "287204", "url": "https://it.wikipedia.org/wiki?curid=3988918", "title": "Villa Vaca Guzman", "text": ""}
{"id": "3988923", "revid": "1442080", "url": "https://it.wikipedia.org/wiki?curid=3988923", "title": "WTA South Carolina 1985 - Doppio", "text": "Il doppio del torneo di tennis WTA South Carolina 1985, facente parte del Virginia Slims World Championship Series 1985, ha avuto come vincitrici Svetlana \u010cerneva e Larisa Neiland che hanno battuto in finale Elise Burgin e Lori McNeil 6\u20131, 6\u20133."}
{"id": "3988924", "revid": "1543377", "url": "https://it.wikipedia.org/wiki?curid=3988924", "title": "Incahuasi (Bolivia)", "text": "Incahuasi \u00e8 un comune (\"municipio\" in spagnolo) della Bolivia nella provincia di Nor Cinti (dipartimento di Chuquisaca) con 26.606 abitanti (dato 2010).\nCantoni.\nIl comune \u00e8 suddiviso in 4 cantoni (popolazione 2001).\nParte del cantone Incahuasi e il cantone Santa Elena nel 2009 hanno costituito il nuovo comune di Villa Charcas"}
{"id": "3988927", "revid": "599013", "url": "https://it.wikipedia.org/wiki?curid=3988927", "title": "Urbain Wallet", "text": "Carriera.\nPrese parte con la Nazionale francese ai Giochi Olimpici del 1928."}
{"id": "3988929", "revid": "290023", "url": "https://it.wikipedia.org/wiki?curid=3988929", "title": "Amore che vieni, amore che vai (brano musicale)", "text": ""}
{"id": "3988931", "revid": "2730", "url": "https://it.wikipedia.org/wiki?curid=3988931", "title": "San Diego Open 1985 - Doppio", "text": "Il doppio del torneo di tennis San Diego Open 1985, facente parte del Virginia Slims World Championship Series 1985, ha avuto come vincitrici Candy Reynolds e Wendy Turnbull che hanno battuto in finale Rosalyn Fairbank e Susan Leo 6\u20134, 6\u20130."}
{"id": "3988934", "revid": "36426", "url": "https://it.wikipedia.org/wiki?curid=3988934", "title": "Bianco di Carrara", "text": ""}
{"id": "3988937", "revid": "1442080", "url": "https://it.wikipedia.org/wiki?curid=3988937", "title": "Internazionali d'Italia 1985 - Doppio femminile", "text": "Il doppio femminile del torneo di tennis Internazionali d'Italia 1985, facente parte del Virginia Slims World Championship Series 1985, ha avuto come vincitrici Sandra Cecchini e Raffaella Reggi che hanno battuto in finale Patrizia Murgo e Barbara Romano 6\u20131, 5\u20137, 7\u20135."}
{"id": "3988938", "revid": "2110845", "url": "https://it.wikipedia.org/wiki?curid=3988938", "title": "Marcel Domergue", "text": "Carriera.\nPrese parte con la Nazionale francese ai Giochi Olimpici del 1924 e del 1928."}
{"id": "3988939", "revid": "729019", "url": "https://it.wikipedia.org/wiki?curid=3988939", "title": "Campeonato Profesional 1962", "text": "Il Campeonato Profesional 1962 fu la 15\u00aa edizione della massima serie del campionato colombiano di calcio, e fu vinta dal Millonarios.\nAvvenimenti.\nLa formula del torneo \u00e8 la stessa dell'anno precedente; il Millonarios vinse il titolo per la settima volta, la seconda consecutiva. Il miglior marcatore stagionale fu Jos\u00e9 Verd\u00fan, uruguaiano, con 36 gol.\nStatistiche.\nPrimati stagionali.\nRecord"}
{"id": "3988941", "revid": "729019", "url": "https://it.wikipedia.org/wiki?curid=3988941", "title": "San Lucas (Bolivia)", "text": "San Lucas \u00e8 un comune (\"municipio\" in spagnolo) della Bolivia nella provincia di Nor Cinti (dipartimento di Chuquisaca) con 34.029 abitanti (dato 2010).\nCantoni.\nIl comune \u00e8 suddiviso in 8 cantoni (popolazione 2001)."}
{"id": "3988944", "revid": "1442080", "url": "https://it.wikipedia.org/wiki?curid=3988944", "title": "Virginia Slims of Houston 1985 - Doppio", "text": "Il doppio del torneo di tennis Virginia Slims of Houston 1985, facente parte del Virginia Slims World Championship Series 1985, ha avuto come vincitrici Elise Burgin e Martina Navr\u00e1tilov\u00e1 che hanno battuto in finale Manuela Maleeva e Helena Sukov\u00e1 6\u20131, 3\u20136, 6\u20133."}
{"id": "3988946", "revid": "1543377", "url": "https://it.wikipedia.org/wiki?curid=3988946", "title": "Catalog Service for the Web", "text": "Il Catalog Service for the Web (CSW) \u00e8 uno standard dell'OGC che definisce un'interfaccia per servizi di ricerca, di navigazione, e di interrogazione di metadati su dati, servizi, a altre risorse potenziali. Si riferisce alla pubblicazione Internet-based di informazioni su applicazioni spaziali, di geo-servizi e di dati spaziali (metadati) in un'infrastruttura di dati territoriali.\nIl servizio include solo i metadati, cio\u00e8 l'informazione puramente descrittiva dei dati, non i dati stessi. I metadati vengono gestiti secondo le norme ISO 19115 (per applicazioni spaziali e dati geo-spaziali) e ISO 19119 (per geo-servizi).\nIl CSW ha acquisito particolare importanza dalla direttiva comunitaria INSPIRE.\nOperazioni.\nIl CSW definisce tre classi di operazioni che un client pu\u00f2 effettuare su cataloghi dati via Web:\n\"Service operations\".\nOperazioni per interrogare un servizio per determinare le operazioni implementate dal servizio stesso:\n\"Discovery operations\".\nOperazioni per determinare il modello delle informazioni del catalogo ed effettuare delle query sui record del catalogo:\n\"Management operations\".\nOperazioni per creare o modificare i record nel catalogo:"}
{"id": "3988947", "revid": "385321", "url": "https://it.wikipedia.org/wiki?curid=3988947", "title": "Catalog Service", "text": ""}
{"id": "3988948", "revid": "1442080", "url": "https://it.wikipedia.org/wiki?curid=3988948", "title": "Australian Indoors 1985 - Doppio", "text": "Il doppio del torneo di tennis Australian Indoors 1985, facente parte del Virginia Slims World Championship Series 1985, ha avuto come vincitrici Pam Shriver e Elizabeth Smylie che hanno battuto in finale Barbara Potter e Sharon Walsh 7-5, 7-5."}
{"id": "3988949", "revid": "1543377", "url": "https://it.wikipedia.org/wiki?curid=3988949", "title": "Villa Charcas", "text": "Villa Charcas \u00e8 un comune (\"municipio\" in spagnolo) della Bolivia nella provincia di Nor Cinti (dipartimento di Chuquisaca) con 12.100 abitanti (dato 2010).\nCantoni.\nIl comune \u00e8 suddiviso in 4 cantoni (popolazione 2001)."}
{"id": "3988951", "revid": "1543377", "url": "https://it.wikipedia.org/wiki?curid=3988951", "title": "Poroma", "text": "Poroma \u00e8 un comune (\"municipio\" in spagnolo) della Bolivia nella provincia di Oropeza (dipartimento di Chuquisaca) con 17.349 abitanti (dato 2010).\nCantoni.\nIl comune \u00e8 suddiviso in 6 cantoni (popolazione 2001)."}
{"id": "3988952", "revid": "298229", "url": "https://it.wikipedia.org/wiki?curid=3988952", "title": "Campionati africani di atletica leggera 2002", "text": "I Campionati africani di atletica leggera 2002 sono stati la 13\u00aa edizione dei Campionati africani di atletica leggera. La manifestazione si \u00e8 svolta dal 6 al 10 agosto presso lo Stade 7 November di Rad\u00e8s, in Tunisia."}
{"id": "3988953", "revid": "1442080", "url": "https://it.wikipedia.org/wiki?curid=3988953", "title": "Barcelona Ladies Open 1985 - Doppio", "text": "Il doppio del torneo di tennis Barcelona Ladies Open 1985, facente parte del Virginia Slims World Championship Series 1985, ha avuto come vincitrici Petra Delhees e Pat Medrado che hanno battuto in finale Penny Barg e Adriana Villagr\u00e1n 6\u20131, 6\u20130."}
{"id": "3988954", "revid": "767487", "url": "https://it.wikipedia.org/wiki?curid=3988954", "title": "Single Collection Vol. 1", "text": "Single Collection Vol. 1 \u00e8 la prima raccolta di Utada Hikaru, pubblicata il 31 marzo 2004. L'album contiene tutti i principali successi della cantante ed ha venduto 1,4 milioni di copie nella prima settimana nei negozi. diventando l'album pi\u00f9 venduto dell'anno in Giappone."}
{"id": "3988956", "revid": "6923", "url": "https://it.wikipedia.org/wiki?curid=3988956", "title": "Imposta di soggiorno", "text": "Limposta di soggiorno, detta anche tassa di soggiorno, in Italia, \u00e8 un'imposta di carattere locale applicata a carico delle persone che alloggiano nelle strutture ricettive di territori classificati come localit\u00e0 turistica o citt\u00e0 d'arte.\nStoria.\nFu istituita nel 1910 per le sole stazioni termali, climatiche e balneari ed estesa nel 1938 alle altre localit\u00e0 di interesse turistico. Fu poi abolita a decorrere dal 1\u00ba gennaio 1989. Quasi contemporaneamente all'inizio del secolo scorso fu istituita anche in Francia, dove vige tuttora, cos\u00ec come in molti altri stati europei e negli Stati Uniti. In Francia nacque su iniziativa dei deputati Lebrun e Ceccaldi, come imposta sul prezzo dei treni dei pendolari transfrontalieri, provenienti soprattutto dal Belgio, ma anche all'Italia, i quali beneficiavano di un maggiore salario reale in rapporto al costo dei generi alimentari e della vita, alle tariffe di trasporto e alla pressione fiscale in genere.\nFra le motivazioni per le quali in Italia era stata soppressa (art. 10, decreto-legge 2 marzo 1989, n. 66), si \u00e8 considerata anche l'occasione dei campionati mondiali di calcio del 1990. In quell'occasione si consider\u00f2 che l'abolizione dell'imposta avrebbe consentito prezzi pi\u00f9 bassi da parte degli alberghi e degli altri esercizi ricettivi durante l'evento e che vi sarebbe stato, comunque, una maggiore competitivit\u00e0, venendo poi reintrodotta nel 2009.\nDisciplina normativa.\nLa legge n. 42/2009 sul federalismo fiscale ha aperto in Italia nuovi scenari di autonomia per gli enti locali; in questo contesto il settore turistico \u00e8 stato subito interessato al mutamento in atto. L'imposta di soggiorno \u00e8 stata, infatti, reintrodotta nell'ordinamento italiano con due distinti provvedimenti che sono:\nModalit\u00e0 di applicazione.\nLe modalit\u00e0 di applicazione sono molto diverse e vanno dal versamento di un importo fisso a un importo variabile, con scaglioni associati alle tipologie e categorie alberghiere, con aliquote percentuali, con scaglioni associati al prezzo, alla localizzazione e al periodo e, in alcuni casi, un'aliquota percentuale o una misura forfettaria.\nSono previste esenzioni assai differenziate da comune a comune in base alla residenza, alle classi di et\u00e0 (per ragazzi e giovani e per la terza e quarta et\u00e0), all'attivit\u00e0 svolta e alla durata della permanenza (l'imposta non viene applicata se un soggetto pernotta per pi\u00f9 di un certo numero di notti), per i disabili, secondo la propriet\u00e0 della struttura ricettiva, alla stagionalit\u00e0 e ad altre cause.\nL'applicazione dell'imposta avviene secondo criteri molto eterogenei sia per le tariffe applicate sia per le modalit\u00e0 di applicazione, entro il limite dei 5 euro previsti dalla legge. Nel testo si legge che \u201ci Comuni (...) potranno istituire un'imposta di soggiorno a carico di chi alloggia nelle strutture ricettive del proprio territorio. L'imposta sar\u00e0 applicata con gradualit\u00e0, fino a un massimo di 5 euro per notte di soggiorno, in proporzione al prezzo. Il gettito \u00e8 destinato a finanziare interventi in materia di turismo, manutenzione, fruizione e recupero dei beni culturali e ambientali locali e dei relativi servizi pubblici locali\u201d. \nAlcuni Comuni hanno deciso di rinunciare a questa possibilit\u00e0, altri invece hanno colto quest'opportunit\u00e0 per generare nuove entrate nelle casse comunali. Con riferimento alle citt\u00e0 d'arte italiane la prima a istituire l'imposta di soggiorno con delibera comunale \u00e8 stata la citt\u00e0 di Roma, con una normativa entrata in vigore dal 1\u00ba gennaio 2011 (Legge n. 122 del 2010). Il Comune di Roma, tuttavia, dal 1\u00ba settembre 2014 ha portato l'imposta di soggiorno a 7 euro, come era consentito dalla legge dedicata (decreto-legge n. 78/2010).\nA Roma hanno fatto seguito numerose altre citt\u00e0 d'arte, tra cui Firenze (1\u00ba luglio 2011), Venezia (23 agosto 2011), Catania (1\u00ba settembre 2011), Pisa (1\u00ba gennaio 2012), Siena (1\u00ba marzo 2012), Torino (2 aprile 2012), Vicenza (1\u00ba maggio 2012), Verona (1\u00ba agosto 2012), ecc., ma anche moltissime localit\u00e0 balneari, montane e lacuali, come pure piccoli e medi Comuni. I Comuni che in Italia hanno istituito l'imposta di soggiorno hanno usato formule, modalit\u00e0 applicative, esenzioni tra loro molto diverse. Le situazioni comprendono tre tipologie: \nI regolamenti comunali variano per i soggetti dell'imposta, la durata del soggiorno cui si applica, le eventuali esenzioni dal tributo. Alcune localit\u00e0 applicano l'imposta fino al 30\u00ba giorno di pernottamento, in altre localit\u00e0 si paga solo per le prime 5 notti, in altre non vi \u00e8 alcuna menzione di un limite massimo di pernottamenti consecutivi tassati.\nLe esenzioni dal pagamento dell'imposta nelle strutture ricettive interessano: gli under-14 e gli over-65; i diversamente abili; coloro che si recano nelle strutture sanitarie pubbliche o private del comune in regime di ricovero, per effettuare terapie o visite specialistiche, con estensione del beneficio a uno o due accompagnatori da questi indicati; i dipendenti della pubblica amministrazione e i pubblici ufficiali in servizio; quanti sono alloggiati per far fronte a situazioni di emergenza.\nLe localit\u00e0 balneari stagionali spesso non applicano l'imposta durante i pernottamenti in bassa stagione. Un tratto comune a molte destinazioni \u00e8 l'esenzione ai minori, ma anche qui si notano diverse differenze nell'et\u00e0.\nI tempi e i modi di riscossione non sono standardizzati e variano:\nLa gestione pu\u00f2 risultare onerosa per gli imprenditori, ma \u00e8 trasparente per il turista che \u00e8 tenuto a pagare l'imposta al titolare della struttura ricettiva (albergo; dove previsto anche B&amp;B, affittacamere) al termine del periodo di soggiorno. Il titolare provvede alla riscossione dell'imposta, rilasciandone regolare quietanza, e ne versa l'ammontare al Comune secondo le specifiche modalit\u00e0 previste dal regolamento applicativo.\nAl 2017, l'imposta di soggiorno \u00e8 applicata in diciotto Paesi dell'Unione Europea, ovunque come imposta locale con l'unica eccezione di Malta. La riscossione avviene secondo modalit\u00e0 comuni: \u00e8 a cura del titolare della struttura ricettiva, che al momento del \"check-out\". incassa una tariffa determinata per notte e pro-capite, in funzione della categoria di albergo, della zona geografica, della vicinanza alle mete turistiche pi\u00f9 frequentate. \u00c8 ovunque previsto un tetto massimo per notte/persona e un numero massimo di pernottamenti oltre il quale la tariffa non \u00e8 pi\u00f9 applicabile, unitamente a un regime di esenzioni per causa o scopo del soggiorno. L'Italia \u00e8 il Paese europeo con la tassa di soggiorno turistico pi\u00f9 elevata, e dove tale tributo \u00e8 applicato anche per il rinnovo del contestuale permesso degli immigrati\n le leggi nazionali prevedono che la percentuale sul costo del soggiorno sia vincolata a bilancio sullo stesso capitolo di spesa pubblica, per la promozione della domanda e il miglioramento dell'offerta turistica mediante l'organizzazione di manifestazioni culturali, eventi e servizi. Tale destinazione d'uso \u00e8 imposta anche dalla legge italiana, per la quale il gettito \u00e8 destinato a finanziare interventi in materia di turismo, ivi compresi quelli a sostegno delle strutture ricettive, nonch\u00e9 interventi di manutenzione, fruizione e recupero dei beni culturali e ambientali locali, nonch\u00e9 dei relativi servizi pubblici locali.\nPrevale in questo modo il principio del beneficio, correlato a un prelievo graduale col prezzo (ma non col reddito), e in ragione del quale il primo debitore verso l'ente locale \u00e8 la struttura ricettiva che maggiormente trae vantaggio tratto dalla reinvestimento dell'imposta. Come si evince dall'assenza di esenzioni per le soglie pi\u00f9 basse di reddito, resta invece disatteso il principio statale della progressivit\u00e0 dell'imposizione tributaria, secondo il quale ciascuno paga in ragione della propria capacit\u00e0 contributiva.\nGli Stati Uniti hanno introdotto nel 2010 una tassa di ingresso di 14 dollari, da versarsi all'atto della richiesta di autorizzazione al viaggio, di cui dieci sono destinati alla promozione turistica. A New York \u00e8 previsto un contributo fisso di tre dollari e mezzo, cui si aggiunge un'ulteriore \"room tax\" in percentuale riferita alla categoria di albergo. Nel 2009 il contributo era variabile da 2 a 6 dollari per notte.\nL'applicazione a livello comunale.\nLa norma nazionale d\u00e0 facolt\u00e0 alle amministrazioni comunali, con proprio regolamento, di adottare o meno l'imposta a seconda di autonome esigenze di bilancio o scelte politiche, diverse da comune a comune.\nNel 2013 sono stati 500 i Comuni italiani che hanno applicato l'imposta di soggiorno (dati Osservatorio Nazionale sulla Tassa di Soggiorno) garantendosi un incasso pari a 287.350.000 euro, che diventeranno oltre 382 milioni nel 2014. Nell'inverno 2014 i Comuni che applicano l'imposta di soggiorno sono infatti diventati 649, ben 149 in pi\u00f9 rispetto a dicembre dello scorso anno, con un incremento del 29,8%. I Comuni che oggi applicano l'imposta di soggiorno o la tassa di sbarco corrispondono all'8% di tutti i comuni italiani e al 9,5% di quelli nei quali \u00e8 presente almeno un esercizio ricettivo. Pertanto rispetto ai comuni che possono applicarla l'incidenza \u00e8 del 16,6%.\nInoltre la ricettivit\u00e0 in termini di camere o posti letto nelle strutture ricettive dei comuni che applicano l'imposta di soggiorno o la tassa di sbarco, \u00e8 pari al 53,0% di tutta la ricettivit\u00e0 presente in Italia mentre, considerando i pernottamenti della clientela, essa copre il 64,1% della domanda (72,5% di quella straniera e il 56,5% di quella domestica).\nIl 33,0% dei comuni che applicano l'imposta si trova nel Nord Ovest, il 26,1% nel Nord Est, il 20,6% nel centro e il 19,4% nel Mezzogiorno.\nI comuni che per vari motivi non possono applicare l'imposta sono oggi 4.164, di cui 1.239 perch\u00e9 senza alcun esercizio ricettivo o per la mancanza dei requisiti previsti.\nBenefici finanziari per la Pubblica Amministrazione.\nL'incidenza dell'imposta sulle entrate dei bilanci comunali va da un massimo di 8,2% di Montecatini Terme a valori minimi per le grandi citt\u00e0 come Napoli e Milano, con lo 0,3%.\nGli impieghi delle somme raccolte sono in primo luogo utilizzati per manifestazioni ed eventi culturali 29,1%, per la sostenibilit\u00e0 ambientale (17,0%), per il sostegno alle istituzioni (15,9%), per i servizi di trasporto pubblico (12,8%) e in misura pi\u00f9 limitata per la promozione (5,7%).\nOsservatorio sulla fiscalit\u00e0 locale.\nLa redazione del rapporto a scala nazionale sulla fiscalit\u00e0 locale che \u00e8 denominato \"Osservatorio sulla fiscalit\u00e0 locale\" \u00e8 curata dalla associazione maggiormente rappresentativa degli albergatori italiani. Il primo rapporto \u00e8 stato redatto nel gennaio 2012 e nel luglio 2014 \u00e8 stata pubblicata la quinta edizione nella quale sono riportati in sintesi i regolamenti di tutti i comuni che hanno applicato l'imposta con la possibilit\u00e0 di andare direttamente al documento base di ogni singolo comune."}
{"id": "3988958", "revid": "767487", "url": "https://it.wikipedia.org/wiki?curid=3988958", "title": "Janvier Ndikumana", "text": "Carriera.\nClub.\nNdikumana ha giocato in patria con la maglia dell'Acad\u00e9mic, per poi passare ai norvegesi del Randaberg, militanti nella 2. divisjon. Vi rimane fino al termine del campionato 2010, culminato con la promozione del club in Adeccoligaen. Nel 2011, fa parte della rosa del Sandnes Ulf, ma non scende mai in campo. Il 23 gennaio 2012 viene noto il suo ritorno al Randaberg. Nel 2013, viene ingaggiato dallo \u00c5lg\u00e5rd. Nel 2014, passa al Sola.\nNazionale.\nHa debuttato in Nazionale il 21 giugno 2008, in Tunisia-Burundi, valevole per le qualificazioni ai Mondiali 2010. In quella partita viene espulso al 20\u00ba minuto, lasciando la squadra in 10. Ha collezionato in totale, con la Nazionale, 7 presenze e ha subito 8 reti."}
{"id": "3988959", "revid": "367445", "url": "https://it.wikipedia.org/wiki?curid=3988959", "title": "Tassa di soggiorno", "text": ""}
{"id": "3988960", "revid": "767487", "url": "https://it.wikipedia.org/wiki?curid=3988960", "title": "In a Flesh Aquarium", "text": "In a Flesh Aquarium \u00e8 il secondo album in studio del gruppo musicale canadese Unexpect, pubblicato il 22 agosto 2006 dalla The End Records.\nQuesto \u00e8 il primo album in cui compare il batterista Landryx, entrato a far parte del gruppo nel 2004.\nL'album \u00e8 stato distribuito nuovamente in Europa nel 2007 dalla Ascendance Records, mentre la Plastic Head si \u00e8 occupata dell'uscita sul mercato mondiale."}
{"id": "3988962", "revid": "375960", "url": "https://it.wikipedia.org/wiki?curid=3988962", "title": "Scimitarre", "text": ""}
{"id": "3988966", "revid": "775372", "url": "https://it.wikipedia.org/wiki?curid=3988966", "title": "Indipendentismo scozzese", "text": "L'indipendentismo scozzese (in scozzese \"Scots unthirldom\"; in scozzese gaelico \"Neo-eisimeileachd na h-Alba\") \u00e8 l'ambizione di alcuni partiti politici, gruppi culturali ed in generale di alcune persone che vogliono che la Scozia, attualmente nazione costitutiva del Regno Unito, diventi uno Stato sovrano e indipendente.\nSostenitori dell'indipendentismo.\nL'indipendenza della Scozia \u00e8 sostenuta politicamente soprattutto dal Partito Nazionale Scozzese, ma anche da altri partiti come il Partito Verde Scozzese, il Partito Socialista Scozzese e Solidariet\u00e0 - Movimento Socialista Scozzese.\nAltre organizzazioni ed associazioni sono l'Esercito di Liberazione Nazionale scozzese e gli ultranazionalisti del \"Siol nan Gaidheal\".\nI vari movimenti per\u00f2 non sono uniti sulla forma di governo da attuare a una Scozia indipendente: mentre il Partito Nazionale Scozzese vorrebbe che diventasse un Reame del Commonwealth, il Partito Socialista Scozzese e Solidariet\u00e0 - Movimento Socialista Scozzese vogliono la creazione di una repubblica indipendente.\nLa formazione di un governo di maggioranza per il Partito Nazionale Scozzese ha portato ad una brusca accelerazione nel processo di autodeterminazione del popolo scozzese dalla Corona Britannica. Alex Salmond, leader del partito ed ex primo ministro scozzese, \u00e8 riuscito ad ottenere da Londra una data per tenere il referendum costituzionale, ma l'esito della consultazione \u00e8 stato negativo.\nOppositori dell'indipendentismo.\nA favore della continuazione dell'unione della Scozia insieme ad Inghilterra, Galles ed Irlanda del Nord sono i tre principali partiti del Regno Unito: il Partito Conservatore, il Partito Laburista e i Liberal Democratici.\nGli oppositori sostengono che l'unione con le altre nazioni britanniche abbia prodotto benefici economici in Scozia e che la permanenza nel Regno Unito permetta agli scozzesi di condividere una posizione privilegiata nella Nato, nel G7 e nell'ONU, dove inoltre \u00e8 membro permanente del Consiglio di sicurezza."}
{"id": "3988968", "revid": "767487", "url": "https://it.wikipedia.org/wiki?curid=3988968", "title": "Hits Alive", "text": "Hits Alive \u00e8 la prima compilation ufficiale del cantautore statunitense Brad Paisley, pubblicato il 1\u00ba novembre 2010 dalla Arista Nashville. Quest'album contiene 2 CD: il primo contiene le versioni di studio dei suoi pi\u00f9 grandi successi, il secondo quelle live.\nIl disco ha riscosso un discreto successo negli Stati Uniti, le cui vendite ammontano a 235.881 copie."}
{"id": "3988970", "revid": "310175", "url": "https://it.wikipedia.org/wiki?curid=3988970", "title": "Robert Edward Coontz", "text": ""}
{"id": "3988971", "revid": "310175", "url": "https://it.wikipedia.org/wiki?curid=3988971", "title": "Robert E. Coontz", "text": ""}
{"id": "3988980", "revid": "132266", "url": "https://it.wikipedia.org/wiki?curid=3988980", "title": "Forza di Proiezione dal Mare", "text": ""}
{"id": "3988982", "revid": "1875018", "url": "https://it.wikipedia.org/wiki?curid=3988982", "title": "Mot (divinit\u00e0)", "text": "Mot, o anche Motu\"\", (in fenicio \ud802\udd0c\ud802\udd05\ud802\udd15, \"mwt\"; in ugaritico \ud800\udf8e\ud800\udf86\ud800\udf9a\ud800\udf86, \"mwtw\") era la divinit\u00e0 cananea del caos, della morte e del male.\"\" Il suo nome significa \"morte\". Era fratello di Ba'al, e asservito a Yahweh.\"\"\nIl mito.\nEl diede il mondo a Baal. Mot invidioso lo rub\u00f2 al fratello e lo cacci\u00f2 facendo venire l'inverno. Non rassegnato Baal, con l'aiuto di Anat, lo uccise."}
{"id": "3988983", "revid": "767487", "url": "https://it.wikipedia.org/wiki?curid=3988983", "title": "Ren\u00e9 Charrier", "text": ""}
{"id": "3988988", "revid": "36426", "url": "https://it.wikipedia.org/wiki?curid=3988988", "title": "Piazza Santa Barbara", "text": "La piazza Santa Barbara di Patern\u00f2, comune italiano della provincia di Catania, \u00e8 una delle principali piazze della citt\u00e0 siciliana, e una delle maggiori per estensione. Essa \u00e8 collocata nella parte ovest del territorio paternese, nel centro storico, a ridosso del colle.\nStoria e descrizione.\nUn tempo denominato \"Piano della Maddalena\", \u00e8 una delle pi\u00f9 antiche zone della citt\u00e0 etnea, poich\u00e9 sorse nella parte bassa gi\u00e0 nel XVI secolo, quindi circa un secolo prima dell'avvio delle opere di urbanizzazione, che spostarono gradualmente l'abitato della citt\u00e0 dalla rupe basaltica alla pianura sottostante.\nIl quartiere si svilupp\u00f2 attorno a una piccola chiesa intitolata a santa Maddalena, che dal 1583 fu intitolata a santa Barbara, compatrona della citt\u00e0 dal 1576, il cui culto era ospitato nell'odierna chiesa della Madonna dell'Itria. Il tempio, collocato nella parte centrale della piazza, sub\u00ec successive opere di ingrandimento fino al 1781, quando fu realizzato il prospetto. L'edificio d\u00e0 quindi il nome alla piazza e al quartiere in cui \u00e8 situato.\nLa piazza ha forma irregolare, ed oltre alla chiesa di Santa Barbara situata nell'ala est, vi sono concentrati altri edifici religiosi, la chiesa del Carmine, nella parte superiore, e la chiesa del Pantheon, nella parte inferiore. \nNel lato opposto alla Cattedrale, ovvero nell'ala ovest, sorge il Monumento ai Caduti in memoria dei militari paternesi della Prima guerra mondiale, costruito nel 1931. Fino all'anno precedente, vi era situata la fontana del Dio Simeto, realizzata nel 1908 dallo scultore Michele Cannav\u00f2, e poi demolita. Questo monumento sostitu\u00ec all'epoca una preesistente fontana di autore ignoto risalente presumibilmente al XIX secolo, situata invece nella parte centrale della piazza, andata poi in rovina a causa di incuria e vandalismo.\nPresenta degli spiazzi alberati, e oltre ai monumenti, la zona \u00e8 caratterizzata dalla presenza di edifici civili di modesto valore architettonico - riconducibile allo stile eclettico con elementi neoclassici - e svolge un importante ruolo nel traffico cittadino.\nLa strada prospiciente allo spiazzale della Cattedrale \u00e8 sufficientemente larga per consentire la circolazione a doppio senso di marcia nel tratto che conduce all'adiacente piazza Umberto I. La piazza inoltre, costituisce una delle principali zone di accesso alla \"collina storica\", poich\u00e9 nella sua parte inferiore apre la via Virgillito Bonaccorsi. Nella sua ala est, apre la via Monastero, dove \u00e8 situata la loggia dell'ex monastero dell'Annunziata, oggi biblioteca comunale, e nell'ala sud-est la via Santa Caterina. Il manto stradale \u00e8 realizzato in pietra lavica.\nNel corso degli anni ha subito diversi lavori che tuttavia non hanno comportato particolari modifiche tali da incidere significativamente sul suo aspetto, rimasto pressoch\u00e9 intatto."}
{"id": "3988989", "revid": "404338", "url": "https://it.wikipedia.org/wiki?curid=3988989", "title": "Solfato di protammina", "text": ""}
{"id": "3988995", "revid": "404338", "url": "https://it.wikipedia.org/wiki?curid=3988995", "title": "Protammina cloridrato", "text": ""}
{"id": "3988996", "revid": "1776051", "url": "https://it.wikipedia.org/wiki?curid=3988996", "title": "Alceo Pastore", "text": "Proveniva da un'agiata famiglia di Castiglione delle Stiviere e si laure\u00f2 in Legge nel 1881 all'Universit\u00e0 di Pisa. Fu eletto consigliere provinciale di Mantova il 4 agosto 1884, fu deputato nel periodo 1892-1919.\nLo zio Cesare fu senatore del Regno d'Italia e combatt\u00e9 sulle barricate di Milano del 1848.\nUomo politico e imprenditore, fu anche il primo presidente della \u201cSociet\u00e0 Operaia di Mutuo Soccorso\u201d di Casaloldo (1881-1886). Intrattenne fitta corrispondenza con il garibaldino e patriota Pietro Scaratti di Medole. Fu anche sindaco di Casaloldo, dimissionario nel 1920.\nBiografia politica.\nFiglio di Giovanni Battista Pastore e di Cecilia Fario, Alceo, dopo la laurea in legge all'Universit\u00e0 di Pisa, entra nel consiglio comunale di Castiglione delle Stiviere. Nel 1885 \u00e8 soprintendente alle scuole comunali, presidente della Congregazione di Carit\u00e0 e della Banda Musicale, e nel 1886 anche direttore del Monte di Piet\u00e0.\nPresidente della Societ\u00e0 operaia di Casaloldo dal 1881 al 1886 e del Circolo Concordia di Castiglione dal 1883 al 1887, presidente onorario o socio benemerito di moltissimi sodalizi popolari, come le societ\u00e0 operaie di Asola, Medole, Cavriana, Ceresara e il Circolo Democratico di Canneto sull'Oglio, dal 1886 al 1889 siede nel consiglio provinciale. Nel 1887 decide di stabilirsi a Roma per perfezionarsi negli studi legali e fare pratica forense, ma dopo la morte dello zio Cesare Pastore \u00e8 richiamato a casa.\nNel 1892, con la ricostituzione del collegio elettorale uninominale di Castiglione delle Stiviere, conquista la deputazione nazionale. Alceo viene confermato ininterrottamente fino alle elezioni del 1913. Non si ricandida nel 1919, quando \u00e8 introdotto lo scrutinio di lista e si adotta il metodo di voto proporzionale con il definitivo abbandono del collegio uninominale.\nIn Parlamento, come lo zio Cesare, anche Alceo milita nelle file liberal-radicali di Giuseppe Zanardelli, partecipando a tutte le vicende politiche del gruppo che alla Camera dei deputati non si disperde dopo la morte del \"leader\", avvenuta nel 1903, ma anzi fra il 1904 e il 1916 si struttura prima come gruppo dei Democratici Costituzionali, poi della Sinistra Democratica.\nLa lunga sequenza di rielezioni di Alceo attraverso congiunture politiche molto differenti fa pensare a una dinamica di stampo britannico nella quale il signore locale, il \"landlord\", \u00e8 il rappresentante designato della comunit\u00e0 e la scelta elettorale non fa che tradurre la deferenza sociale, costruita sulla ricchezza, in fiducia politica: un processo elettorale, dunque, come riconoscimento da parte della comunit\u00e0 di una \"leadership\" politica, strutturata economicamente e socialmente nella realt\u00e0 locale dell'Alto Mantovano.\nIl deputato zanardelliano sbarra costantemente la strada alla penetrazione elettorale socialista nell'Alto Mantovano, dove l'associazionismo artigiano e contadino permane in prevalenza sotto l'egemonia democratico costituzionale, a differenza dell'Oltrep\u00f2 Mantovano e della Sinistra Mincio, fulcro del movimento operaio socialista nella pianura padana. Il collegio di Castiglione \u00e8 significativamente l'unico fra i collegi mantovani a non essere mai stato conquistato, tra il 1892 e il 1913, dal Partito Socialista Italiano o dal partito Radicale Italiano, forze politiche egemoni nel resto della provincia.\nPer pi\u00f9 di trent'anni, se si considera anche il decennio di egemonia del deputato poi senatore Cesare Pastore, l'Alto Mantovano non esprime nessuna candidatura politica al Parlamento che non sia riconducibile direttamente o indirettamente alla famiglia Pastore.\nAlceo ha quindi ricevuto in eredit\u00e0 dalla famiglia, e in particolare dallo zio Cesare, non solo un ingente patrimonio fondiario, immobiliare e finanziario, ma anche e soprattutto un patrimonio politico, costituito da una tradizione di attivit\u00e0 filantropiche e di servizi resi alle comunit\u00e0 locali, e da reti politiche fondate sia su rapporti personali di clientela, sia sull'associazionismo popolare.\nL'appartenenza familiare \u00e8 un elemento determinante nella costruzione della stima sociale che \u00e8 alla base del potere notabilare, e la vicenda di Alceo Pastore costituisce un caso emblematico di \u201cpolitica in eredit\u00e0\u201d. Non a caso nel presentarlo agli elettori i suoi amici politici dipingono Alceo come portatore dei tratti tipici di una storia politico-familiare illustre e ben caratterizzata. Le sue qualit\u00e0 sono quindi quelle dell'intero gruppo parentale, vale a dire \u201cla bont\u00e0 di cuore, la fermezza di carattere ed il sommo disinteresse\u201d.\nSi spos\u00f2 il 17 agosto 1887, a Castiglione delle Stiviere, con Caterina Salodini (1869-1922), che gli diede i figli Cesare (1903) e Marta Cecilia (1898).\nCollabor\u00f2 con alcune riviste, firmando i suoi articoli come \"Bombix\", uno pseudonimo che si richiamava all'originaria attivit\u00e0 della famiglia Pastore: il \"bombix mori\" \u00e8 infatti il baco da seta."}
{"id": "3988998", "revid": "205197", "url": "https://it.wikipedia.org/wiki?curid=3988998", "title": "Suddivisioni delle Bahamas", "text": ""}
{"id": "3989002", "revid": "729019", "url": "https://it.wikipedia.org/wiki?curid=3989002", "title": "Get Down, Make Love", "text": "Get Down, Make Love \u00e8 una canzone dei Queen tratta dall'album del 1977 \"News of the World\".\nLa canzone.\nScritta da Freddie Mercury, \u00e8 una delle canzoni che fanno pi\u00f9 chiaramente riferimento al sesso del repertorio dei Queen. Introdotta nelle esibizioni live della band immediatamente dopo la sua uscita, rimane un elemento importante in esse fino alla fine dell'Hot Space tour del 1982, sebbene non sia mai stata eseguita interamente, fino ad essere ridotta alla parte iniziale e al ritornello come accompagnamento alla chitarra di Brian May.\nInoltre, gli effetti sonori psichedelici della canzone non sono stati prodotti da un sintetizzatore, ma dalla stessa chitarra di May con l'ausilio di un pedale Electroharmonix Frequency Analyzer, usato molto nelle esibizioni live. Insieme ai gemiti di Mercury, questi offrivano perci\u00f2 alla band l'opportunit\u00e0 di mostrare tutto il loro potenziale durante i concerti.\nCover.\nUna cover della canzone venne eseguita dai Nine Inch Nails ed inserita nel singolo \"Sin\" e pi\u00f9 tardi, nel 2010, ripresa da Pretty Hate Machine, mentre un'altra venne suonata dal chitarrista degli Extreme, Nuno Bettencourt, in alcuni dei suoi concerti solistici, il pi\u00f9 importante dei quali al Mad About Music a Londra nel 1998."}
{"id": "3989003", "revid": "6923", "url": "https://it.wikipedia.org/wiki?curid=3989003", "title": "Altyn-Tagh", "text": "Gli Altyn-Tagh (\u00abMontagne d'Oro\u00bb in turco), noti anche come Altun Shan, sono una catena montuosa situata nel nord-ovest della Cina che separa le regioni orientali del bacino del Tarim dall'altopiano del Tibet. La parte occidentale giace entro i confini dello Xinjiang, mentre quella orientale segna il confine tra Qinghai a sud e Xinjiang e Gansu a nord. Talvolta vengono chiamati, erroneamente, anche Astyn-Tagh, ma questo nome si riferisce unicamente a una parte della catena posta a sud del Lop Nor.\nGeografia.\nUna serie di catene montuose corre lungo il margine settentrionale dell'altopiano del Tibet. A ovest vi sono i monti Kunlun. All'altezza della parte centrale del bacino del Tarim, dove la catena di monti inizia a dirigersi verso nord, essa prende il nome di Altyn-Tagh, mentre i Kunlun continuano a dirigersi verso est; i due rami montuosi formano una specie di \u00abV\u00bb. All'interno di questa \u00abV\u00bb vi \u00e8 un gran numero di bacini endoreici. A est gli Altyn-Tagh terminano nelle vicinanze del Passo Dangjin, lungo la strada Dunhuang-Golmud, nell'estremit\u00e0 occidentale del Gansu; da questo punto in poi, la catena prende il nome di monti Qilian.\nLungo il margine settentrionale della catena montuosa correva la via principale della Via della seta, che dalla Cina vera e propria si dirigeva fino al bacino del Tarim e oltre. In passato gli Altyn-Tagh e i Qilian venivano chiamati talvolta Nan Shan (\u00abMontagne del Sud\u00bb), poich\u00e9 erano posti a sud della via principale. Nei pressi del margine occidentale degli Altyn-Tagh termina il Corridoio di Hexi, o Corridoio del Gansu, e la Via della Seta si divideva in due rami. Uno seguiva gli Altyn-Tagh lungo il lato meridionale del bacino del Tarim, mentre l'altro costeggiava il bacino lungo il lato settentrionale.\nNella parte sud-occidentale gli Altyn-Tagh raggiungono un'altezza di 6295\u00a0m, ma poi divengono alti in media 4000\u00a0m nella parte centrale, per poi alzarsi nuovamente fino a 5000\u00a0m in prossimit\u00e0 dei monti Qilian.\nBacini endoreici intermontani.\nAll'interno dell'area a forma di \u00abV\u00bb situata tra gli Altyn-Tagh e i Kunlun (che in questa zona prendono il nome di Arka-Tagh) \u00e8 situato un gran numero di bacini endoreici.\nNello Xinjiang sud-orientale, il principale di questi \u00e8 il bacino del Kumkol.\nI due laghi pi\u00f9 grandi di questo bacino sono l'Aqqikkol (posto a 37\u00b005\u2032N, 88\u00b025\u2032E, a 4250\u00a0m di quota) e l'Ayakkum (posto a 37\u00b030\u2032N\uff0c89\u00b030\u2032E a 3876\u00a0m di quota), entrambi salati. Questi due sono tra i pochi specchi d'acqua di una certa importanza presenti in questa regione, estremamente arida; la zona circostante \u00e8 protetta ufficialmente con il nome di Riserva Naturale degli Altun Shan.\nPi\u00f9 a est, nel Qinghai nord-occidentale, \u00e8 situato il pi\u00f9 vasto bacino del Qaidam, posto tra gli Altyn-Tagh e i Kunlun ed esteso fin quasi al margine orientale dell'altopiano del Tibet; gli Altyn-Tagh separano la parte centrale del bacino dal deserto di Kumtagh.\nVette principali.\nLe sei vette pi\u00f9 alte della catena sono l'Ak Tag (6748\u00a0m), il Sulamutag Feng (6245\u00a0m), il Yusupu Aleketag Shan (6065\u00a0m), l'Altun Shan (5830\u00a0m), il Muzluktag (5766\u00a0m) e il Kogantag (4800\u00a0m)."}
{"id": "3989005", "revid": "300067", "url": "https://it.wikipedia.org/wiki?curid=3989005", "title": "Torneo di pallacanestro maschile NCAA Division I 1982", "text": "Il Torneo di pallacanestro maschile NCAA Division I 1982 si disput\u00f2 dall'11 marzo al 29 marzo 1982. Si tratt\u00f2 della 44\u00aa edizione del torneo.\nVinsero il titolo i North Carolina Tar Heels allenati da Dean Smith, al secondo successo della loro storia. James Worthy venne eletto Most Outstanding Player.\nSquadre.\nLe squadre partecipanti furono 48, suddivise equamente in quattro Regioni: East, Mideast, Midwest, West."}
{"id": "3989006", "revid": "205197", "url": "https://it.wikipedia.org/wiki?curid=3989006", "title": "Suddivisioni di Barbados", "text": ""}
{"id": "3989011", "revid": "1214201", "url": "https://it.wikipedia.org/wiki?curid=3989011", "title": "Peter Magnusson", "text": "Carriera.\nClub.\nMagnusson cominci\u00f2 la carriera con la maglia dell'Hammarby Talang, formazione di sviluppo dell'Hammarby. Pass\u00f2 poi al Vasalund, prima di trasferirsi al Djurg\u00e5rden. Qui pot\u00e9 esordire nella Allsvenskan in data 6 luglio 2008: subentr\u00f2 a Mikael Dahlberg nel pareggio per 1-1 sul campo del Trelleborg. Emigr\u00f2 poi in Finlandia, dove vest\u00ec la maglia dell'HJK prima e del Klubi-04 poi (formazione riserve dell'HJK). Nel 2011 fu ingaggiato dai norvegesi del Sandefjord, per cui debutt\u00f2 in Adeccoligaen il 25 aprile, sostituendo Kristian Brix nella sconfitta per 4-2 in casa del Mj\u00f8ndalen. Il 16 maggio arriv\u00f2 la sua prima rete, in un'altra sconfitta per 4-2, stavolta contro il Nybergsund-Trysil. Il 7 agosto 2012, fu reso noto il suo trasferimento al Brage dove rimase per tre campionati e mezzo tra Superettan e Division 1. Dal 2016 \u00e8 tornato al Vasalund, una delle squadre in cui aveva gi\u00e0 militato, restandovi per un ultimo biennio."}
{"id": "3989015", "revid": "39224", "url": "https://it.wikipedia.org/wiki?curid=3989015", "title": "Ghiandola del Bartolini", "text": ""}
{"id": "3989020", "revid": "599013", "url": "https://it.wikipedia.org/wiki?curid=3989020", "title": "Macdonald Ndiefi", "text": "Carriera.\nClub.\nHa militato in vari sodalizi calcistici francesi.\nCon l'ASOA Valence ha disputato il Championnat de France de football D2 1996-1997, chiudendo la stagione al decimo posto finale.\nSuccessivamente ha giocato nel Poitiers, nel Chatellerault, nel Buxerolles ed infine nuovamente nel Poitiers.\nNazionale.\nHa disputato quattro incontri con la Nazionale di calcio del Camerun Under-20 nel Campionato mondiale di calcio Under-20 1995 svoltosi in Qatar, arrivando ai quarti di finale il 18 aprile persi contro l'Argentina."}
{"id": "3989024", "revid": "339392", "url": "https://it.wikipedia.org/wiki?curid=3989024", "title": "Ivan Benito Ruiz", "text": ""}
{"id": "3989031", "revid": "767487", "url": "https://it.wikipedia.org/wiki?curid=3989031", "title": "Motohiro Hata", "text": "Ha debuttato con l'etichetta discografica BMG Japan nel 2006 con il singolo .\nBiografia.\nMotohiro Hata \u00e8 il pi\u00f9 giovane dei tre fratelli. Si \u00e8 trasferito a Yokohama all'et\u00e0 di due anni ed ha iniziato a suonare la chitarra all'et\u00e0 di tre. Durante gli anni delle scuole medie, Hata inizia a scrivere canzoni, e durante le scuole superiori avvia la sua carriera di musicista a tempo pieno.\nNel 1999, si esibisce per la prima volta in un concerto, presso la F.A.D Yokohama live house, a seguito del rinvio di un musicista suo amico.\nNel 2004, pubblica un EP indipendente, intitolato . Nel 2006 ottiene un contratto con l'etichetta Augusta Records dopo essere riuscito ad attirare la loro attenzione. A luglio 2006 \u00e8 il primo artista ad esibirsi nel concerto \"Augusta Camp\". Il suo debutto avviene con il singolo .\nNel 2008 il suo singolo , entra nella top 20 della classifica Oricon, raggiungendo la quindicesima posizione. \"Kimi, Meguru, Boku\" viene utilizzato come sigla d'apertura della serie televisiva anime \"Itazura na Kiss\". In seguito, Hata avr\u00e0 numerosi singoli nella top 20 Oricon, oltre che due album nella top ten.\nNel 2010, il suo brano \"T\u014dmei Datta Sekai\" \u00e8 stato utilizzato come sigla d'apertura per l'anime \"\"."}
{"id": "3989034", "revid": "293377", "url": "https://it.wikipedia.org/wiki?curid=3989034", "title": "McDonald N'Diefi", "text": ""}
{"id": "3989040", "revid": "12222", "url": "https://it.wikipedia.org/wiki?curid=3989040", "title": "MJPEG", "text": ""}
{"id": "3989049", "revid": "2021629", "url": "https://it.wikipedia.org/wiki?curid=3989049", "title": "William Paley", "text": "Nell'opera \"Principles of Moral and Political Philosophy\" (1785) argoment\u00f2 a favore del vegetarianismo etico, sostenendo che l'intero genere umano potrebbe evitare di uccidere gli animali, dato che, a differenza di altre specie, ha la possibilit\u00e0 di vivere in buona salute senza nutrirsi di carne.\nPaley \u00e8 soprattutto noto per l\u2019introduzione dell\u2019analogia dell\u2019orologiaio per dimostrare l\u2019esistenza di Dio. Paley scrive che se viene ritrovato un orologio, \u00e8 pi\u00f9 ragionevole pensare che qualcuno l'abbia dimenticato e che sia stato fatto da un orologiaio, e non da forze naturali. \nPaley continua, sostenendo che la struttura complessa delle cose viventi e i notevoli adattamenti delle piante e degli animali richiedano un disegnatore intelligente."}
{"id": "3989054", "revid": "344646", "url": "https://it.wikipedia.org/wiki?curid=3989054", "title": "Irrigazione a spruzzo", "text": ""}
{"id": "3989055", "revid": "1573940", "url": "https://it.wikipedia.org/wiki?curid=3989055", "title": "Hypselodoris imperialis", "text": "Hypselodoris imperialis () \u00e8 un mollusco nudibranchio della famiglia Chromodorididae.\nDescrizione.\nCorpo color crema, tendente al bianco, mantello a base bianco crema con puntini gialli, con bordo blu scuro da cui dipartono alcune estensioni verso il centro del mantello. Queste estensioni presentano file di punti gialli all'interno. Piede bordato in blu scuro, con larghi punti gialli. Rinofori blu scuro, con linee bianche, ciuffo branchiale bianco con la parte terminale blu scuro.\nBiologia.\nSi nutre di spugne della specie \"Dysidea fragilis\" (Dysideidae).\nDistribuzione e habitat.\nSpecie rinvenibile nelle Hawaii e nelle Isole Marshall."}
{"id": "3989058", "revid": "599013", "url": "https://it.wikipedia.org/wiki?curid=3989058", "title": "Renato Paglianti", "text": "Carriera.\nNel 1913-1914 gioc\u00f2 nel Venezia, facendo da riserva a Silvio Stritzel. Funzionario della Banca Commerciale a Udine, gioca con l'Udinese. Dopo essere stato trasferito a Padova indossa la maglia dei biancoscudati per quattro stagioni. Gioca in Prima Categoria (una stagione) e in Prima Divisione (tre stagioni), disputando in totale 53 partite. Debutta il 7 novembre 1920 nella partita Hellas Verona-Padova (1-1). Gioca la sua ultima partita con i biancoscudati il 13 aprile 1924 in Padova-Sampierdarenese (5-0)."}
{"id": "3989062", "revid": "110157", "url": "https://it.wikipedia.org/wiki?curid=3989062", "title": "Centralismo organico", "text": "Il centralismo organico \u00e8 quella concezione del funzionamento del partito comunista elaborata da Amadeo Bordiga in contrapposizione al centralismo democratico introdotto da Lenin.\nIl concetto di centralismo organico si trova gi\u00e0 in due articoli di Bordiga del 1921, \"Partito e classe\" e \"Partito e azione di classe\". Si tratta di una concezione che vede nella societ\u00e0 comunista e nel partito comunista (che \u00e8 sua anticipazione) una struttura \"organica\" simile agli organismi viventi, dove le varie componenti cooperano e funzionano non obbedendo a decreti gerarchici o a meccanismi elettorali, bens\u00ec obbedendo e seguendo un \"programma genetico\" fondamentale in modo del tutto spontaneo e naturale, lavorando inoltre affinch\u00e9 le sempre presenti spinte individualistiche e patologiche vengano eliminate alla stregua della fisiologia biologica. Il centralismo organico \u00e8 stato pi\u00f9 volte paragonato al funzionamento di un organismo vivente, ma questo si forma in embrione, cresce, invecchia e muore; possiede organi differenziati, un cervello, un sistema nervoso, degli arti. L'organizzazione delle cellule viventi in un individuo animale non rappresenta ancora bene la dialettica e la dinamica del partito rivoluzionario. Questo si forma e si sviluppa secondo determinazioni pi\u00f9 complesse di quelle che permettono la vita individuale, perch\u00e9 alcune determinanti sono storiche, dipendono dalla maturit\u00e0 delle condizioni\u00a0\"sociali\", cosa alla quale l'organismo individuale \u00e8 assai poco sensibile.\nI fautori di questa concezione del partito e della societ\u00e0 comunista (in particolare coloro che si ispirano al pensiero di Amadeo Bordiga) ritengono che essa sia coerente con la dottrina marxista originaria.\nAlcune citazioni da \"Origine e funzione della forma partito\" possono aiutare a comprendere meglio la complessa concezione organica del partito comunista:\nDalla funzione del Partito di domani discendono le sue caratteristiche. Essendo la prefigurazione della societ\u00e0 comunista, esso non pu\u00f2 accettare un meccanismo, un principio di vita e di organizzazione, che sia legato alla societ\u00e0 borghese; deve realizzare la distruzione di questa societ\u00e0."}
{"id": "3989064", "revid": "1573940", "url": "https://it.wikipedia.org/wiki?curid=3989064", "title": "Hypselodoris pulchella", "text": "Hypselodoris pulchella () \u00e8 un mollusco nudibranchio della famiglia Chromodorididae.\nDistribuzione e habitat.\nSpecie rinvenibile nell'oceano Indiano, comune nel mar Rosso e nell'Africa orientale."}
{"id": "3989067", "revid": "110157", "url": "https://it.wikipedia.org/wiki?curid=3989067", "title": "T\u014dmei Datta Sekai", "text": " \u00e8 un brano musicale interpretato dal cantautore giapponese Motohiro Hata, pubblicato l'11 agosto 2010 come suo decimo singolo. Il brano \u00e8 stato utilizzato come settima sigla di apertura degli episodi dal 154 al 179 dell'anime \"Naruto Shippuden\". Il singolo \u00e8 arrivato alla tredicesima posizione della classifica Oricon dei singoli pi\u00f9 venduti in Giappone, vendendo 17.294 copie.\nTracce.\nDurata totale: 16:49"}
{"id": "3989070", "revid": "287204", "url": "https://it.wikipedia.org/wiki?curid=3989070", "title": "Pier Miranda Ferraro", "text": "Biografia.\nStudi\u00f2 al Conservatorio Benedetto Marcello di Venezia con Mirko Bonomi e al Conservatorio Giuseppe Verdi di Milano con Aureliano Pertile, debuttando nel 1951 al Teatro Nuovo della stessa citt\u00e0 ne \"La boh\u00e8me\".\nNel medesimo anno, ne \"L'osteria portoghese\" di Cherubini, esord\u00ec alla Scala, dove riapparve dal 58 al 60 e dal 70 al 72. Calc\u00f2 inoltre i palcoscenici dei pi\u00f9 importanti teatri italiani (Teatro dell'Opera di Roma, Maggio Musicale Fiorentino, Teatro San Carlo di Napoli, La Fenice di Venezia, Teatro Massimo di Palermo ecc,) ed europei (Royal Opera House di Londra, Parigi, Lisbona ed altri). Pur svolgendo la maggior parte della carriera in Europa, apparve anche in Nordamerica (New York City Opera, San Francisco Opera, Philadelphia) e Sudamerica (Buenos Aires).\nIl repertorio fu di tenore lirico-spinto e drammatico, includendo \"Otello\" (che fu uno dei titoli preferiti e che esegu\u00ec in circa 300 recite), \"Ernani\", \"Il trovatore\", \"La forza del destino\", \"Aida\", \"Don Carlo\", \"La Gioconda\", \"Turandot\", \"Tosca\", \"Carmen\"; un cenno particolare merita il ruolo di Gualtiero ne \"Il pirata\", eseguito alla Carnegie Hall nel 1958 accanto a Maria Callas.\nChiuse la carriera a Lecco nel 1981 con \"Otello\", cui segu\u00ec un incidente stradale che lo costrinse al ritiro. Successivamente svolse un'importante attivit\u00e0 di docente, in particolare per molti anni presso il conservatorio di Milano."}
{"id": "3989074", "revid": "310175", "url": "https://it.wikipedia.org/wiki?curid=3989074", "title": "Barbette", "text": ""}
{"id": "3989083", "revid": "135224", "url": "https://it.wikipedia.org/wiki?curid=3989083", "title": "Mattone di fango", "text": "Un mattone di terra \u00e8 un mattone non cotto nella fornace, costituito da una miscela di argilla, terra, sabbia e acqua, mescolata con un materiale legante come fibre di riso, di canne o di canapa. Solitamente i fabbricanti di questi mattoni usano una miscela umida rigida che lasciano asciugare al sole per 25 giorni.\nNelle regioni calde e secche dei deserti e delle steppe, dove \u00e8 disponibile poco legname per costruzioni e per alimentare il fuoco di una fornace per mattoni, i mattoni vengono generalmente cotti al sole. Questo ha come inconveniente che la loro vita utile \u00e8 ridotta a circa 30 anni, dopo di che cominciano a sbriciolarsi e spaccarsi fino a collassare. Una volta che un edificio crollava, erano necessari nuovi mattoni, e la nuova struttura veniva ricostruita sopra le macerie delle vecchie pareti di mattoni di terra cotti. Questo fenomeno \u00e8 la ragione principale per la quale molte antiche citt\u00e0 si trovano su dei piccoli monti noti come \"tell\". In alcuni casi, i costruttori di mattoni prolungavano la vita dei mattoni di terra collocando dei mattoni cotti in fornace oppure coprendo i mattoni di terra con un intonaco particolarmente ricco di calce, con propriet\u00e0 idrorepellenti.\nGli adobe sono un tipo di mattoni di terra utilizzati anche al giorno d'oggi per il risparmio di energia e sono un modo ambientalmente efficace per isolare una casa. Questo tipo di abitazione tende a rimanere fresca in estate e tiepida in inverno.\nBanco.\nLa Grande moschea di Djenn\u00e9, nel centro di Mali, \u00e8 la struttura pi\u00f9 grande del mondo in mattoni di terra. Come gran parte dell'architettura del Sahel, \u00e8 costruita con mattoni di terra chiamati \" Banco\": una miscela di pezzetti di terra e grano fermentato, utilizzabile sia per creare mattoni, sia da applicare su superfici come intonaco, che \u00e8 simile alla pasta a grandi linee. Tale intonaco deve essere riapplicato ogni anno.\nMondo antico.\nGli abitanti della Mehrgarh dell'Asia del Sud costruirono e vissero, in case di mattoni di terra tra il 7000-3300 a.C. Queste case erano in uso nel Medio Oriente durante il periodo Neolitico preceramico B. La Mesopotamia utilizzava mattoni seccati al sole nella costruzione di citt\u00e0 perch\u00e9 in genere questi mattoni sono stabili sui piano-convesso. Alcuni mattoni si sono formati in uno stampo quadrato e arrotondato in modo che il centro fosse pi\u00f9 spesso rispetto alle estremit\u00e0.\nNella civilt\u00e0 minoica nel sito di Cnosso sull'isola di Creta, vi \u00e8 la prova archeologica che mattoni seccati al sole sono stati utilizzati nel Neolitico (ad esempio nel 3400 a.C.).\nI mattoni di terra venivano usati con una certa frequenza nell'Antico Egitto, nell'epoca tolemaica e l'utilizzo dei mattoni di terra aument\u00f2 durante la colonizzazione romana.\nGli Egizi costruirono in pietra templi e dimore per l'eternit\u00e0 ma palazzi, citt\u00e0 e sovente cinte murarie vennero edificati con mattoni di fango estremamente deperibili nel tempo e l'intervento umano distrusse quasi tutto quello che restava perch\u00e9 i mattoni vennero usati per ampliare la superficie delle terre coltivabili della Valle essendo anche ottimi come fertilizzante.\nArchitettura di mattoni di terra cruda in Sardegna.\nUna tecnica abbastanza diffusa in tutta l'isola, anche se caratteristica di tutta la piana del Campidano.\nAttualmente sono visibili in quasi tutti i centri storici dei centri abitati sardi, in quanto l'usanza \u00e8 stata persa con l'introduzione dei blocchetti di cemento, molto pi\u00f9 resistenti e soprattutto meno costosi."}
{"id": "3989084", "revid": "48885115", "url": "https://it.wikipedia.org/wiki?curid=3989084", "title": "Sottomultiplo", "text": ""}
{"id": "3989094", "revid": "767487", "url": "https://it.wikipedia.org/wiki?curid=3989094", "title": "Osvaldo Gonz\u00e1lez", "text": ""}
{"id": "3989101", "revid": "599013", "url": "https://it.wikipedia.org/wiki?curid=3989101", "title": "Ad\u00edlson Lu\u00eds Anast\u00e1cio", "text": "Carriera.\n\u00c8 principalmente noto per la propria militanza in Japan Soccer League, a cui approd\u00f2 sul finire della carriera dopo aver militato in squadre di primo piano come il Ponte Preta e il Corinthians. Milit\u00f2 per tre stagioni nello Yamaha Motors ottenendo, nella stagione 1987-1988, l'inclusione nel miglior undici della Japan Soccer League e, nella stagione successiva, il titolo di capocannoniere del campionato."}
{"id": "3989102", "revid": "125063337", "url": "https://it.wikipedia.org/wiki?curid=3989102", "title": "Stefano Ianni", "text": "\u00c8 stato 300 del mondo in singolare nel giugno 2007, mentre \u00e8 stato 121 in doppio nell'agosto 2012.\nCarriera.\nSingolare.\nNel 1999 comincia la sua carriera, negli anni successivi partecipa a tornei futures quali Italia F18 e l'Italy F11 nel 2000, sempre grazie a delle Wild-card, ma ne esce sconfitto al primo turno.\nA luglio 2001 supera il primo turno al France F13 sconfiggendo Nicolas Devilder per 6-2 7-5 prima di venire eliminato dal francese Julien Couly per7-6 6-3.\nContinua a partecipare a vari futures e challenger, vince il Lithuania F2 sconfiggendo in finale sconfigge Andis Ju\u0161ka per 7-5 3-6 6-3.\nPartecipa anche al Croatia Open Umag dove al primo turno sconfigge Tejmuraz Gaba\u0161vili, giocatore tra i top-100 grazie a un ritiro sul 6-6, mentre al secondo turno perde contro Novak \u0110okovi\u0107 per 6-3 6-4.\nA fine 2006 \u00e8 numero 410 del mondo.\nL'anno successivo vince U.S.A. F10 sconfiggendo in finale l'italiano Adriano Biasella per 6-3 1-6 6-4.\nTenta le qualificazioni a tornei importanti quali la Rogers Cup e Wimbledon ma non riesce ad accedere ai tabelloni principali.\nNel 2007 \u00e8 stato capace di sconfiggere Ji\u0159\u00ed Van\u011bk per 6-3 2-0 rit. ed ha ottenuto il suo miglior ranking con la trecentesima posizione al mondo.\nNel 2008 vince il Lithuania F1 sconfiggendo in finale per 2-6 6-4 6-4 Tim Goransson, trionfa anche all'Italy F11 dove supera in finale per 3-6 6-3 6-4 Guillermo Hormaz\u00e1bal.\nPartecipa alle qualificazioni del Delray Beach International Tennis Championships ma viene sconfitto da Pavel Chekhov 6-3 7-5; e anche al SAP Open si arrende alle qualificazioni dove viene eliminato da Ryan Haviland.\nNel 2011 tenta nuovamente la qualificazione ad un torneo dell'Atp World Tour ma sia al BNP Paribas Open che a Delray Beach non riesce a uscirne vincitore.\nDoppio.\nNel 2004 partecipa a vari futures, vincendone due, in Svezia e Danimarca, in compagnia di Fabio Colangelo e di Bart Beks.\nL'anno successivo vince un futures assieme a Marco Crugnola.\nNel 2006 sono due i futures conquistati, insieme a Alberto Giraudo e Fabio Colangelo.\nFa il suo esordio nel circuito principale solo nel 2012 dove, assieme allo statunitense Denis Kudla, partecipa al Delray Beach International Tennis Championships. Non riescono a superare per\u00f2 il primo turno, vengono infatti sconfitti dalla testa di serie numero quattro, Mark Knowles - Xavier Malisse, per 6-4, 6-3."}
{"id": "3989113", "revid": "729019", "url": "https://it.wikipedia.org/wiki?curid=3989113", "title": "Marsilio da Carrara", "text": "Biografia.\nMarsilio nacque a Padova verso il 1294 da Pietro (detto Perenzano) fratello di Giacomo I, primo signore di Padova. La madre era Emidia, forse dei Fieschi.\nDopo la morte dello zio (1324), Marsilio gli succedette come Signore di Padova, anche se solo come rappresentante di Enrico, duca di Carinzia.\nNel 1328 cedette il potere a Cangrande, ma mantenne il titolo di vicario continuando a governare la citt\u00e0.\nDopo la morte di Cangrande, nel 1337 si accord\u00f2 con i fiorentini e con i veneziani che lottavano contro gli Scaligeri e pot\u00e9 cos\u00ec rientrare in possesso pieno della Signoria.\nDopo aver rafforzato le mura di Padova e fatto costruire un tratto completamente nuovo e dopo aver posto sotto assedio Monselice, dove le truppe scaligere si erano asserragliate per l'ultima difesa delle terre padovane, Marsilio, gi\u00e0 gravemente ammalato, fece nominare dal Consiglio padovano il cugino Ubertino come suo successore (10 marzo 1338) per spirare poi il 21 marzo 1338 a Padova.\nDopo la morte il corpo fu trasportato presso l'Abbazia di Santo Stefano e deposto nell'arca marmorea ancora affissa alla parete settentrionale della chiesa abbaziale.\nInsegne.\nAll'insegna dei da Carrara Marsilio aggiunse quella del suo personale cimiero, un leopardo \"maculato\" e banda bianca ricamata con ruote rosse alternate a code di ermellino.\nDiscendenza.\nMarsilio spos\u00f2 in prime nozze Bartolomea (?-1333) di Manfredo Scrovegni (fratello di Enrico) e in seconde nozze nel 1334 Beatrice da Correggio, figlia di Guido, ma da nessuno dei matrimoni nacquero figli. Marsilio ebbe quattro figlie naturali."}
{"id": "3989114", "revid": "1868812", "url": "https://it.wikipedia.org/wiki?curid=3989114", "title": "Doritos", "text": "Doritos \u00e8 un marchio di snack a base di farina di mais (tortilla chip) creato da Arch West e prodotto dal 1964 dalla societ\u00e0 americana Frito-Lay.\nStoria.\nNel 1955, all'apertura del parco divertimenti Disneyland, il fondatore della Fritos Elmer Doolin riusc\u00ec a convincere Walt Disney a permettergli di aprire il ristorante tex-mex \"Casa de Fritos\" (oggi \"Rancho del Zocalo \") all'interno dell'area tematica Frontierland. Tra le varie pietanze venivano servite anche le tortilla chip, le cui rimanenze venivano per\u00f2 buttate. Nel 1963 un venditore della ditta fornitrice, la Alex Foods, (oggi Don Miguel) sugger\u00ec di friggere questi scarti; la ricetta piacque molto agli avventori. L'anno successivo, il nuovo vicepresidente della Fritos, Archibald Clark West, visitando il ristorante not\u00f2 la popolarit\u00e0 di questi snack e fece un accordo con la Alex Foods per la messa a punto della ricetta e la successiva produzione in serie di queste tortilla chips. nel 1964 cominciarono le vendite di prova nella California meridionale; il successo commerciale convinse la Fritos, nel 1966 ad estendere la vendita a tutto il mercato nazionale e internalizzatre la produzione in una sua fabbrica a Tulsa. Nel 1967 venne ideata la prima versione alternativa, aromatizzata al gusto \"Taco\", seguita, nel tempo, da altre varianti.\nNel 1994 l'azienda ha speso 50 milioni di dollari per ridisegnare i Doritos per renderli pi\u00f9 grandi del 20% e pi\u00f9 sottili del 15%. La modifica del progetto \u00e8 il risultato di uno studio di due anni di ricerche di mercato che ha coinvolto 5.000 mangiatori di patatine. Il nuovo \"design\" della tortilla prevede gli angoli arrotondati per poterle mangiare pi\u00f9 facilmente e ridurre lo scarto risultante dagli angoli rotti. A ogni patatina \u00e8 stato dato anche pi\u00f9 condimento. Le patatine modificate sono state lanciate sul mercato con quattro gusti a partire dal gennaio 1995. Frito-Lay ha eliminato gli acidi grassi trans da tutte le variet\u00e0 di Doritos nel 2002. Lo stesso anno, il marchio Doritos ha cominciato ad attuare le regole di etichettatura richieste dalla Food and Drug Administration statunitense. Nel 2005 le vendite dei Doritos negli Stati Uniti sono diminuite del 1,7%. Per aumentare le vendite nel 2006, l'azienda ha lanciato diversi nuovi sapori, una nuova etichetta, e la pubblicit\u00e0 in pi\u00f9 bilingue. Il vice presidente di Frito-Lay, Joe Ennen ha descritto questo come il \"rebranding\" pi\u00f9 significativo per rilanciare Doritos in 38 anni di storia.\nIngredienti.\nLe patatine sono realizzate con farina di mais, olio vegetale e sale. Nelle versioni aromatizzate sono aggiunti aromi (naturali e artificiali) e coloranti. Nei Doritos prodotti per il mercato americano in genere non si utilizza caglio animale.\nVarianti.\nI Doritos sono venduti in diversi gusti in molti paesi del mondo. I primi Doritos da affiancare alla ricetta originale (oggi chiamata\"Toasted Corn\") uscirono nel 1967 ed erano al gusto di taco; successivamente furono aggiunte e rimosse diverse varianti.\nNel 1972 fu introdotto sul mercato il gusto formaggio al sapore nacho e alla panna acida e cipolla, che sono state sospese negli anni ottanta. Infine nel 1986 \u00e8 stato messo in commercio il sapore \"Ranch freddo\". Sono state prodotte anche cinque versioni di Doritos- Collisioni, che comprendono due gusti diversi nello stesso sacchetto. Queste variet\u00e0 sono Hot Wings, Zesty Taco, Habanero, Cheesy Enchilada e Pizza Cravers.\nNel 1990 sono state introdotte le Jumpin Jack Doritos al gusto di formaggio, successivamente rimosso. Nel 1997 \u00e8 stata introdotta sul mercato la patatina Nacho Spicy. Nel 2008 \u00e8 stato inventato un nuovo gusto: Mountain Dew. Nel 2009 Doritos ha messo in commercio alcuni nuovi sapori: Doritos late Night, Tacos a mezzanotte e last call Jalapeno. Nel 2010 Doritos ha lanciato sul mercato tre nuovi sapori piccanti: Blazin Jalapeno, Fiery Buffalo e Scorchin Habanero.\nMarketing.\nLe campagne pubblicitarie del marchio, hanno incluso molti spot televisivi caratterizzati da Avery Schreiber, Jay Leno e Landry.\nSponsorizzazioni.\nDoritos \u00e8 stato lo sponsor ufficiale per le stagioni 2002/2003 e 2003/2004 del Wolverhampton, squadra di calcio inglese che ha militato nella Premier League.\nCritiche.\nLa societ\u00e0 \u00e8 stata citata nel 2003 da Charles Grady, che sosteneva che la sua gola era stata danneggiata a forza di mangiare le Doritos. Secondo lui, la forma e la rigidit\u00e0 delle patatine le ha rese pericolose. Grady ha tentato di ammettere come prova uno studio condotto da un professore di chimica che calcol\u00f2 il modo migliore per deglutirle. La Corte Suprema della Pennsylvania ha stabilito che lo studio non ha rispettato gli standard scientifici e non poteva essere presentato come prova.\nCommercio del prodotto al livello internazionale.\nI principali mercati del marchio al livello internazionale sono:"}
{"id": "3989116", "revid": "282579", "url": "https://it.wikipedia.org/wiki?curid=3989116", "title": "Elenco dei reggimenti dell'Esercito Italiano", "text": ""}
{"id": "3989118", "revid": "767487", "url": "https://it.wikipedia.org/wiki?curid=3989118", "title": "Eternal Summer", "text": " \nEternal Summer (\"Sheng xia guang nian\") \u00e8 un film taiwanese del 2006 diretto da Leste Chen.\nTre studenti, due ragazzi e una ragazza, si trovano improvvisamente a sperimentar tutti i significati (sia positivi e vantaggiosi, che negativi ed insidiosi) dell'amore, intriso di desiderio ma ostacolato da un senso profondo d'amicizia che non si vuol deludere.\nTrama.\nLa storia narra inizialmente di due amici incontratisi nei primi anni d'infanzia; uno diligente e l'altro arrogante ed insofferente alla disciplina. Nonostante le loro profonde differenze caratteriali, sanno benissimo che posson sempre contar per qualsiasi cosa abbisognino l'uno sull'altro.\nJonathan, studente modello, vive in una cittadina sulle sponde del mare a sud dell'isola di Taiwan: quando ancora frequentava le elementari gli venne chiesto dal maestro di badar ed occuparsi del vicino di banco ribelle ed indisciplinato Shane. Quella che all'inizio pareva esser solo una costrizione e un'incombenza un po' noiosa, col tempo si tramuta in una calda amicizia: dieci anni dopo Jonathan sta proseguendo con eccellenti risultati gli studi accademici, mentre Shane sta seguendo la sua vocazione sportiva sui campi di basket.\nCarrie \u00e8 una bella ragazza che giunge da Hong Kong, dopo un aspro litigio col padre, per andar ad abitar assieme alla madre; si trasferisce nella stessa scuola frequentata anche da Jonathan. Fa presto amicizia con questo ragazzo posato, serio e responsabile, ed un giorno si mettono d'accordo per andar a fare una gita fino a Taipei: la sera stessa tenta di sedurlo in una squallida stanza d'un albergo decrepito ma, vista la reazione sconvolta di Jonathan, non porta a fine il suo proposito di passar la notte insieme dentro lo stesso letto.\nSi mettono invece a parlar e, una confidenza dietro l'altra, la ragazza si convince sempre pi\u00f9 che il suo bel Jonathan sia invece realmente innamorato del suo miglior amico di sempre, questo Shane che lei ancora non ha mai veduto: le osservazioni e i commenti di Jonathan su Shane le lascian sempre pi\u00f9 supporre che lui sia effettivamente gay.\nCarrie giunge poi a conoscer anche il \"famoso\" Shane, lo incontra tramite la comune amicizia con Jonathan, e sembra che questi subito dimostri un forte interesse per la ragazza. Nonostante i suoi dubbi iniziali (Shane non sembra poi cos\u00ec affidabile e maturo, di certo imparagonabile rispetto a Jonathan) Carrie accetta l'offerta di diventar a tutti gli effetti la sua ragazza, ma a condizione che lui riesca ad entrar all'universit\u00e0: deve cos\u00ec darsi da fare e riprender gli studi abbandonati gi\u00e0 da alcuni anni.\nPi\u00f9 tardi, al momento d'effettuar il test per gli esami d'ammissione alla facolt\u00e0 prescelta, Shane s'accorge che Jonathan non s'\u00e8 presentato: l'amico \u00e8 difatti in piena crisi d'identit\u00e0 sessuale. Shane fa del suo meglio per mantener segreta la relazione che ha iniziato con Carrie, non vuole ferire l'amico e rovinar una cos\u00ec bella amicizia per una cosa del genere: vuole tutelare i sentimenti e il rapporto sia con l'uno che con l'altra (volendo evitare di perdere l'amico a causa di una ragazza, ma senza farsi soggiogare dall'amicizia ed impedirsi nuove esperienze).\nPer\u00f2 nonostante tutti i suoi sforzi, la verit\u00e0 infine viene a galla, la resa dei conti con l'amico d'una vita s'avvicina: tutti e tre i protagonisti si troveranno costretti a riveder le proprie posizioni, a cercar una conciliazione fra rapporto amicale e desiderio amoroso. Una nuova consapevolezza emerger\u00e0 al termine di questa approfondita \"autoanalisi\" e ci\u00f2 finir\u00e0 per mostrar le loro reciproche relazioni in una luce totalmente nuova."}
{"id": "3989119", "revid": "118727529", "url": "https://it.wikipedia.org/wiki?curid=3989119", "title": "Natsuiro kiseki", "text": " \u00e8 una serie televisiva anime prodotta dallo studio Sunrise e diretta da Seiji Mizushima. La serie \u00e8 iniziata il 6 aprile 2012 sulla rete MBS. Un adattamento manga illustrato da Tatsuhiko \u00e8 iniziato ad essere serializzato sulla rivista \"Young Gangan\" della Square Enix's nel gennaio 2012.\nTrama.\nPresso un templio shintoista, c'\u00e8 una grossa roccia, intorno al quale esiste una leggenda. Si dice infatti che se quattro amici si riuniscono intorno alla roccia e tutti e quattro esprimono lo stesso desiderio, esso diventer\u00e0 realt\u00e0. Quattro amiche, Natsumi, Saki, Yuka e Rinko, decidono di riunirsi intorno alla roccia, cos\u00ec come facevano quando erano bambine, e scoprono che quella roccia \u00e8 davvero in grado di esaudire i desideri.\nMedia.\nManga.\nUn adattamento manga basato sull'anime \u00e8 serializzato sulla rivista \"Young Gangan\" Square Enix a partire dal 20 gennaio 2012. Il manga \u00e8 illustrato da Tatsuhiko. Il primo volume \"tank\u014dbon\" sar\u00e0 pubblicato il 25 maggio 2012.\nAnime.\nLa serie televisiva anime di \"Natsuiro kiseki\" \u00e8 prodotta dallo studio Sunrise e diretta da Seiji Mizushima. La colonna sonora della serie \u00e8 curata da Nijine e Masumi It\u014d. Le trasmissioni della serie sono iniziate il 6 aprile 2012 su MBS."}
{"id": "3989129", "revid": "767487", "url": "https://it.wikipedia.org/wiki?curid=3989129", "title": "Braulio Leal", "text": ""}
{"id": "3989140", "revid": "247222", "url": "https://it.wikipedia.org/wiki?curid=3989140", "title": "Sauvignon rosso", "text": ""}
{"id": "3989141", "revid": "96758", "url": "https://it.wikipedia.org/wiki?curid=3989141", "title": "Vonovia Ruhrstadion", "text": "Il Vonovia Ruhrstadion \u00e8 uno stadio calcistico di Bochum, in Germania; ospita le partite casalinghe del VfL Bochum.\nLo sponsor \u00e8 la societ\u00e0 immobiliare tedesca Vonovia. Nella sua storia \u00e8 stato conosciuto anche come \"rewirpowerSTADION\", \"Ruhrstadion\" e prima ancora come \"Stadion an der Castroper Stra\u00dfe\"; inaugurato nel 1911, \u00e8 stato pi\u00f9 volte rimodernato.\nLo stadio ha ospitato la finale del campionato europeo di calcio Under 21 del 2004, vinta dall'Italia per 3-0 contro la Serbia &amp; Montenegro."}
{"id": "3989143", "revid": "827882", "url": "https://it.wikipedia.org/wiki?curid=3989143", "title": "Lo spaventapasseri (serie televisiva)", "text": "Lo spaventapasseri (\"Worzel Gummidge\") \u00e8 una serie televisiva britannica in 31 episodi trasmessi per la prima volta nel corso di 4 stagioni dal 1979 al 1981. \u00c8 basata sui romanzi di Barbara Euphan Todd pubblicati dal 1936 al 1963.\nHa avuto un seguito, \"Worzel Gummidge Down Under\" (1987-1989, 22 episodi).\n\u00c8 una serie d'avventura a sfondo fantastico destinata a un pubblico di famiglie e incentrata sulle vicende di Worzel Gummidge, uno spaventapasseri che prende vita, interpretato da Jon Pertwee.\nPersonaggi e interpreti.\nGuest star.\nTra le guest star: Cherry Morris, John Le Mesurier, Hilary Mason, Clifford Parrish, Beatrix Mackie.\nProduzione.\nLa serie, ideata da Keith Waterhouse e Willis Hall, fu prodotta da Southern Television e girata nell'Hampshire in Inghilterra. Le musiche furono composte da Neil Cameron, George Evans e Denis King. Il regista \u00e8 James Hill (29 episodi, 1979-1981).\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa nel Regno Unito dal 25 febbraio 1979 al 31 luglio 1981 sulla rete televisiva Southern Television. In Italia \u00e8 stata trasmessa sulla Rete 1 con il titolo \"Lo spaventapasseri\".\nAlcune delle uscite internazionali sono state:"}
{"id": "3989147", "revid": "287204", "url": "https://it.wikipedia.org/wiki?curid=3989147", "title": "Mexica (disambigua)", "text": "I Mexica (Nahuatl: \"M\u0113xihcah\", singolare \"M\u0113xihcatl\") o Mexicas \u2014 meglio noti come Aztechi nella storiografia occidentale \u2013 furono una delle grandi civilt\u00e0 precolombiane, la pi\u00f9 florida e viva al momento del contatto con gli Spagnoli.\nMexica pu\u00f2 anche riferirsi a:"}
{"id": "3989148", "revid": "46931", "url": "https://it.wikipedia.org/wiki?curid=3989148", "title": "Worzel Gummidge", "text": ""}
{"id": "3989154", "revid": "1543377", "url": "https://it.wikipedia.org/wiki?curid=3989154", "title": "Club Atl\u00e9tico Ituzaing\u00f3", "text": "Il Club Atl\u00e9tico Ituzaing\u00f3 \u00e8 una societ\u00e0 calcistica argentina con sede nella citt\u00e0 d'Ituzaing\u00f3, fondato nel 1912. I suoi colori sono il verde e il bianco. Al 2012 milita in Primera D Metropolitana, la quinta serie del campionato argentino. La posizione pi\u00f9 alta mai raggiunta fu il 17\u00ba posto nella Primera B Nacional 1992-1993."}
{"id": "3989156", "revid": "729019", "url": "https://it.wikipedia.org/wiki?curid=3989156", "title": "Attilio Imolesi", "text": "Biografia.\nDopo aver fatto il meccanico d'automobili, agli inizi del primo conflitto mondiale si arruol\u00f2 volontario e fece domanda per la scuola di pilotaggio alla fine del 1915. Fu assegnato da soldato alla Sezione Difesa Rimini-Riccione per contrastare le incursioni degli idrovolanti austro-ungarici, ma sebbene questo lo portasse a prestare servizio in retrovia e a pochi chilometri da casa, chiese di raggiungere il fronte e fu trasferito nel novembre 1916 alla 79\u00aa Squadriglia. Promosso caporale, il 26 aprile 1917 a bordo del suo Nieuport 17 matricola 2142 abbatt\u00e9 il suo primo avversario in uno scontro nel cielo di Gradisca, combattendo al fianco di Francesco Baracca. Un mese pi\u00f9 tardi, il 26 maggio, perse di vista in una nube su Nabresina il biposto che stava scortando e venne colpito dall'antiaerea: con il motore spento riusc\u00ec a riguadagnare le coste italiane e ad atterrare in emergenza in una palude.\nDopo alcuni scontri senza esito il sottufficiale ottenne due vittorie il 26 settembre presso Asiago, abbattendo un biposto Hansa-Brandenburg C.I austroungarico della Flik 21. Il 13 dicembre 1917 ottenne la sua quarta vittoria nel cielo di Ghertele in coppia con il suo compagno Ciotti ed il tenente Andrea Costantini, della 2\u00aa Sezione SVA, e sempre insieme a Ciotti l'11 gennaio seguente presso Crosara ottenne il suo quinto abbattimento ed il conseguente titolo di \"asso\"; il suo sesto ed ultimo successo fu ottenuto il 14 gennaio 1918 sulla Valstagna, ma il 14 marzo il suo Nieuport 27 precipit\u00f2 durante un volo a bassa quota, forse per il cedimento dell'attacco della pedaliera. Imolesi urt\u00f2 con il capo contro la culatta della mitragliatrice e mor\u00ec all'ospedale di Marostica dove era stato portato privo di conoscenza."}
{"id": "3989157", "revid": "767487", "url": "https://it.wikipedia.org/wiki?curid=3989157", "title": "Mat\u00edas Guti\u00e9rrez", "text": "Carriera.\nClub.\nCon il Colo Colo ha esordito in prima squadra giocando una partita nel campionato 2012.\nNazionale.\nHa esordito in Nazionale il 21 dicembre 2011 nell'amichevole Cile-Paraguay (3-2)."}
{"id": "3989158", "revid": "830939", "url": "https://it.wikipedia.org/wiki?curid=3989158", "title": "Gleb Struve", "text": "Biografia.\nOriginario di San Pietroburgo, si un\u00ec all'esercito di volontari nel 1918. Nello stesso anno fugg\u00ec in Finlandia, poi in Inghilterra, dove segu\u00ec corsi di studi presso il Balliol College di Oxford fino al 1921. Fu l\u00ec che incontr\u00f2 Vladimir Nabokov, con il quale rimase in rapporti amichevoli e regolarmente corrisposto fino alla morte del romanziere. Struve ha lavorato come giornalista a Berlino tra il 1921-1924 ed a Parigi fino al 1932.\nNel 1932, Struve ha sostituito Dmitrij Petrovi\u010d Mirskij alla Scuola di Studi Slavi presso University College London (UCL), per trasferirsi, poi, presso la University of California di Berkeley . Il numero di pubblicazioni di Struve si aggira intorno alle 900 opere, tra cui molte importanti edizioni di opere di grandi autori russi che erano stati vietati in Unione Sovietica , come Anna Achmatova, Nikolai Gumilev, Marina Cvetaeva, e Osip Mandel'stam."}
{"id": "3989161", "revid": "158913", "url": "https://it.wikipedia.org/wiki?curid=3989161", "title": "Henry S. Salt", "text": ""}
{"id": "3989166", "revid": "228587", "url": "https://it.wikipedia.org/wiki?curid=3989166", "title": "Levriero ungherese", "text": "Il levriero ungherese oppure Magyar ag\u00e1r \u00e8 una razza canina di origine ungherese riconosciuta dalla FCI (Standard N. 240, Gruppo 10, Sezione 3).\nIl suo nome in lingua ungherese significa letteralmente \"levriero dei Magiari\", l'antico popolo, fondatore del Regno d'Ungheria, che selezion\u00f2 la razza incrociando con i levrieri mediorientali i propri cani da caccia.\nIl levriero ungherese ha temperamento tendenzialmente tranquillo anche se un po' diffidente. Fisicamente, \u00e8 cane dotato di grande velocit\u00e0 e buona resistenza, adatto alla caccia di animali veloci ma anche alla corsa nei cinodromi. Pu\u00f2 anche essere un buon cane da guardia. La razza ha comunque, ad oggi, uno scarso bacino di diffusione.\nStoria.\nCome tutti i levrieri, anche l'ungherese deriva dagli slanciati cani da caccia a vista del Medioriente (v. \"Saluki\"). Differentemente da razze quali il \"greyhound\", per\u00f2, il levriero ungherese non pu\u00f2 essere considerato un diretto discendente degli antichi levrieri avendo pesantemente risentito dell'incrocio con altre razze canine quali, forse, il vizsla.\nNel XV secolo, quando i Carpazi iniziarono a subire in modo sempre pi\u00f9 sistematico la pressione dell'Impero ottomano, i levrieri magiari iniziarono ad essere apprezzati anche dai turchi, tanto che il loro sultano incaric\u00f2 una speciale divisione dei suoi giannizzeri (\"Za\u011farci Ortasi\") di custodire, addestrare ed allevare per suo conto questi animali. Contemporaneamente al Turco, anche i grandi signori dell'Europa cristiana iniziarono ad importare i validi cani da caccia ungheresi: se ne servivano, a titolo di esempio, i Gonzaga signori di Mantova, che li vollero raffigurati negli affreschi del maestro Andrea Mantegna nella \"Camera degli Sposi\" del Castello di San Giorgio."}
{"id": "3989169", "revid": "1318658", "url": "https://it.wikipedia.org/wiki?curid=3989169", "title": "Archivio arcivescovile di Lucca", "text": "L'Archivio arcivescovile di Lucca costituisce una delle principali raccolte, a livello internazionale, di documenti di propriet\u00e0 ecclesiastica. In particolare conserva la pi\u00f9 ricca raccolta di documenti altomedievali d'Europa. Per questo e per altra documentazione di eccezionale rarit\u00e0 \u00e8 stato inserito dall'UNESCO nel Registro internazionale Memoria del mondo.\nPatrimonio.\nL'Archivio arcivescovile conserva ben 1800 documenti anteriori all'anno Mille e soprattutto 156 pergamene longobarde. La collezione costituisce la pi\u00f9 abbondante raccolta di documenti di et\u00e0 altomedievale ancora esistenti in Europa, che rappresenta circa la met\u00e0 dei documenti di tale epoca esistenti al mondo e quindi essa \u00e8 un riferimento obbligato per gli studiosi. \nIl fondo Diplomatico \u00e8 composto da circa tredicimila pergamene (tra cui quelle longobarde), la pi\u00f9 antica delle quali \u00e8 dell'anno 685. Si tratta di documenti redatti da molti notai religiosi e laici.\nL'Archivio conserva inoltre atti di natura pastorale-ecclesiastica (cancelleria) dal 1300 ad oggi, duplicati di atti di nascita, matrimonio e morte dal 1740 a oggi e la Mensa arcivescovile, che raccoglie la documentazione relativa al patrimonio immobiliare dell'Arcivescovado. Esiste poi un archivio segreto composto dai verbali dei processi del Tribunale Ecclesiastico, sia di natura civile che penale, celebrati a Lucca dal XIV al XVIII secolo. Si noti che nella Repubblica di Lucca non esisteva il tribunale dell'Inquisizione: per sua natura il Tribunale Ecclesiastico, di cui nell'Archivio sono i documenti, non giudicava i laici ma solo gli ecclesiastici. \nSede.\nA partire dal secolo VIII, l'Archivio arcivescovile di Lucca ha sempre avuto sede nel palazzo del Vescovo, presso la cattedrale di San Martino. L'Archivio arcivescovile \u00e8 aperto a studiosi e ricercatori da settembre a giugno.\nPersonale scientifico.\nIl direttore scientifico dell'Archivio \u00e8 il mons. Sergio Pagano, che \u00e8 anche prefetto dell'Archivio segreto vaticano.\nNote storiche.\nL'Archivio \u00e8 stato, negli ultimi tre secoli, frequentato da studiosi di tutto il mondo tra cui si ricordano Jean Mabillon, Ludovico Antonio Muratori, Salvatore Bongi, Ugo Enrico Paoli, Antonio Maria Lupi, Luigi Schiaparelli, Theodor Mommsen, Elias Avery Lowe, Franz Steffens, Louis Duchesne e Paul Fridolin Kehr."}
{"id": "3989171", "revid": "1886285", "url": "https://it.wikipedia.org/wiki?curid=3989171", "title": "Centesimino", "text": "Il Centesimino \u00e8 un vitigno a bacca nera autoctono delle colline di Faenza in provincia di Ravenna, semi aromatico, iscritto al Registro Nazionale delle variet\u00e0 di viti con decreto del 7 maggio 2004 . Nella localit\u00e0 di Oriolo dei Fichi, zona storica di maggior coltivazione, gi\u00e0 a partire dagli anni '30 era riconosciuto con il nome di Savign\u00f4n Rosso.\nDiffusione.\nIl Centesimino \u00e8 oggi coltivato prevalentemente nelle colline tra le province di Ravenna e Forl\u00ec Cesena, sulla prima collinare del faentino, nella zona di Oriolo dei Fichi e nel suo areale circostante.\nStoria.\nCi sono fonti scritte che attestano la presenza di questo vitigno fin dagli anni \u201860: raccontano che i numerosi impianti messi a dimora in quel periodo nella zona di Oriolo dei Fichi derivavano da piantate precedenti, a loro volta realizzate con il materiale reperito da un vigneto presente nel \u201cPodere Terbato\u201d di propriet\u00e0 del signor Pietro Pianori, detto Centesimino (da cui il nome del vitigno, in onore del primo viticoltore che ne inizi\u00f2 l'allevamento).\nSi dice che le marze utilizzate in questo podere fossero state prelevate da una longeva vite del giardino di un palazzo nel centro di Faenza, da una pianta scampata alla fillossera per la sua privilegiata posizione entro le mura di una settecentesca residenza nobiliare: questa ipotesi \u00e8 avvalorata anche dal fatto che negli anni \u201830, nel faentino, erano presenti ancora molti vigneti seriamente compromessi dal patogeno e che la ricostruzione fu rimandata al secondo dopoguerra.\nAllora, qualcuno sosteneva che queste viti fossero arrivate in Romagna dalla Spagna e a supporto di questa origine si indicava la presenza, in alcuni vigneti, di viti denominate Alicante (\u201cAlicante del Faentino\u201d) coltivate insieme al \u201cSavign\u00f2n Rosso\u201d.\nGi\u00e0 da quegli anni si cominci\u00f2 a valorizzare questo vitigno: inizialmente, appurata la qualit\u00e0 dei vini ottenuti da queste uve e constatato l'interesse dei viticoltori dell'area collinare interessata, fu avviata una serie di valutazioni finalizzate alla sua caratterizzazione. \nPrima di tutto si misero a confronto Centesimino (biotipo dell'\u201dAlicante del Faentino\u201d) e Alicante (Cannona, Tocai Rosso e Grenache): alcuni campioni furono inviati presso i laboratori dell'Istituto sperimentale per la viticoltura di Conegliano Veneto, per la determinazione del profilo isoenzimatico, da confrontare con quello dei vitigni iscritti al Registro nazionale: ne deriv\u00f2 che quello dell'autoctono faentino era molto diverso da quello di Tocai Rosso, Cannonau e Grenache, mentre era uguale ai profili di Aglianicone, Barsaglina, Cesanese comune, Ciliegiolo, Franconia, Montepulciano e Moscato di Scanzo.\nIn un secondo momento fu poi possibile distinguere questi sette vitigni da quello oggetto di studi tramite confronti ampelografici e analisi del Dna eseguite presso l'Istituto Agrario di San Michele all'Adige. In questo modo si stabil\u00ec che il Centesimino era una variet\u00e0 a s\u00e9 stante, non ancora iscritta al Registro nazionale delle variet\u00e0 di vini.\nLa prima ed ufficiale produzione \u00e8 avvenuta nel 1996 ed attualmente sono otto le aziende produttrici e ben oltre quaranta i piccoli viticoltori privati, per un totale di circa 45.000 bottiglie all'anno.\nCaratteristiche.\nCaratteristiche ampelografiche.\nLa foglia del Centesimino \u00e8 medio-grande, pentagonale, penta lobata, con pagina superiore di colore verde scuro e mediamente bollosa.\nI denti hanno lati tendenzialmente rettilinei, talora leggermente convessi. Il seno peziolare \u00e8 a lobi sovrapposti, con base a V, senza particolarit\u00e0.\nNella pagina inferiore \u00e8 presente un leggero tomento aracnoideo tra le nervature; su queste ultime sono presenti radi peli dritti.\nIl grappolo a maturit\u00e0 \u00e8 medio piccolo, piramidale e mediamente compatto. Gli acini sono sferici e di media grossezza.\nLa buccia \u00e8 mediamente pruinosa e di colore blu-nero. La polpa \u00e8 tendenzialmente molle, non colorata e senza sapori particolari.\nCaratteristiche organolettiche.\nUna caratteristica del vino ottenuto dalle uve di Centesimino \u00e8 la conservazione di un buon livello di acidit\u00e0 del mosto anche nella stagione avanzata; si ottiene un prodotto ben strutturato e in grado di sostenere anche un certo invecchiamento.\nVisivamente si presenta con un bel colore rosso rubino cupo, intenso con riflessi violacei se giovane, mentre presenta brillanti sfumature granate se evoluto di 6-8 anni.\nAll'olfatto sono stati individuati numerosi descrittori, fra i quali il fioreale (linalolo, fiori d'arancio, rosa, viola), speziato (anice, liquirizia), fruttato (bacche rosse, mora, lampone, cassis, fragola, ciliegia), caramellizzato e vaniglia.\nAl gusto, il Centesimino \u00e8 secco, dotato di una sottile freschezza dalla giusta tannicit\u00e0, netta e palese, ma mai aggressiva.\nEvidenzia una buona struttura e un buon equilibrio, tanto che l'acidit\u00e0 e l'astringenza non sono percepite come caratteri aggressivi; la morbidezza \u00e8 ottimale se maturo.\nPossiede note complesse ed evolute di confettura di frutti di bosco e prugna cotta; \u00e8 un vino sottilmente speziato e dal delicato retrogusto amarognolo tale da lasciare il palato pulito.\nPossiede infine una elevata persistenza gusto-olfattiva.\nEsigenze ambientali e colturali.\nA parit\u00e0 di condizioni ambientali e di gestione, il Centesimino presenta una vigoria leggermente inferiore a quella del Sangiovese e, sempre rispetto a questa variet\u00e0, anche la produzione \u00e8 inferiore a causa della minore fertilit\u00e0 delle gemme basali e della minore dimensione del grappolo.\nUn'altra caratteristica \u00e8 un germogliamento leggermente posticipato rispetto a quella di altri vitigni, che gli consente di sfuggire pi\u00f9 facilmente ad eventuali gelate tardive. Evidenzia infine una certa sensibilit\u00e0 alla peronospora, mentre non \u00e8 particolarmente sensibile ai marciumi.\nLa buona tolleranza all'appassimento sulla pianta permette di posticipare la raccolta e di produrre interessanti vini passiti: si ottengono bicchieri di ottima finezza ed eleganza.\nAbbinamenti consigliati.\nNella versione base, il Centesimino si abbina con antipasti all'italiana cio\u00e8 salumi grassi e saporiti accostati alla piadina romagnola, con primi piatti a base di salse rosse di carni, seconde portate decise di carni al forno o grigliate, nonch\u00e9 con formaggi non troppo stagionati.\nNella versione affinata in barrique, si accosta perfettamente a grandi arrosti di carni importanti, di selvaggina da pelo, a formaggi a pasta dura molto stagionati, ricchi di gustosit\u00e0.\nInfine, nella versione passito, sono da preferire gli abbinamenti con dolci a base di cioccolato fondente."}
{"id": "3989175", "revid": "647919", "url": "https://it.wikipedia.org/wiki?curid=3989175", "title": "Magyar Agar", "text": ""}
{"id": "3989176", "revid": "767487", "url": "https://it.wikipedia.org/wiki?curid=3989176", "title": "Jorge Romo Salinas", "text": ""}
{"id": "3989177", "revid": "307923", "url": "https://it.wikipedia.org/wiki?curid=3989177", "title": "Crysis 3", "text": "Crysis 3 \u00e8 un videogioco sparatutto in prima persona sviluppato da Crytek e pubblicato da Electronic Arts per PlayStation 3, Xbox 360 e Microsoft Windows.\nTrama.\nLa vicenda di Crysis 3 \u00e8 ambientata nel 2047, 24 anni dopo le avventure di Alcatraz a New York in \"Crysis 2\". Nel lasso di tempo che separa i due capitoli della saga, la citt\u00e0, devastata e spopolata dall'invasione dei Cef e dal loro virus alieno, \u00e8 stata messa in quarantena dalla C.E.L.L., che vi ha costruito sopra una gigantesca ed avanzatissima cupola chiamata New York's Liberty Dome, progettata per contenere i (pochi) Cef sopravvissuti al virus anti-alieno di Alcatraz e per sfruttarne le tecnologie per produrre energia pulita ed illimitata. La C.E.L.L., oramai indipendente dalla Hargreave-Rush Biochemical, inizia a fornire questa energia a tutto il mondo, a prezzi esorbitanti che l'umanit\u00e0 non pu\u00f2 permettersi. La gente si indebita fino al collo ed \u00e8 perci\u00f2 costretta ad entrare nel programma \"Lavora per il Debito\", mettendosi al totale servizio della C.E.L.L., che riesce cos\u00ec ad insediarsi a Washington D.C. ed a controllare tutto il mondo. Prophet (\"installato\" nel corpo di Alcatraz dalla Nanotuta 2.0 e tornato cos\u00ec in vita al termine di \"Crysis 2\") viene invece (subito dopo gli eventi del precedente capitolo) catturato e mantenuto in animazione sospesa dalla C.E.L.L. Durante il suo lungo sonno, Prophet ha una visione del futuro, indottagli mediante il legame mentale che la Nanotuta ha con il Cef Alfa (il leader dell'alveare Cef, ancora in vita da qualche parte sul pianeta), dalla stessa creatura: in tale visione, Prophet, morente e vagante nello spazio, assiste alla distruzione della Terra per mano di una Nave da Guerra Cef ed alla conseguente fine della razza umana, fine che, dice lui stesso, egli non pu\u00f2 impedire in alcun modo. Nel 2047, Prophet viene risvegliato e liberato da Psycho, il suo vecchio compagno di squadra, infiltratosi furtivamente assieme ad una squadra nel laboratorio C.E.L.L. in cui era rinchiuso il suo vecchio amico. Appena sveglio, Prophet apprende che Psycho e tutti gli altri possessori delle Nanotute sono stati catturati dalla C.E.L.L. e \"scuoiati\", ossia privati delle loro tute mediante un dolorosissimo processo che ha ucciso i pi\u00f9 deboli.\nProphet e Psycho si infiltrano furtivamente nel Dome, utilizzando come diversivo l'esplosione di una nave cargo ad opera della squadra di Psycho, che tuttavia viene scoperta e sterminata dai C.E.L.L. Durante l'infiltrazione, Psycho dona a Prophet l'Arco da predatore, un avanzatissimo arco compound adatto a qualunque tipo di scontro (soprattutto alle azioni stealth) e lo informa di ci\u00f2 che ha fatto la C.E.L.L. mentre lui \"dormiva\". Psycho spiega anche che lui fa parte di un movimento di ribellione alla C.E.L.L. con cellule in tutto il mondo. La base di Psycho e dei suoi \u00e8 all'interno del Dome e opera per distruggere la macchina Cef che costituisce la principale fonte di energia della compagnia, al fine di farne crollare l'impero. Tuttavia Prophet avverte in Psycho (che non crede agli avvertimenti di Prophet sul Cef Alfa, asserendo che gli alieni ormai sono sconfitti) qualcosa di strano. All'interno del Dome, Prophet si ritrova a New York 2.0, ossia la vecchia NY trasformata in una vera e propria giungla dalle emissioni energetiche del macchinario alieno della C.E.L.L. I ribelli vogliono che Prophet li aiuti a portare a termine il loro obiettivo, ma Prophet oppone resistenza: le sue visioni, le rilevazioni della nanotuta e il legame con il Cef Alfa gli fanno supporre che i Cef siano in uno stato di ibernazione profonda, ma ancora in grado di risvegliarsi e sferrare un attacco. I suoi sospetti si concretizzano quando, nel disattivare la fonte energetica della C.E.L.L., questa si rivela essere nientemeno che lo stesso Cef Alfa, che ritorna in libert\u00e0 e risveglia la sua armata. La C.E.L.L., spaventata dall'evento, avvia il protocollo Stella Rossa, ovvero un massiccio attacco laser satellitare abbastanza potente da distruggere totalmente Manhattan. Prophet riesce a disattivare Stella Rossa, ma Claire, colpita dal Cef Alfa, muore, e Psycho, in preda alla sete di vendetta, si coordina con Prophet per abbattere la contraerea nemica e sferrare un potente attacco al Cef Alfa, che sta aprendo un ponte di Einstein-Rosen per far arrivare sulla Terra una nave da guerra Cef. Nel corso di uno scontro finale, Prophet riesce ad uccidere il Cef Alfa, ma viene scaraventato nello spazio insieme a lui, e l\u00ec capisce il significato della visione avuta all'inizio del gioco: la risorsa pi\u00f9 grande di un soldato non \u00e8 l'equipaggiamento, n\u00e9 il supporto, ma... s\u00e9 stesso. Prophet riesce quindi ad usare Stella Rossa per distruggere la nave da guerra Cef, e nella collisione rientra nell'atmosfera, salvandosi per un pelo.\nNell'ultima scena prima dei titoli di coda, Prophet si trova in una capanna nelle isole Lingshan (esattamente dove inizia il capitolo \"Prime Luci\" del primo livello di \"Crysis\"): la sua nanotuta ha raggiunto livelli di integrazione con il suo corpo tali da sembrare essa stessa il suo corpo. Il protagonista getta quindi in mare le piastrine dei suoi vecchi commilitoni, aggiungendo poi: \"Mi chiamo Laurence Barmes, un tempo mi chiamavano Prophet, ricordatevi di me.\". La scena finale si conclude con Prophet che si allontana della spiaggia, occultandosi (grazie alla nanotuta) pochi secondi prima della fine del video.\nModalit\u00e0 di gioco.\nLa Nanotuta 3.0 ha tre diverse modalit\u00e0 d'uso principali: \"corazza\", \"energia\" e \"occultamento\". La tuta ha le stesse funzionalit\u00e0 della seconda ma a differenza dell'altra pu\u00f2 non far sprecare energia mentre si corre, pu\u00f2 far s\u00ec che Prophet utilizzi le armi aliene insieme a quelle umane, e pu\u00f2 migliorare le proprie abilit\u00e0 raccogliendo dei kit. Inoltre in modalit\u00e0 occultamento, se viene utilizzato il silenziatore sulle armi, l'energia utilizzata \u00e8 minore rispetto ai precedenti capitoli e questo fa s\u00ec che si possa rimanere occultati per un tempo maggiore. Se invece si utilizza l'arco da predatore \u00e8 possibile rimanere occultati senza utilizzare energia in pi\u00f9. Inoltre, ora \u00e8 possibile hackerare a distanza una variet\u00e0 di macchinari, e prenderne il controllo.\nLivelli.\nCrysis 3 \u00e8 composto da 7 livelli, che si differenziano per ambientazione e per tempo di superamento degli stessi, anche se rispetto ai precedenti capitoli la tendenza \u00e8 stata di allungare notevolmente i livelli a discapito del numero degli stessi (in Crysis erano 11 e in Crysis 2 ben 19):\nMultiplayer.\nAl Gamescom 2012 \u00e8 stata svelata una nuova modalit\u00e0 multigiocatore VFCG chiamata \"Hunter\": 2 predatori con la nanotuta e l'Arco Compound dovranno uccidere 14 C.E.L.L. entro 2 minuti. Ogni volta che un C.E.L.L. verr\u00e0 ucciso, rinascer\u00e0 tra le file degli \"Hunters\" (giocatori con la nanotuta).\nMotore grafico.\nIl CryENGINE 3 non \u00e8 stato migliorato particolarmente rispetto a Crysis 2. Come al solito, la versione PC rimane la pi\u00f9 performante sia a livello grafico sia a livello di framerate (computer permettendo). Fa uso delle librerie DX11, tassellazione e texture ad alta risoluzione.\nPer quanto riguarda le versioni PlayStation 3 e Xbox 360 del gioco, hanno le stesse particolarit\u00e0 di Crysis 2: la versione PlayStation 3 ha una risoluzione nativa di 1024x720 pixel; la versione Xbox 360 di 1152x720 pixel. Il problema di framerate che si presentava su Xbox 360 durante le situazioni pi\u00f9 caotiche \u00e8 stato risolto ed ora su entrambe le console il gioco ha una media di 24-25 FPS. Difficilmente (come accaduto in Crysis 2, contrariamente a quanto promesso da Crytek) il gioco riesce a mantenersi a 30 FPS stabili.\nSu Xbox 360 lo screen tearing raggiunge l'1,7%.\nGli effetti volumetrici di luminosit\u00e0 e HDR, che in Crysis 2 erano migliori su PS3, sono ora stati portati ad un livello praticamente identico su entrambe le console. Tuttavia le approfondite conoscenze e i continui studi di Crytek hanno permesso alla versione PlayStation 3 di mostrare, nonostante la risoluzione nativa pi\u00f9 bassa, texture a risoluzione pi\u00f9 elevata, rispetto alla versione Xbox 360.\nIl gioco utilizza un tipo di antialiasing noto come SMAA, sviluppato appositamente da Crytek.\nNel 2021 \u00e8 stato riproposto in versione Remastered con grafica next-gen grazie a texture di altissima risoluzione, con l'aggiunta del ray tracing e del DLSS."}
{"id": "3989181", "revid": "33921", "url": "https://it.wikipedia.org/wiki?curid=3989181", "title": "Oscar Gordon E. Sawyer Award", "text": ""}
{"id": "3989183", "revid": "339392", "url": "https://it.wikipedia.org/wiki?curid=3989183", "title": "Ojamajo Doremi 16", "text": ""}
{"id": "3989190", "revid": "767487", "url": "https://it.wikipedia.org/wiki?curid=3989190", "title": "Cover Drive", "text": "I Cover Drive sono un quartetto Rhythm and blues, formatosi a Barbados nel 2010 composto da Amanda Reifer, \"T-Ray\" Armstrong, Barry \"Bar-Man\" Hill e Jamar Harding. La band firm\u00f2 con la casa discografica Global Talent, una divisione della Polydor Records. La band ottenne il suo primo successo durante con una performance durante il The Loud Tour di Rihanna.\nCarriera.\nFormazione.\nLa band si form\u00f2 nel loro paese di origine Barbados. Hanno tutti un'et\u00e0 compresa tra i 18 e i 22 anni. Amanda incontr\u00f2 T-Ray quando essa divent\u00f2 la sua babysitter, T-ray era nello stesso anno di Jamar a scuola nonostante loro non frequentassero la stessa scuola, Amanda incontr\u00f2 Bar-Man al college.\nCarriera Musicale.\n2011 scalata alla popolarit\u00e0 e debutto dell'album.\nDopo che la band firm\u00f2 con la Polydor Records, la band inizi\u00f2 a scrivere e registrare materiale per il proprio album, durante questo periodo incontrarono un produttore statunitense J.R. Rotem che produsse il loro singolo di debutto \"Lick Ya Down\" che fu pubblicato il 28 agosto 2011. La canzone arriv\u00f2 9a nella classifica Official Singles Chart e 3a nella classifica UK R&amp;B Singles Chart.\nUn po' di tempo dopo pubblicarono il loro secondo singolo \"Twilight\" il 22 gennaio 2012, fu il primo singolo nella classifica di Irlanda debuttando alla 40\u00aa posizione. La canzone arriv\u00f2 1a nella classifica del Regno Unito in iTunes non molte ore dopo la sua pubblicazione. La canzone fu prodotta da Quiz &amp; Larossi. Il 29 gennaio 2012, la canzone arriv\u00f2 prima nella classifica del Regno Unito per una settimana fino al 4 febbraio 2012. La band conferma che il loro album di debutto si chiamer\u00e0 \"Bajan Style\", descrivendo che sarebbe stato come una \"festa in spiaggia alle Barbados\" e verr\u00e0 pubblicato il 7 maggio 2012. Il 3o singolo estratto dal loro album si chiamer\u00e0 \"Sparks\" e sar\u00e0 pubblicato il 29 aprile 2012. Il debutto nelle radio fu nella The Hits Radio."}
{"id": "3989191", "revid": "767487", "url": "https://it.wikipedia.org/wiki?curid=3989191", "title": "Billy Blazes, Esq.", "text": "Billy Blazes, Esq. \u00e8 un cortometraggio muto del 1919 diretto da Hal Roach. Il film, di genere comico parodia dei film western dell'epoca, fu interpretato da Harold Lloyd, Snub Pollard, Bebe Daniels.\nTrama.\nLa citt\u00e0 di Peaceful Vale \u00e8 un posto rude e lo sceriffo \"Gun Shy\" Gallagher pu\u00f2 fare poco da quando la citt\u00e0 \u00e8 dominata da Crooked Charlie che prende prigioniera la figlia del proprietario di una taverna, Pierre. Arriva Billy Blazes che sconfigge Charlie e salva Pierre e sua figlia."}
{"id": "3989194", "revid": "599013", "url": "https://it.wikipedia.org/wiki?curid=3989194", "title": "Jorge Romo", "text": ""}
{"id": "3989198", "revid": "15756", "url": "https://it.wikipedia.org/wiki?curid=3989198", "title": "Challenge International de Tourisme 1934", "text": "Il Challenge International de Tourisme 1934 fu la quarta ed ultima competizione aeronautica internazionale organizzata FAI e riservata a velivoli da turismo, in quell'anno svoltasi tra il 28 agosto ed il 16 settembre con partenza da Varsavia, in Polonia.\nLe quattro gare, svoltesi dal 1929 al 1934, sono stati gli eventi pi\u00f9 importanti nel settore dell'aviazione del periodo tra le due guerre mondiali che decretarono la superiorit\u00e0 degli equipaggi polacchi, vincitori oltre che di questa anche della precedente edizione del 1932.\nStoria.\nA seguito della vittoria della terza edizione da parte dei piloti polacchi Franciszek \u017bwirko e Stanis\u0142aw Wigura del Challenge International de Tourisme 1932 per regolamento l'Aeroklub Polski, l'aeroclub nazionale polacco, ebbe il compito di organizzare la quarta edizione della competizione aeronautica. Il regolamento della nuova edizione, che venne presentato al pubblico nel giugno del 1933, riproponeva la formula della precedente edizione, basata su tre prove distinte e che prevedevano una valutazione tecnica degli aeromobili partecipanti seguita da un rally aereo su un percorso di 9\u00a0500 km su 27 tappe che sorvolava parte dell'Europa e del Nordafrica ed una prova finale di velocit\u00e0 massima. Poich\u00e9 uno degli obiettivi della competizione era quello di stimolare lo sviluppo dell'aviazione ad indirizzo turistico con modelli appositamente progettati allo scopo, in questa edizione venne introdotto un sistema ad handicap che teneva conto delle caratteristiche e prestazioni di ogni modello, pur lasciando preponderante l'apporto dell'abilit\u00e0 dell'equipaggio nel condurre il proprio aereo.\nLa cerimonia di apertura si tenne il 28 luglio 1934 al campo di volo Mokotowskie a Varsavia. In quell'occasione la squadra italiana giunse con due ore di ritardo a causa delle avverse condizioni atmosferiche trovate sul percorso. Durante la manifestazione, mentre stava compiendo una figura acrobatica, un PZL P.7a polacco incorse un incidente distruggendosi, tuttavia il pilota riusc\u00ec a sopravvivere.\nIl numero degli equipaggi e degli aeromobili partecipanti al Challenge 1934 era inferiore a quello della precedente edizione (34 rispetto ai 43 del Challenge 1932); tale riduzione era motivata, principalmente, dall'aumentato grado di difficolt\u00e0 che richiedeva elevati standard qualitativi nei velivoli partecipanti (risultavano cos\u00ec avvantaggiati quelli appositamente progettati per la competizione) ed un alto livello di preparazione degli equipaggi.\nOgni equipaggio era composto di due elementi per velivolo, un pilota ed un meccanico; i 34 iscritti rappresentavano solo quattro paesi: Cecoslovacchia (3 equipaggi), Germania (13), Italia (6) e Polonia (12), tuttavia il Regno Unito venne rappresentato non ufficialmente dal pilota britannico Walter MacPherson che partecip\u00f2 nella squadra polacca. La rappresentanza francese, composta da otto equipaggi, fu costretta a rinunciare alla partecipazione per il ritardo nello sviluppo del nuovo modello progettato per l'occasione, il Caudron C.500, che pur essendo gi\u00e0 stato portato in volo si rivel\u00f2 possedere un peso a vuoto troppo elevato per gli standard richiesti per l'omologazione. Il premio designato per l'equipaggio vincitore del Challenge era stabilito in 100\u00a0000 Franchi francesi, che scendevano a 40\u00a0000 FRF per il secondo classificato, a 20\u00a0000 FRF per il terzo, a 10\u00a0000 FRF per il quarto, pi\u00f9 altri 15 premi da 6\u00a0000 FRF per i successivi equipaggi.\nI modelli partecipanti.\nI modelli ammessi alla competizione dovevano rientrare nella categoria degli aerei da turismo, velivoli in grado di prendere almeno due persone a bordo, in grado di decollare ed atterrare su un campo corto e coprire la distanza che separava le tappe con una buona velocit\u00e0 di crociera. In quest'occasione tutti i paesi partecipanti presentarono nuovi modelli, appositamente progettati per soddisfare le richieste del concorso, con l'unica eccezione del britannico MacPherson che decise di affrontare la gara con un modello gi\u00e0 lanciato sul mercato dell'aviazione civile: un, seppur modificato, de Havilland DH.80 Puss Moth. Tutti gli aerei erano caratterizzati da una cellula, di costruzione mista o interamente metallica, con cabina di pilotaggio chiusa a 3 o 4 posti, configurazione alare monoplana ad ala tecnologicamente avanzata, dotata di vari dispositivi tra cui ipersostentatori sia su bordo di entrata (slat) che di uscita (flap).\nPer la maggior parte, gli aeromobili erano veloci monoplani dotati di ala bassa a sbalzo, come i tedeschi Messerschmitt Bf 108 (4), Fieseler Fi 97 (5) e Klemm Kl 36 (4), il polacco PZL.26 (5) e l'italiano Caproni PS.1 (2), o monoplani sempre ad ala bassa ma controventata, come il cecoslovacco Aero A.200 (2) e gli italiani Breda Ba.39 (2) e Ba.42 (2). Eccezione erano costituite dal velivolo che costituiva la base della squadra polacca, l'RWD-9 monoplano ma ad ala alta controventata, sette pi\u00f9 uno impiegato da un equipaggio cecoslovacco, ed il Puss Moth. Tra i partecipanti solo il Bf 108 ed il PS.1 erano dotati di carrello d'atterraggio retrattile.\nAi velivoli tedeschi furono assegnati i numeri di gara dal 12 al 26, agli italiani quelli dal 41 al 46, ai cecoslovacchi i numeri dal 51 al 54 ed ai polacchi quelli dal 61 all'81; i contrassegni numerici dovevano essere esibiti sulle fusoliere all'interno di un quadrato in campo bianco attorniato da una cornice nera.\nProve tecniche.\nLa prima parte della competizione, quella riservata alle prove ad indirizzo tecnico, inizi\u00f2 il 29 agosto. Data la particolare connotazione, ovvero l'intenzione di promuovere l'aviazione da turismo, venne calcolato un coefficiente per la valutazione delle caratteristiche della cabina destinata all'equipaggio, che considerava il comfort generale in base alla visibilit\u00e0 verso l'esterno, alla presenza di tre o quattro posti a sedere e se questi erano posizionati affiancati. Inoltre venne stilata una classifica a punti in base alla facilit\u00e0 e tempi di avviamento del motore, alla facilit\u00e0 di ripiegamento delle ali per consentirne un pi\u00f9 efficace hangaraggio, alla presenza di dispositivi di sicurezza e premiando inoltre la modernit\u00e0 del progetto se la cellula era interamente metallica. La valutazione degli spazi visivi a disposizione fu eseguita in un hangar buio grazie ad una lampada posta in cabina e misurando l'area della luce. Tutti i velivoli tedeschi, due italiani ed il Puss Moth risultarono eccedere il peso a vuoto richiesto fissato a 560,56\u00a0kg e per partecipare furono costretti a smontare parti ritenute non strettamente necessarie per rientrare nei parametri. La prova si concluse con la valutazione della velocit\u00e0 di accensione del motore tra il 31 agosto ed il 1\u00ba settembre ed alla fine la maggior parte dei modelli riusc\u00ec a raggiungere il punteggio massimo di 24 punti.\nLe valutazioni tecniche proseguirono fino al 4 settembre assegnando i migliori punteggi ai Bf 108 (450-452 punti), seguito dal Caproni PS.1 (438), Fi 97 (428-431), Aero A.200 (429) e RWD-9 (427), Kl 36 (394-407), PZL.26 (383), Puss Moth (373) e, fanalino di coda, i Breda (323-346).\nTra il 3 ed il 4 settembre si tenne la prova atta a determinare la migliore distanza minima di decollo, chiedendo agli equipaggi di oltrepassare un ostacolo posto ad 8 metri nel minor spazio possibile. Il miglior risultato fu ottenuto dal cecoslovacco Vojt\u011bch \u017da\u010dek (Aero A.200), raggiungendo la quota in 74,5 m, seguito da Jerzy Bajan (RWD-9) e J\u00e1n Ambru\u0161 con il secondo A.200. Anche gli RWD-9 e PZL.26 polacchi ed i Fi 97 tedeschi ottennero buoni risultati, al contrario dei modelli italiani e degli altri modelli tedeschi ai quali occorsero oltre 100 m per ottenere lo stesso risultato. Per un confronto la migliore prestazione al Challenge 1932 fu di 91,6 m.\nDopo la valutazione tecnica e la prova di decollo corto, il 4 settembre, risultarono meglio piazzati gli equipaggi tedeschi dotati dei Bf 108, Theodor Osterkamp (597 punti), Werner Junck (596) ed Otto Brindlinger (594), seguiti da Vojt\u011bch \u017da\u010dek (A.200, 594 punti), Jerzy Bajan (RWD-9, 591) e J\u00e1n Ambru\u0161 (A.200, 591), dagli Fi 97 tedeschi e dagli RWD-9 polacchi.\nIn seguito, tra il 4 ed il 5 settembre, si svolse la prova di atterraggio corto, chiedendo agli equipaggi di atterrare oltrepassando un ostacolo posto ad 8 metri nel minor spazio possibile. Il miglior risultato fu ottenuto dal tedesco Hans Seidemann (Fi 97), riuscito ad arrestare il proprio velivolo in 75 m e per questo accreditato di 210 punti. Di seguito le prime dieci posizioni vennero conquistate dagli altri Fieseler, dagli RWD-9 e PZL.26 polacchi e dal Puss Moth di MacPherson. Il peggior risultato fu ottenuto dagli A.200 cecoslovacchi con oltre 117 m richiesti per arrestarsi, seguiti dai Breda e dai Bf 108. Per un confronto, la migliore prestazione al Challenge 1932 fu di 92,4 m.\nIl 5 settembre segu\u00ec la prova di consumi basata su un circuito chiuso di 594\u00a0km. I migliori risultati furono ottenuti dai tre Bf 108, con 86-95 punti, seguiti da cinque equipaggi polacchi con 73-79 punti. Buoni i risultati anche degli equipaggi italiani mentre agli ultimi posti si classificarono i tedeschi con i Fi 97 e Kl 36 assieme con i cecoslovacchi."}
{"id": "3989205", "revid": "287204", "url": "https://it.wikipedia.org/wiki?curid=3989205", "title": "Costante di Erdos-Borwein", "text": ""}
{"id": "3989206", "revid": "59785", "url": "https://it.wikipedia.org/wiki?curid=3989206", "title": "Invasione turca di Cipro", "text": "L'invasione turca di Cipro, che inizi\u00f2 il 20 luglio 1974, fu la risposta della Turchia al colpo di Stato militare che aveva deposto il presidente cipriota, l'arcivescovo greco-ortodosso Makarios, alterando gli equilibri faticosamente raggiunti con il Trattato di Zurigo e Londra del 1960 tra il Regno Unito, ex potenza coloniale, la Grecia e la Turchia, a cui facevano riferimento per lingua, cultura e politica le due comunit\u00e0 isolane (percentualmente la comunit\u00e0 greco-cipriota costituiva all'incirca il 78% dell'intera popolazione e quella turca il 22%). In quel Trattato si legittimava l'intervento militare di ciascun garante in caso di sensibile alterazione dello \"status\" politico dell'isola mediterranea.\nL'intervento, giudicato dalla Grecia e dai suoi sostenitori un'invasione, fu invece chiamato dalla Turchia Operazione di pace a Cipro (turco \"K\u0131br\u0131s Bar\u0131\u015f Harek\u00e2t\u0131\") o semplicemente Operazione Cipro (\"K\u0131br\u0131s Harek\u00e2t\u0131\"), mentre il nome in codice dato dalle forze armate turche fu Operazione Attila (\"Atilla Harek\u00e2t\u0131\").\nProdromi.\nIl 15 luglio 1974 la Guardia Nazionale cipriota, con l'appoggio di membri dell'organizzazione nazionalista paramilitare EOKA-B e sotto il comando di ufficiali greci, attu\u00f2 un colpo di Stato (\"Operazione Niki\") contro il presidente cipriota, l'arcivescovo Makarios, con il pieno appoggio del regime dei colonnelli che dal 1967 governava la Grecia. I golpisti insediarono come nuovo presidente Nikos Sampson, giornalista nazionalista e membro del parlamento, mentre Makarios riusc\u00ec fortunosamente a sfuggire alla morte e si rifugi\u00f2 nel Regno Unito.\nObiettivo del \"golpe\" era la realizzazione del ricongiungimento del territorio cipriota con la madrepatria greca (\"en\u014dsis\").\nAntefatti storici.\nNel 1571 i Greci di Cipro furono assoggettati all'Impero ottomano, a seguito degli esiti della Guerra di Cipro (1570\u20131573), facente parte delle Guerre turco-veneziane. \nL'isola e la sua popolazione furono poi ceduti al Regno Unito in ottemperanza alla convenzione di Cipro, un accordo raggiunto durante il Congresso di Berlino del 1878 tra il Regno Unito e l'Impero Ottomano. Il Regno Unito annett\u00e9 formalmente Cipro (assieme al Khedivato di Egitto e Sudan) il 5 novembre 1914 come rappresaglia per la decisione ottomana di allearsi con gli imperi centrali nella prima guerra mondiale. Di conseguenza l'isola divenne una colonia della Corona britannica. L'articolo 20 del trattato di Losanna del 1923 segn\u00f2 la fine delle pretese turche sull'isola: l'articolo 21 del Trattato dava alla minoranza turca dell'isola la possibilit\u00e0 di scegliere di lasciare Cipro e vivere come Turchi in Turchia oppure di restare sull'isola come sudditi britannici.\nA quel tempo la popolazione dell'isola era composta da greci e turchi, che si vedevano come appartenenti alla loro rispettiva madrepatria. Tuttavia le \"\u00e9lite\" di entrambe le comunit\u00e0 condividevano l'idea di essere socialmente pi\u00f9 progredite (meglio istruite e meno conservatrici) dei loro compatrioti di Grecia e Turchia. Greco-ciprioti e turco-ciprioti vissero pacificamente gli uni accanto agli altri per molti anni.\nLe tre componenti dell'isola \u2013 greco-ciprioti, turco-ciprioti e britannici \u2013 parteciparono alla trasformazione delle due comunit\u00e0 etniche dell'isola in due componenti nazionali: l'istruzione, le pratiche coloniale britanniche e l'insegnamento religioso delle due comunit\u00e0 etniche, accompagnarono strettamente lo sviluppo economico di Cipro. Anche la politica di Londra facilit\u00f2 la polarizzazione etnica, applicando l'antico ma non sempre intelligente principio del \"divide et impera\", agevolando l'antagonismo tra greci e turchi per impedire l'alleanza delle due componenti ai suoi danni.\nPer esempio, quando i greco-ciprioti si ribellarono negli anni Cinquanta, le autorit\u00e0 coloniali britanniche rafforzarono la Polizia Ausiliaria e, nel settembre del 1955, istituirono la Riserva Mobile Speciale, per la quale furono reclutati esclusivamente elementi turco-ciprioti, per contrastare l'EOKA. Questa pratica e altre simili contribuirono a incrementare l'animosit\u00e0 tra le due componenti cipriote.\nSebbene lo sviluppo economico e l'aumentata istruzione riducessero il confessionalismo delle due comunit\u00e0, l'aumento del nazionalismo mantenne tra le due componenti isolane una spiccata contrapposizione. Il nazionalismo laico turco era al centro del programma rivoluzionario attuato dal padre della moderna Turchia, Mustafa Kemal Atat\u00fcrk (1881\u20131938), e attrasse i turco-ciprioti che ne seguirono i principi.\nL'educazione tradizionale basata sui principi della religione islamica fu abbandonata progressivamente e sostituita da una secolarizzata, del tutto privata dalle sue componenti originariamente arabe e persiane, a vantaggio della sola componente turca. I turco-ciprioti rapidamente adottarono il programma laico del nazionalismo della Turchia repubblicana.\nAi primi degli anni cinquanta, fu creato un gruppo nazionalista greco chiamato \"Ethniki Organosis Kyprion Agoniston\" (EOKA, ossia \"Organizzazione Nazionale dei Combattenti Ciprioti\"). Il loro obiettivo era quello di indurre la Gran Bretagna a lasciare l'isola e in seguito di integrare Cipro con la Grecia. L'EOKA era un'organizzazione nazionalista greca e alcuni dei suoi membri assassinarono vari turco-ciprioti che si riteneva fossero collusi con la potenza coloniale. L'EOKA voleva eliminare ogni ostacolo che si frapponesse al suo intento d'indipendenza e di fusione con la Grecia. L'EOKA avvi\u00f2 le sue attivit\u00e0 di guerriglia con attentati dinamitardi 1\u00ba aprile del 1951, attuando le direttive del Primo ministro greco Stefanopoulos.\nIl primo incontro segreto tra membri dell'EOKA fu avviato sotto la presidenza dell'arcivescovo Makarios III ad Atene il 2 luglio del 1952. A seguito di quell'incontro fu creato un \"Consiglio della Rivoluzione\" il 7 marzo 1953. Ai primi del 1954 giunse a Cipro un carico segreto di armi, di cui era a piena conoscenza il governo greco. Il tenente Georgios Grivas, gi\u00e0 ufficiale dell'esercito greco, sbarc\u00f2 sotto segrete spoglie sull'isola il 9 novembre del 1954 e subito dopo inizi\u00f2 la campagna armata dell'EOKA contro le forze coloniali britanniche.\nIl primo turco ad essere ucciso dall'EOKA il 21 giugno 1955 era un poliziotto ma furono colpiti in seguito anche collaborazionisti greci.\nUn anno dopo l'EOKA rinnov\u00f2 il suo tentativo di liberare Cipro dal giogo britannico. L'organizzazione turca \"T\u00fcrk Mukavemet Te\u015fkilat\u0131\" (Movimento di Resistenza Turco, MRT) dichiar\u00f2 per conto suo guerra ai ribelli greco-ciprioti. Dopo una manifestazione di massa congiunta greco-cipriota e turco-cipriota, il MRT cominci\u00f2 a uccidere i membri del sindacato turco-cipriota.\nIl 12 giugno 1958, otto civili greco-ciprioti del villaggio di Kondemenos furono trucidati dal MRT nei pressi del popoloso villaggio turco-cipriota di Geunyeli. Dopo di che il governo turco ordin\u00f2 al MRT di far saltare in aria gli uffici della stampa turca a Nicosia per fare accusare falsamente i Greco-ciprioti dell'attentato e impedire cos\u00ec negoziati per l'indipendenza dell'isola.\nInizi\u00f2 anche una sequela di uccisioni di eminenti personalit\u00e0 turco-cipriote favorevoli all'indipendenza di Cipro. L'anno seguente, dopo la conclusione degli accordi per l'indipendenza di Cipro, la marina militare turca invi\u00f2 a Cipro una nave carica di armi per il Movimento di Resistenza Turco. La nave fu bloccata e l'equipaggio colto in flagrante in quello che fu chiamato \"incidente Deniz\" (che in lingua turca significa \u201cmare\u201d). Il governo britannico fin\u00ec nel 1960, quando l'isola fu dichiarata Stato indipendente in base al Trattato di Zurigo e Londra.\nLa Costituzione della Repubblica di Cipro del 1960 non super\u00f2 neppure il terzo anno di vita. I greco-ciprioti seguitavano ostinatamente a preconizzare l'Enosis e a esprimere tutta la loro contrariet\u00e0 a quei comuni turco-ciprioti, consentiti dal Regno Unito nel 1958, prima della fine della loro dominazione, considerati dall'elemento greco isolano come il primo passo verso la partizione (il cosiddetto \"Taksim\") che essi consideravano come una iattura e come la tomba per le loro ambizioni panelleniche.\nIl risentimento greco-cipriota era palpabile anche a causa del fatto che essi rimproveravano il Regno Unito di aver concesso a suo tempo troppi posti pubblici a personalit\u00e0 turco-cipriote: il 30% complessivo, pi\u00f9 cio\u00e8 del 18,3% costituito dai turco-ciprioti rispetto al totale complessivo della popolazione di Cipro. Inoltre il posto di vicepresidente assegnato a un turco-cipriota (nella fattispecie Ra'uf Denkta\u015f) prevedeva non senza logica anche il diritto di veto in questioni di grande importanza che avessero coinvolto tutta la popolazione dell'isola.\n1963\u20131974.\nNel dicembre del 1963, il Presidente della Repubblica di Cipro, Makarios, propose tredici emendamenti costituzionali al Trattato di Zurigo e Londra dopo che il governo cipriota ebbe ricevuto il veto dei turco-ciprioti, vanificando qualsiasi importante riforma e il bilancio federale. Makarios credeva che ci\u00f2 avrebbe facilitato il funzionamento della macchina statale. Gli emendamenti avrebbero voluto coinvolgere maggiormente la minoranza turco-cipriota, inclusa una revisione delle aliquote etniche nel governo isolano, eliminando il potere di veto presidenziale e vicepresidenziale. Tali emendamenti vennero rifiutati dai turchi-ciprioti e la rappresentanza turca abbandon\u00f2 anzi la compagine governativa, sebbene sussistano interrogativi sul fatto che ci\u00f2 fosse avvenuto per libera scelta o dietro minaccia della Guardia Nazionale, tutt'altro che imparziale. La Costituzione del 1960 fu di fatto disapplicata e le violenze intercomunali proseguirono. La Turchia, il Regno Unito e la Grecia - garanti degli accordi che avevano condotto all'indipendenza di Cipro \u2013 pensarono addirittura a un intervento pacificatore della NATO, al comando del Generale Peter Young.\nTra il 21 e il 26 dicembre 1963, il conflitto ebbe come suo baricentro l'area suburbana di Nicosia, chiamata Omorphita, che era stata una regione sottoposta a gravi tensioni nel 1958. I dimostranti che vi parteciparono furono greco-ciprioti e turco-ciprioti, nonch\u00e9 appartenenti al MRT, noti come \"combattenti\" durante la disputa cipriota precedente all'indipendenza. L'elemento turco era decisamente inferiore quanto a numeri e fu in qualche misura costretto all'interno dei propri \"ghetti\" dalla superiorit\u00e0 delle forze greco-cipriote, assai meglio armate con le armi sequestrate all'EOKA dal Regno Unito, nel corso delle attivit\u00e0 paramilitari messe in atto prima del 1960. Molti civili greci e turchi furono vittima dell'ostilit\u00e0 armata e del caos che segu\u00ec agli scontri. Il governo turco di Ankara us\u00f2 gli avvenimenti come scusa per negare il permesso di residenza a circa 12.000 cittadini greci che vivevano a Istanbul e per procedere alla confisca delle loro propriet\u00e0.\nTanto il Presidente Makarios quanto il dott. K\u00fc\u00e7\u00fck lanciarono appelli per la pace, ma essi rimasero inascoltati. Nel frattempo, a una settimana dallo scoppio delle violenze, un contingente delle forze armate di Ankara presente, come nella sua legittima veste di garante a Cipro, lasci\u00f2 i propri acquartieramenti e prese posizione nei punti maggiormente strategici dell'isola, da Nicosia alla strada di Kyrenia, la storica arteria dell'isola di Cipro. Tale via era talmente cruciale per gli alti comandi turchi che i militari ne mantennero il controllo fino al 1974, s\u00ec da trasformarli in un essenziale strumento di collegamento al momento dell'intervento militare di Ankara. Dal 1963 al momento dell'Operazione Atilla del 20 luglio 1974, i greco-ciprioti che avessero voluto usare quella strada potevano farlo solo se accompagnati da un convoglio delle Nazioni Unite.\nSettecento ostaggi turchi, inclusi donne e bambini, furono presi dai suburbi settentrionali di Nicosia. Dal 1964, 193 turco-ciprioti e 133 greco-ciprioti furono uccisi, mentre scomparvero letteralmente 209 turco-ciprioti e 41 greco-ciprioti. Il britannico \"Daily Telegraph\" pi\u00f9 tardi defin\u00ec tutto ci\u00f2 come il \"pogrom anti-turco \".\nAncora una volta la Turchia torn\u00f2 a meditare sulla sua idea di giungere a una partizione di Cipro. La Turchia fu sul punto d'invadere l'isola allorch\u00e9 il Presidente statunitense Lyndon B. Johnson afferm\u00f2, in un suo famoso messaggio del 5 giugno del 1964, che gli USA erano ostili a una possibile invasione, dichiarando che egli non si sarebbe mosso in aiuto della Turchia se un'invasione di Cipro avesse condotto a un conflitto con l'Unione Sovietica. Un mese dopo, nel quadro di un piano approntato dal Segretario di Stato Dean Acheson, furono avviati negoziati tra Grecia e Turchia.\nDopo la crisi del 1963\u201364 la popolazione turco-cipriota cominci\u00f2 a costituire una sorta di \"enclaves\" in varie aree dell'isola, bloccate peraltro dalla Guardia Nazionale filo-greca, sostenute direttamente dalla Turchia. In reazione a ci\u00f2, I loro movimenti e l'accesso a rifornimenti basilari furono sempre pi\u00f9 ostacolati dalle forze greco-cipriote. Gli scontri ripresero nel 1967, dal momento che l'elemento turco isolano spingeva per una maggior libert\u00e0 di movimento. Una volta ancora, ci\u00f2 si risolse solo dopo la minaccia turca d'invadere l'isola, con la giustificazione che Ankara mirava a proteggere la popolazione di cultura turca dalla possibile pulizia etnica greco-cipriota. Per evitare ci\u00f2, fu raggiunto un compromesso in base al quale alcune forze greche si sarebbe ritirate da Cipro e Georgios Grivas, leader dell'EOKA avrebbe dovuto abbandonare Cipro, mentre il governo di Nicosia avrebbe dovuto garantire libert\u00e0 di movimento e possibilit\u00e0 di rifornimento ai turco-ciprioti.\nColpo di Stato militare e invasione turca.\nIl golpe del luglio 1974.\nNella primavera del 1974, i servizi segreti greco-ciprioti scoprirono che l'EOKA-B stava progettando un colpo di Stato ai danni del Presidente Makarios con la complicit\u00e0 della Giunta militare greca.\nLa giunta greca s'era impadronita del potere con un colpo di Stato militare nel 1967, condannato dall'intera Europa ma poteva contare sul sostegno neppure troppo velato della CIA e degli Stati Uniti. Nell'autunno del 1973, dopo la rivolta studentesca del 17 novembre nel Politecnico di Atene vi fu un ulteriore colpo di scena nella capitale greca, per cui la primitiva giunta era stata rimpiazzata da una ancor pi\u00f9 oscurantista, guidata dal Capo della Polizia Militare, il Brig. Dimitrios Ioannides, malgrado restasse come capo di Stato il Generale Phaedon Gizikis. Ioannides credeva a ragione che Makarios non fosse pi\u00f9 un sostenitore dell'En\u014dsis e addirittura lo sospettava, non senza rozzezza di analisi, di essere un simpatizzante comunista. Ci\u00f2 port\u00f2 Ioannides ad appoggiare l'EOKA-B e la Guardia Nazionale Cipriota nel loro intento di deporre Makarios.\nIl 2 luglio 1974, Makarios scrisse una lettera aperta al Presidente golpista greco Gizikis lamentando senza mezzi termini il fatto che i quadri del regime militare greco sostenessero e dirigessero le attivit\u00e0 dell'organizzazione terroristica EOKA-B. Egli ordin\u00f2 anche alla Grecia di richiamare i suoi 600 ufficiali della Guardia Nazionale Cipriota. Il governo golpista Greco rispose immediatamente accelerando la realizzazione del golpe anti-Makarios. Il 15 luglio 1974 intere sezioni della GNC, guidate da ufficiali greci, rovesciarono il legittimo governo di Makarios.\nMakarios scamp\u00f2 a malapena alla morte nel corso dell'attacco e abbandon\u00f2 il palazzo presidenziale a bordo di un taxi dopo aver scortato un automezzo di scolari fuori dall'edificio e si rec\u00f2 a Paphos, dove i Britannici riuscirono a recuperarlo con un elicottero Westland Whirlwind nel pomeriggio del 16 luglio per portarlo dalla loro base di Akrotiri a quella della Royal Air Force a Malta a bordo di un trasporto Armstrong Whitworth AW.660 Argosy e quindi alla volta di Londra su un De Havilland Comet la mattina dopo.\nNel frattempo Nikos Sampson fu dichiarato Presidente provvisorio del nuovo governo golpista. Sampson era un ultra-nazionalista greco-cipriota, noto per il suo fanatismo anti-turco e per aver preso parte ad azioni violente contro civili turco-ciprioti nei primi conflitti interetnici.\nIl regime di Sampson s'impadron\u00ec delle stazioni radio da cui divulg\u00f2 la falsa informazione che Makarios era stato ucciso, mentre il deposto presidente, ormai sano e salvo a Londra, riusciva immediatamente a far sentire la sua voce ai suoi compatrioti e al mondo. Si calcola che le vittime dell'azione siano state 650 circa, uccise o ferite, ma ad esse si devono aggiungere i 2.000 sostenitori di Makarios\u00a0\u2013 tra cui molti membri dell'AKEL (il Partito comunista cipriota) - caduti o imprigionati nei giorni seguenti, in logica attuazione dell'ideologia dei militari golpisti di Atene, ferocemente anticomunisti. A quel punto i principali obiettivi dei golpisti restavano i simpatizzanti di Makarios e gli altri oppositori politici ciprioti. La violenza etnica divenne sempre pi\u00f9 preponderante da tutte le parti coinvolte nel conflitto.\nIn risposta al \"golpe\", il Segretario di Stato USA Henry Kissinger invi\u00f2 Joseph Sisco a cercare di mediare nel conflitto. La Turchia sottopose una serie di richieste alla Grecia attraverso il mediatore statunitense, richiedendo l'immediata rimozione di Nikos Sampson, il ritiro dei 650 ufficiali greci dalla Guardia Nazionale Cipriota, l'ingresso di truppe turche incaricate di proteggere la popolazione turco-cipriota, uguali diritti per entrambe le comunit\u00e0 dell'isola e l'accesso al mare lungo le coste settentrionali cipriote per la popolazione turca isolana. Queste richieste furono respinte come inaccettabili intromissioni turche negli affari interni ciprioti. La Turchia, guidata dal Primo ministro B\u00fclent Ecevit, chiese allora al Regno Unito di far valere le clausole di garanzia che avevano portato all'indipendenza di Cipro e che prevedevano in casi come questo l'intervento congiunto. Londra rifiut\u00f2 di dar corso a quella richiesta e neg\u00f2 ad Ankara l'uso delle sue basi sull'isola nel caso di applicazione del diritto d'intervento \"restauratore\" riservato come ultima ipotesi a Londra, Atene o Ankara, ma comunico' alla Turchia che non aveva nulla contro un'azione unilaterale di quest'ultima.\nPrima invasione turca (luglio 1974).\nLa Turchia invase Cipro sabato 20 luglio 1974.\nTruppe di terra possentemente armate sbarcarono rapidamente poco sotto Kyrenia (Girne) sulla costa settentrionale cipriota, incontrando una certa resistenza da parte delle truppe greche e greco-cipriote. Ankara invoc\u00f2 il suo diritto d'intervento, in base al Trattato di garanzia, per proteggere la comunit\u00e0 turco-cipriota e garantire l'indipendenza di Cipro: affermazione contestata da Atene. L'operazione, il cui nome in codice era Operazione Atilla, fu chiamata nella zona turca di Cipro \u201cOperazione di pace del 1974\u201d.\nLe forze turche dispiegarono una chiara e decisa strategia, costringendo numerosi greco-ciprioti a riparare nel sud dell'isola. Tre giorni pi\u00f9 tardi fu raggiunto un accordo di cessate il fuoco, quando l'esercito turco aveva posto sotto il proprio controllo il 3% del territorio di Cipro e cinquemila greco-ciprioti erano stati costretti a lasciare le proprie abitazioni.\nIl Consiglio di Sicurezza delle Nazioni Unite pot\u00e9 infatti ottenere un cessate il fuoco il 22 luglio, quando i militari di Ankara avevano conquistato uno stretto corridoio tra Kyrenia e Nicosia. Durante i giorni seguenti, in violazione del cessate il fuoco deciso con la Risoluzione 353 delle Nazioni Unite, l'esercito turco occup\u00f2 ulteriore territorio.\nIl 23 luglio 1974 la Giunta militare greca collass\u00f2, per lo pi\u00f9 proprio a causa degli eventi di Cipro. I leader politici greci in esilio cominciarono a tornare in patria. Il 24 luglio 1974 K\u014dnstantinos Karamanl\u012bs ritorn\u00f2 da Parigi e ricevette subito l'incarico di Primo ministro. Egli si dichiar\u00f2 ostile a un coinvolgimento bellico del suo Paese, dal momento che le forze turche erano assai pi\u00f9 potenti di quelle greche. Poco dopo, Nikos Sampson dovette abbandonare la Presidenza e Glafcos Clerides assunse temporaneamente il ruolo di Presidente di Cipro.\nIl primo turno di trattative di pace ebbe luogo a Ginevra (Svizzera) dal 25 al 30 luglio 1974, alla presenza del rappresentante dei greco-ciprioti, Glafcos Clerides, di quello dei turco-ciprioti, Rauf Denkta\u015f, e del ministro degli Esteri turco, Turan G\u00fcne\u015f. I colloqui mostrarono l'impossibilit\u00e0 di giungere a un compromesso e al secondo giro di trattative, che cominci\u00f2 il 14 agosto di quello stesso anno, la Turchia chiese al governo di Nicosia di accettare il suo piano mirante alla costituzione di un'entit\u00e0 federale e a un opportuno spostamento di parte della popolazione, per consentire alle due comunit\u00e0 di vivere in modo maggiormente compatto e omogeneo. Quando il presidente provvisorio cipriota Clerides chiese un periodo di 36-48 ore per consultare Atene e i leader greco-ciprioti, il ministro degli Esteri turco neg\u00f2 questa opportunit\u00e0 a Clerides per il timore che Makarios e altri politici greco-ciprioti avrebbero preteso poi ancora maggior tempo.\nSeconda invasione turca (14-16 agosto 1974).\nIl ministro degli Esteri turco Turan G\u00fcne\u015f aveva dichiarato al suo Primo ministro B\u00fclent Ecevit: \u00abQuando dico \"Ay\u015fe deve andare in vacanza\" (in lingua turca: \"Ay\u015fe Tatile \u00c7\u0131ks\u0131n\") intendo dire che le nostre forze armate sono pronte a entrare in azione. Anche se il telefono \u00e8 sotto controllo, ci\u00f2 non susciter\u00e0 alcun sospetto\u00bb. Un'ora e mezzo dopo il fallimento della conferenza, Turan G\u00fcne\u015f chiam\u00f2 Ecevit e pronunci\u00f2 quella frase in codice. Il 14 agosto la Turchia lanci\u00f2 la sua \"Seconda Operazione di Pace\", assumendo il controllo di circa il 40 per cento di Cipro.\nIl Segretario di Stato britannico dell'epoca e presto Primo ministro di Sua Maest\u00e0, James Callaghan, pi\u00f9 tardi rivel\u00f2 che il Segretario di Stato americano Henry Kissinger aveva \"posto il veto\" almeno una volta a un'azione militare britannica per impedire un nuovo sbarco turco. Le truppe di Ankara occuparono ben pi\u00f9 di quanto era stato da loro chiesto a Ginevra, spingendosi a sud sino a raggiungere Lurucina.\nNel mentre, un gran numero di greco-ciprioti si trovarono trasformati in rifugiati nella loro stessa patria. Il governo cipriota di Nicosia stima che il loro numero sia stato di circa 200.000 unit\u00e0, mentre altre fonti fissano a 140.000 o 160.000 la cifra, comunque enorme. Molti di loro furono costretti ad abbandonare le loro case dall'esercito turco: fatto riconosciuto dalla Corte europea dei diritti dell'uomo.\nLa linea di cessate il fuoco dal 1974 a oggi separa le due comunit\u00e0 dell'isola e ad essa ci si riferisce di norma con l'espressione \"Linea Verde\".\nAl termine del conflitto, i rappresentanti ciprioti e l'ONU acconsentirono al trasferimento a nord dell'isola dei 51.000 turco-ciprioti che non avevano lasciato le loro abitazioni nel sud, se a questo essi avessero voluto acconsentire.\nIl Consiglio di Sicurezza delle Nazioni Unite contesto' la legalit\u00e0 dell'azione turca, in quanto l'art. 4 del Trattato di Garanzia dava il diritto ai garanti di intraprendere azioni al solo fine di ristabilire lo \"status quo ante\". L'invasione della Turchia tuttavia non salvaguard\u00f2 la sovranit\u00e0 della Repubblica di Cipro e la sua integrit\u00e0 territoriale, ma ebbe anzi l'effetto opposto: La partizione di Cipro \"de facto\" e la creazione di un'entit\u00e0 politica separata nel nord dell'isola.\nIl 13 febbraio la Turchia dichiar\u00f2 le aree occupate della Repubblica di Cipro uno \"Stato Federale Turco\", malgrado la condanna universale della comunit\u00e0 internazionale (vedere la Risoluzione del Consiglio di Sicurezza dell'ONU n. 367 del 1975). L'ONU riconosce la sovranit\u00e0 della Repubblica di Cipro secondo i termini che portarono alla sua indipendenza nel 1960. Il conflitto costituisce un grave intralcio alle relazioni tra la Turchia da un lato e Cipro, Grecia e Unione europea dall'altro.\nAtrocit\u00e0 e abusi relativi ai diritti dell'uomo.\nFurono commesse atrocit\u00e0 contro i civili turco-ciprioti e quelli greco-ciprioti nel corso del conflitto.\nAtrocit\u00e0 contro i turco-ciprioti.\nAtrocit\u00e0 contro la comunit\u00e0 turco-cipriota furono commesse durante l'invasione dell'isola. Quotidiani dell'epoca riportarono anche le notizie relative l'esodo forzato di turco-ciprioti dalle loro abitazioni. Secondo il giornale \"The Times\", minacce, spari e attentati incendiari furono portati a segno contro i turchi-ciprioti per costringerli ad abbandonare le loro case. Il \"Daily Express\" scrisse che \"25.000 turchi sono stati gi\u00e0 costretti ad abbandonare le proprie case\". \"The Guardian\" rifer\u00ec di un massacro di turchi a Limassol il 16 febbraio 1964.\nSi ebbero anche carneficine contro i turco-ciprioti durante l'invasione dell'isola, incluso il massacro di Maratha/Murata\u011fa, Santalaris/Sandallar e Aloda/Atl\u0131lar, in cui 126 persone furono uccise il 14 agosto 1974, e il massacro di Tokhni/Ta\u015fkent. L'elenco delle persone scomparse della Repubblica di Cipro conferma che 83 turco-ciprioti scomparvero a Tokhni il 14 agosto 1974. Un veterano dell'EOKA B, Andreas Dimitriu, dichiar\u00f2 in un'intervista riportata da un quotidiano turco di lingua inglese che l'EOKA B aveva operato congiuntamente a ufficiali greco-ciprioti al tempo dell'omicidio degli 89 turco-ciprioti a Ta\u015fkent. Il \"Washington Post\" divulg\u00f2 un'altra notizia di atrocit\u00e0, scrivendo che: \u00abIn un raid Greco contro un piccolo villaggio turco vicino Limassol, 36 persone, su una popolazione complessiva di 200 erano state trucidate. I greco-ciprioti dissero che erano stati impartiti loro ordini di uccidere gli abitanti dei villaggi turco-ciprioti prima dell'arrivo delle forze militari di Ankara\u00bb.\nAtrocit\u00e0 contro i greco-ciprioti.\nCirca un terzo della popolazione cipriota fu espulsa dalla parte settentrionale dell'isola, in cui i greco-ciprioti costituivano l'80% della popolazione.\nLa politica turca fu quella di espellere un terzo della popolazione greca dell'isola dalle loro case nella zona settentrionale occupata dai suoi militari, impedendole di tornare e d'insediare al loro posto turco-ciprioti, \u00e8 considerata un esempio di pulizia etnica.\nNel 1976, e ancora nel 1983, la Corte europea dei diritti dell'uomo ha riconosciuto la Turchia colpevole di ripetute violazioni della Convenzione europea per la salvaguardia dei diritti dell'uomo e delle libert\u00e0 fondamentali. La Turchia \u00e8 stata condannata per aver impedito il reintegro di rifugiati greco-ciprioti nelle loro propriet\u00e0. La relazione della Commissione europea dei diritti umani del 1976 e del 1983 ha stabilito quanto segue:\nGreco ciprioti che abitavano in un'enclave della penisola di Karpassia nel 1975 furono oggetto di violazione dei diritti umani da parte dei Turchi, tanto che la Corte Europea dei Diritti Umani riconobbe la Turchia colpevole di violazione di 14 articoli della Convenzione Europea sui Diritti Umani nella sua sentenza sul caso Cipro contro Turchia (no. 25781/94), e ne rimasero meno di 600. Nella medesima sentenza, la Turchia fu riconosciuta colpevole di violazione dei Diritti Umani, avendo autorizzato processi a persone civili da parte di un tribunale militare. Fin dalla invasione turca, un gran numero di turchi furono condotti a nord dall'Anatolia in violazione dell'art. 49\nPersone scomparse.\nLa questione delle persone scomparse fu ripresa nell'estate del 2007, quando una Commissione sulle Persone Scomparse sponsorizzata dalle Nazioni Unite (CMP) inizi\u00f2 la restituzione dei resti identificati di individui scomparsi ai loro famigliari.\nDal 2004, l'intera questione delle persone scomparse a Cipro era stata ripresa dopo che la Commissione sulle persone scomparse (CMP) inizi\u00f2 la realizzazione del suo progetto (a partire da agosto 2006) di esumazione, identificazione e restituzione dei resti delle persone scomparse. L'intero progetto venne realizzato con squadre bi-laterali di scienziati ciprioti greci e turchi (archeologi, antropologi e genetisti) sotto la responsabilit\u00e0 della CMP. Entro la fine del 2007, furono identificati 57 individui i cui resti furono resi alle famiglia.\nDistruzione dell'eredit\u00e0 culturale.\nNel 1989 il governo cipriota denunci\u00f2 al tribunale un commerciante d'arte americano per ottenere la restituzione di quattro rari mosaici bizantini del VI secolo, che erano \"sopravvissuti\" ad un editto dell'Imperatore di Bisanzio che imponeva la distruzione di tutte le immagini rappresentanti figure sacre (iconoclastia). Cipro vinse la causa e i mosaici vennero infine restituiti. Nell'ottobre 1997, Ayd\u0131n Dikmen, che aveva venduto i mosaici, fu arrestato in Germania nel corso di un'incursione della polizia e fu trovato in possesso di una collezione contenente mosaici, affreschi e icone datati dai secoli VI, XII e XV, per un valore totale di oltre 50 milioni di dollari. I mosaici, riproducenti i santi Taddeo e Tommaso, sono provenienti dall'abside della chiesa della Panaghia Kanakaria a Lythrangomi, mentre gli affreschi, tra i quali un \"Giudizio universale\" e l\"Albero di Jesse\", erano stati prelevati dai muri nord e sud del Monastero di Antiphonitis, eretto tra il XII e il XV secolo.\nSecondo le accuse di un greco cipriota, fin dal 1974, almeno 54 chiese erano state convertite in moschee ed altre 50 tra chiese e monasteri erano stati trasformati in stalle, magazzini, ostelli, musei o erano stati distrutti. Secondo un portavoce del governo della repubblica \"de facto\" del Nord Cipro, ci\u00f2 \u00e8 avvenuto per preservare gli edifici dal cadere in rovina.\nNel gennaio 2011 il cantante inglese Boy George restitu\u00ec un'icona di Cristo del XVIII secolo alla Chiesa ortodossa di Cipro, che era stata acquistata senza conoscerne la provenienza. L'icona, che aveva adornato la sua casa per 27 anni, era stata oggetto di saccheggio della chiesa di San Caralambo nel villaggio di Neo Chorio, presso Kythrea nel 1974. L'icona fu mostrata dai funzionari ecclesiastici durante un'intervista televisiva a Boy George, presso casa sua. La chiesa aveva contattato il cantante che si era dichiarato d'accordo a restituire l'icona alla chiesa dei Santi Cosma e Damiano di Highgate, a nord di Londra.\nColoni turchi.\nCome risultato dell'invasione turca, l'Assemblea Parlamentare del Consiglio d'Europa stabil\u00ec che la struttura demografica dell'isola \u00e8 stata continuamente modificata per deliberata politica dei Turchi. A seguito dell'invasione del nord dell'isola, giunsero su di essa coloni turchi. Nonostante il mancato consenso, tutte le parti in causa ammisero che persone di nazionalit\u00e0 turca iniziarono ad arrivare nella parte settentrionale dell'isola nel 1975. Si calcol\u00f2 che 120.000 coloni furono trasferiti dalla terraferma turca in Cipro. Tutto ci\u00f2 nonostante l'articolo 49 della Quarta Convenzione di Ginevra proibisca a chi occupa un paese di trasferire o deportare parte della propria popolazione civile nei territori occupati.\nLa Risoluzione delle Nazioni Unite 1987/19 della Sottocommissione sulla Prevenzione contro la Discriminazione e per la Protezione delle Minoranze, che venne adottata il 2 settembre 1987, chiedeva \u00ab...il completo ripristino dei diritti umani della popolazione cipriota, comprese la libert\u00e0 di movimento, la libert\u00e0 di stabilimento e i diritti di propriet\u00e0\u00bb ed esprimeva anche \u00ab...che ci\u00f2 riguardava anche la politica e la pratica dello stabilimento di coloni nei territori di Cipro occupati militarmente che costituisce una forma di colonialismo ed un tentativo di cambiare illegalmente la struttura demografica di Cipro\u00bb\nIn un rapporto preparato da Mete Hatay per conto del PRIO, il centro di pace di Oslo, il numero dei cittadini di origine turca che avevano il diritto di voto era di 37.000. Questa cifra escludeva i cittadini sposati con ciprioti di origine turca o figli di coloni locali come i minorenni. Il rapporto stimava anche il numero dei turchi presenti sull'isola che non avrebbero avuto il diritto di voto, denominati \"transienti\" in oltre 105.000.\nOpinioni.\nOpinioni turco-cipriote.\nL'arcivescovo Makarios III cita l'opinione turco cipriota, che comunque non approvava il suo governo, che almeno non era d'accordo su un'immediata \"En\u014dsis\" (L'unione di Cipro alla Grecia). Makarios, nel suo discorso al Consiglio di Sicurezza delle Nazioni Unite, defin\u00ec il colpo che lo aveva destituito come \u00abUna invasione di Cipro da parte della Grecia\u00bb e afferm\u00f2 che non vi erano prospettive di successo nei colloqui volti a risolvere la questione fra i greci ed turco ciprioti, fin tanto che i capi responsabili del colpo, sponsorizzati e sostenuti dalla Grecia, fossero rimasti al potere.\nNella Risoluzione n. 573 il Consiglio d'Europa sostenne la legalit\u00e0 dell'invasione turca in base all'articolo 4 del Trattato di Garanzia del 1960, che consente alla Turchia, alla Grecia ed al Regno Unito di intervenire militarmente ed unilateralmente in caso di fallimento di una risposta multilaterale alla crisi cipriota. La corte di Appello di Atene stabil\u00ec inoltre nel 1979 che l'invasione turca era legale e che \u00ab...i veri colpevoli ... sono gli ufficiali greci che progettarono e misero in atto il colpo di stato e realizzarono cos\u00ec le condizioni per l'invasione\u00bb.\nL'opinione dei greco-ciprioti.\nI greco-ciprioti hanno sostenuto che l'invasione e le conseguenti azioni turche sono state una manovra diplomatica, incoraggiata da militanti turchi ultranazionalisti per giustificare il panturchismo espansionista. Essi hanno anche criticato il percepito fallimento dell'intervento turco per ottenere o giustificare i loro scopi (protezione della sovranit\u00e0, integrit\u00e0 ed indipendenza della Repubblica di Cipro), sostenendo che le intenzioni turche erano, fin dall'inizio, quelle di creare uno stato di Cipro del Nord.\nI greco-ciprioti hanno inoltre sostenuto che la seconda ondata dell'invasione turca ebbe luogo nell'agosto 1974, anche dopo che la Dittatura dei colonnelli era crollata il 24 luglio 1974 e il governo della Repubblica di Cipro era stato ricostituito sotto Glafkos Clerides, e quindi il secondo intervento turco non era giustificato come lo era stato il primo, che aveva provocato il collasso della giunta militare greca.\nLa presenza di 40.000 soldati turchi a Cipro del Nord dopo l'invasione \u00e8 stata anche criticata come violazione delle Risoluzioni della Nazioni Unite.\nNella Risoluzione del Consiglio di Sicurezza delle Nazioni Unite n. 353, adottato all'unanimit\u00e0 il 20 luglio 1974, in risposta all'invasione turca di Cipro, si chiede l'immediato ritiro di qualsivoglia personale militare straniero presente nella Repubblica di Cipro in violazione al paragrafo 1 della Carta delle Nazioni Unite.\nLa Risoluzione n. 360 del Consiglio di Sicurezza delle Nazioni Unite, adottata il 16 agosto 1974 ha dichiarato il rispetto per la sovranit\u00e0, indipendenza e integrit\u00e0 territoriale della Repubblica di Cipro ed ha formalmente rammentato la sua disapprovazione delle azioni militari unilaterali prese contro di esse dai turchi.\nNegoziati e altri sviluppi.\nNegoziati in corso.\nLe decisioni del Consiglio di Sicurezza delle Nazioni Unite per l'immediato ed incondizionato ritiro di tutte le truppe straniere da Cipro ed il ritorno sicuro dei profughi alle loro case non sono state seguite dai Turchi e dal TRNC. Turchi e TRNC difendono la loro posizione, sostenendo che un loro ritiro avrebbe condotto alla ripresa dei conflitti locali con battaglie e uccisioni.\nNegoziati per trovare una soluzione al problema di Cipro hanno avuto luogo fin dal 1964. Tra il 1974 e il 2002, la parte turco-cipriota, (controllata in effetti dal governo turco) era vista dalla comunit\u00e0 internazionale come la parte che rifiuta una soluzione equilibrata.\nDal 2002, secondo gli ufficiali statunitensi e britannici, la situazione si \u00e8 rovesciata ed ora era la parte greco-cipriota che rifiutava un piano che prevedeva lo scioglimento della Repubblica di Cipro senza garantire il ritiro delle forze militari d'occupazione turche. L'ultimo Piano Annan per Cipro volto a riunificare l'isola, appoggiato da Stati Uniti, Regno Unito e Turchia fu accettato in un referendum da parte dei turco-ciprioti, ma respinto a larga maggioranza dai greco-ciprioti, dopo che la \"leadership\" greco cipriota e la Chiesa Ortodossa Greca avevano caldamente invitato i greco-ciprioti a votare No nel referendum.\nIl 24 aprile 2004 i greco ciprioti respinsero con referendum il piano proposto dal Segretario generale delle Nazioni Unite Kofi Annan per la composizione della vertenza su Cipro. Il piano, che fu approvato con una maggioranza di due a uno dai turco-ciprioti in un separato ma contemporaneo referendum, avrebbe creato una Repubblica Unita di Cipro ed assicurato all'intera isola i benefici che sarebbero derivati dall'ingresso dell'Unione nella Comunit\u00e0 Europea a partire dal 1\u00ba maggio. Questo piano contemplava uno stato unico cipriota costituito dalla federazione di due stati, uno greco-cipriota ed uno turco-cipriota. Pi\u00f9 della met\u00e0 dei greco-ciprioti che erano sfollati nel 1974 ed i loro discendenti avrebbero ottenuto il recupero delle loro propriet\u00e0 ed avrebbero vissuto in esse sotto un'amministrazione greco-cipriota entro un periodo tra i 32 e 42 mesi dopo l'entrata in vigore dell'accordo. Coloro per i quali non fosse stato possibile recuperare le propriet\u00e0 avrebbero ricevuto un indennizzo in denaro.\nL'intera isola entr\u00f2 nella Comunit\u00e0 Europea il 1\u00ba maggio 2004 ancora divisa, sebbene l'Acquis comunitario europeo - il corpo dei diritti e doveri comuni - si applichi solo alle aree sotto il diretto controllo del governo, e rimane sospeso nelle aree occupate militarmente dai Turchi ed amministrate da turco-ciprioti. Tuttavia i turco-ciprioti in grado di documentare il loro diritto ad essere cittadini della Repubblica di Cipro godono dei medesimo diritti previsti per la cittadinanza dell'Unione europea.\nNicosia continua ad opporsi agli sforzi della Comunit\u00e0 Europea di stabilire affari diretti e collegamenti economici con Cipro settentrionale come un mezzo per incoraggiare la comunit\u00e0 turco-cipriota a continuare a sostenere la risoluzione della disputa di Cipro.\nDichiarazione della Repubblica Turca del Nord di Cipro.\nNel 1983 l'amministrazione della zona nord controllata dai turchi dichiar\u00f2 la propria indipendenza con il nome di \"Repubblica Turca del Nord Cipro\". Immediatamente dopo tale dichiarazione il Regno Unito organizz\u00f2 un incontro presso il Consiglio di Sicurezza delle Nazioni Unite per condannare la dichiarazione come \"non valida\". La Risoluzione del Consiglio di Sicurezza n. 541 (1983) consider\u00f2 il \u00ab...tentativo di creare una Repubblica Turca del Nord di Cipro non valido e peggiorativo della situazione cipriota\u00bb. Esso continua dicendo di \u00ab...considerare la dichiarazione di cui sopra come non legalmente valida\u00bb e ne chiedeva il ritiro.\nRitorno di Varosha.\nL'anno successivo (1984) la Risoluzione delle Nazioni Unite n. 550 condannava lo scambio di ambasciatori tra Turchia e TRNC e aggiungeva che il Consiglio di Sicurezza \u00abConsidera i tentativi di insediare in qualunque parte di Varosia persone diverse dai suoi abitanti inammissibile e chiede il trasferimento di questa zona sotto l'Amministrazione delle Nazioni Unite\u00bb.\nAi nostri giorni n\u00e9 la Turchia n\u00e9 la TRNC hanno dato seguito alle risoluzioni ONU e Varosha resta disabitata.\nIl 22 luglio 2010 la Corte Internazionale di Giustizia delle Nazioni Unite ha deciso che \u00abLe leggi internazionali non contengono divieti di dichiarazioni di indipendenza\u00bb. In risposta a quest'indirizzo legalmente non vincolante, il Ministro tedesco degli Affari Esteri Guido Westerwelle disse che \u00ab...questo non ha nulla a che fare con qualsiasi altro caso nel mondo\u00bb, compresa Cipro."}
{"id": "3989217", "revid": "767487", "url": "https://it.wikipedia.org/wiki?curid=3989217", "title": "Rize of the Fenix", "text": "Rize of the Fenix \u00e8 il terzo album della rock band statunitense Tenacious D, uscito il 15 maggio 2012. \u00c8 il primo album dopo i sei anni trascorsi dall'uscita nel 2006 di \"The Pick of Destiny\", disco contenente le canzoni del loro film \"Tenacious D e il destino del rock\"."}
{"id": "3989222", "revid": "767487", "url": "https://it.wikipedia.org/wiki?curid=3989222", "title": "Pedro Irala", "text": ""}
{"id": "3989223", "revid": "1305772", "url": "https://it.wikipedia.org/wiki?curid=3989223", "title": "Sivigliano", "text": "Sivigliano (, \"Sivi\u00e0n\" in friulano) \u00e8 una frazione del comune di Rivignano Teor nella bassa friulana.\nGeografia antropica.\nUrbanistica.\nIl piccolo paese ha solo due strade: via Giordano Bruno e via Sterpo e confina con Rivignano, Flambruzzo e Sterpo di Bertiolo.\nVia Sterpo era divisa in due borgate (borcs): \"Sivi\u00e0n disore\" (Sivigliano di sopra) verso Sterpo e \"Sivi\u00e0n disot\" (Sivigliano di sotto) verso la chiesa, che \u00e8 situata nell'incrocio delle due strade.\nIn via Giordano Bruno vi erano solo campi fino agli anni '50, quando hanno iniziato a costruirvi delle case.\nStoria.\nIl nome deriva dalla citt\u00e0 che si trovava l\u00ec nel 1000 d.C.: Civillium. Fu enclave della Contea di Gorizia e Gradisca all'interno del territorio veneziano.\nChiesa e comunit\u00e0.\nIl patrono di questo paese \u00e8 San Marco e la piccola chiesa ha avuto un incendio nell'ottobre del 2008 ma adesso \u00e8 tornata in funzione grazie a tutti i lavori di restauro e alla collaborazione della comunit\u00e0, nell'incendio \u00e8 andata bruciata una importante pala unico valore importante della chiesa."}
{"id": "3989224", "revid": "461603", "url": "https://it.wikipedia.org/wiki?curid=3989224", "title": "Pedro Richard Irala", "text": ""}
{"id": "3989228", "revid": "149485", "url": "https://it.wikipedia.org/wiki?curid=3989228", "title": "Dossier statistico Immigrazione", "text": "Il Dossier Statistico Immigrazione \u00e8 un annuario socio-statistico dedicato al fenomeno dell'immigrazione in Italia, curato dall'omonimo Centro Studi e Ricerche IDOS/Immigrazione Dossier Statistico. \nLa sua prima edizione risale al 1991, subito dopo l'entrata in vigore della prima legge organica emanata in Italia sull'immigrazione (L. 39/1990 o Legge Martelli), per iniziativa del direttore della Caritas diocesana di Roma, Luigi Di Liegro. L'obiettivo era quello di rimediare alla ristrettezza dei dati messi a disposizione dalle strutture pubbliche, cercando di raccogliere, interpretare e diffondere quante pi\u00f9 informazioni statistiche possibili sull'immigrazione straniera in Italia.\nDopo una prima fase di intervento e diffusione nella sola area romana, il Rapporto ha conosciuto una dimensione sempre pi\u00f9 ampia e dal 2004 \u00e8 divenuto un progetto nazionale, promosso, fino al 2012, oltre che dalla Caritas diocesana di Roma, da Caritas Italiana e dalla Fondazione Migrantes. Nel 2013, per la prima volta, il Centro Studi e Ricerche IDOS ha curato il \"Dossier\" per L'UNAR \u2013 Ufficio Nazionale Antidiscriminazioni Razziali della Presidenza del Consiglio dei Ministri, dedicandolo al tema delle discriminazioni e dei diritti della popolazione di origine straniera e rinnovando il medesimo impegno anche per il 2014.\nStruttura e organizzazione.\nL'\u00e9quipe del \"Dossier Statistico Immigrazione\" \u00e8 composta da una redazione centrale (una decina di studiosi di diversa formazione, strutturati dal 2004 nel Centro Studi e Ricerche IDOS, che \u00e8 anche casa editrice) e da una rete di referenti regionali, cui si aggiungono ricercatori ed esperti esterni. L'intera \u00e9quipe fa riferimento a un Comitato Scientifico, composto attualmente da Raimondo Cagiano De Azevedo, Luigi Gaffuri, Salvatore Geraci, Alberto Guariso, Maria Immacolata Macioti, Ugo Melchionda, Emmanuele Pavolini, Claudio Paravati, Pietro Pinto, Enzo Rossi, Salvatore Saltarelli, Francesco Zannini e Franco Pittau, coordinatore del Centro Studi e ideatore del \"Dossier\", insieme a mons. Luigi Di Liegro, scomparso nel 1997.\nOltre alla pubblicazione e diffusione del \"Dossier Statistico Immigrazione\", il Centro Studi e Ricerche IDOS cura dal 2004 l\"'Osservatorio Romano sulle Migrazioni\" (promosso dalla Caritas diocesana di Roma, dalla Provincia e dalla Camera di Commercio di Roma) e ha curato dal 2006 al 2012 il \"Rapporto Italiani nel Mondo\" per conto della Fondazione Migrantes (che dal 2013 lo redige autonomamente). Ogni anno, il Centro Studi e Ricerche IDOS affianca a questi Rapporti diverse altre pubblicazioni (oltre a numerosi articoli pubblicati dall'intera \u00e9quipe o dai singoli redattori su riviste specializzate) per un totale, tra il 2004 e il 2013, di oltre 50 pubblicazioni.\nFondamentale nel lavoro del \"Dossier Statistico Immigrazione\" \u00e8 la collaborazione con le strutture pubbliche, in primo luogo per la periodica messa a disposizione dei dati, ma anche per la realizzazione di appositi studi da queste commissionati.\nMetodologia e obiettivi.\nLa metodologia applicata dal Centro Studi e Ricerche IDOS alla realizzazione del \"Dossier Statistico Immigrazione\" si basa sullo studio, la comparazione e la reciproca integrazione delle fonti statistiche disponibili in Italia sul fenomeno migratorio e consiste nel reperire annualmente un'ampia gamma di dati aggiornati, disaggregati per cittadinanza, provincia e regione di insediamento, sesso, et\u00e0 e numerose altre variabili.\nI dati raccolti sono anche la base a partire dalla quale viene periodicamente elaborata la stima della presenza regolare complessiva dei cittadini stranieri che vivono in Italia, anche se non ancora registrati come residenti.\nTra le principali linee ispiratrici della metodologia del \"Dossier\" vi \u00e8 quella di collegare tra di loro pi\u00f9 fonti statistiche, a partire dal presupposto che non vi siano fonti 'buone' o 'cattive' in assoluto, ma che ciascuna fonte possa e debba trovare un'integrazione e un possibile complemento interpretativo nelle altre. Accanto alla pluralit\u00e0 delle fonti e alla circolarit\u00e0 nel loro utilizzo, le altre specificit\u00e0 sono la tempestivit\u00e0 nella raccolta e pubblicazione dei dati, i confronti storici, i confronti territoriali all'interno del quadro nazionale, i confronti internazionali, il rispetto del destinatario grazie alla possibilit\u00e0 da parte di ciascuno di ripercorrere il metodo seguito dall'\u00e9quipe.\nI dati raccolti sono poi oggetto di elaborazioni statistiche, vengono tradotti in tabelle tematiche e/o territoriali, sono sottoposti ad analisi critica e al confronto con le annualit\u00e0 precedenti e sono commentati in capitoli o rapporti di ricerca finalizzati a interpretarli e a trasmetterne una lettura rigorosa e sistematica a studiosi, operatori sociali, politici, funzionari, semplici cittadini. L'impegno, quindi, \u00e8 quello di unire il rigore scientifico a una esposizione semplice e comprensibile anche ai non addetti al settore.\nObiettivo ultimo di questo approccio \u00e8 quello di diffondere una visione dell'immigrazione il pi\u00f9 possibile aderente alla realt\u00e0 e scevra da pregiudizi, utile a contrastare interpretazioni parziali o pregiudiziali del fenomeno migratorio.\nIl \"Dossier\" affronta i temi delle migrazioni internazionali e del diritto d'asilo, strutturandosi nelle seguenti sezioni:\nIl lavoro scientifico trova il proprio completamento nel lavoro sociale, finalizzato a diffonderne i risultati, che vede i ricercatori del Dossier impegnati durante l'anno in numerose iniziative \u2013 tra convegni, seminari e interventi formativi \u2013 e nella presentazione ufficiale che tradizionalmente si svolge in autunno a Roma e, in contemporanea, in tutte le regioni italiane, grazie alla collaborazione delle strutture pubbliche e dell'associazionismo.\nUna rassegna completa delle diverse edizioni del \"Dossier Statistico Immigrazione\" si trova sul relativo sito . Su richiesta, il Centro Studi e Ricerche IDOS fornisce, per motivi di ricerca, singoli capitoli delle passate edizioni in formato elettronico."}
{"id": "3989233", "revid": "729019", "url": "https://it.wikipedia.org/wiki?curid=3989233", "title": "Ketoj", "text": "Ketoj (in russo \u041a\u0435\u0442\u043e\u0439; in giapponese \u8a08\u5410\u5937\u5cf6, Ketoi-t\u014d) \u00e8 un'isola russa che fa parte dell'arcipelago delle Isole Curili ed \u00e8 situata tra il Mare di Ochotsk e l'Oceano Pacifico settentrionale. Amministrativamente fa parte del Severo-Kuril'skij rajon dell'oblast' di Sachalin, nel Circondario federale dell'Estremo Oriente. Il suo nome viene dalla lingua ainu e significa \"scheletro\" o \"cattivo\". L'isola \u00e8 disabitata.\nGeografia.\nKetoj si trova nella parte centrale delle isole Curili. Lo stretto di Rikord (\u043f\u0440\u043e\u043b\u0438\u0432 \u0420\u0438\u043a\u043e\u0440\u0434\u0430), largo 26\u00a0km, la separa a nord-est dalle isole U\u0161i\u0161ir; a sud-ovest, a 20\u00a0km, al di l\u00e0 dello stretto di Diana (\u043f\u0440\u043e\u043b\u0438\u0432 \u0414\u0438\u0430\u043d\u044b), si trova Simu\u0161ir.\nL'isola \u00e8 quasi rotonda con un diametro di 9\u201310\u00a0km; la sua superficie \u00e8 di 73\u00a0km\u00b2. Il punto pi\u00f9 alto dell'isola (a ovest) \u00e8 il monte Ketoj (\u0433\u043e\u0440\u0430 \u041a\u0435\u0442\u043e\u0439) con la sua altezza di 1.166\u00a0m, mentre proprio al centro dell'isola si trova il vulcano attivo Pallas (\u0432\u0443\u043b\u043a\u0430\u043d \u041f\u0430\u043b\u043b\u0430\u0441\u0430, \"vulkan Pallasa\"), alto 990\u00a0m, nel cui cratere si trova il piccolo lago Glazok (\u043e\u0437\u0435\u0440\u043e \u0413\u043b\u0430\u0437\u043e\u043a). Il lago \u00e8 di acque acide e ha una profondit\u00e0 di 40\u00a0m. Tra le due cime si trova invece una caldera di 1,5\u00a0km di larghezza occupata da un lago d'acqua dolce, profondo 110\u00a0m: il lago Malachitovoe (\u043e\u0437\u0435\u0440\u043e \u041c\u0430\u043b\u0430\u0445\u0438\u0442\u043e\u0432\u043e\u0435). Al largo della costa sud-orientale c'\u00e8 lo scoglio Odinokaja \n(\u0441\u043a\u0430\u043b\u0430 \u041e\u0434\u0438\u043d\u043e\u043a\u0430\u044f, ).\nIl vulcano Pallas ha avuto una grande eruzione tra il 1843 e il 1846, poi nel 1924, e l'ultima nota \u00e8 avvenuta nel 1960.\nFlora e fauna.\nSu Ketoj ci sono macchie di \"Pinus pumila\", ontano, sorbo e betulla arbustiva. per quel che riguarda le Curili, l'isola \u00e8 il limite settentrionale della distribuzione del \"Taxus cuspidata\" e del \"Sasa kurilensis\", una specie di bamb\u00f9 del genere \"Sasa\".\nSull'isola ci sono piccoli roditori e volpi; sulla costa, il leone marino di Steller e il callorino dell'Alaska.\nStoria.\nAl momento del contatto con gli europei, Ketoj non aveva una popolazione permanente; era visita nel periodo estivo dalle trib\u00f9 degli Ainu che provenivano da Ras\u0161ua per cacciare.\nRivendicata dall'Impero russo, pass\u00f2 all'Impero del Giappone, secondo il Trattato di San Pietroburgo (1875), insieme al resto delle isole Curili. Amministrativamente faceva parte della sottoprefettura di Nemuro, nella prefettura di Hokkaid\u014d. Dopo la seconda guerra mondiale, pass\u00f2 sotto il controllo dell'Unione Sovietica e attualmente fa parte della Federazione Russa."}
{"id": "3989234", "revid": "767487", "url": "https://it.wikipedia.org/wiki?curid=3989234", "title": "Pierre Michelin", "text": ""}
{"id": "3989238", "revid": "38120", "url": "https://it.wikipedia.org/wiki?curid=3989238", "title": "Il mondo \u00e8 mio", "text": ""}
{"id": "3989239", "revid": "287204", "url": "https://it.wikipedia.org/wiki?curid=3989239", "title": "Edwin Catmull", "text": "Noto per i suoi importanti contributi nell'ambito della grafica computerizzata, \u00e8 stato tra i fondatori ed \u00e8 uno degli uomini chiave della casa di produzione cinematografica Pixar specializzata in animazione computerizzata, societ\u00e0 che ha presieduto sin dall'inizio e per la quale \u00e8 stato tra gli sviluppatori principali di RenderMan, software di rendering utilizzato per la realizzazione dei film in tecnica CGI.\nDal 2006 al 2018 \u00e8 stato presidente sia dei Walt Disney Animation Studios che della Pixar, dopo l'acquisizione di quest'ultima da parte della Walt Disney Company. Al suo posto subentra nel ruolo il produttore Clark Spencer.\nBiografia.\nNato nello stato della Virginia Occidentale, Ed Catmull ha vissuto sin da piccolo nello Utah, dove la sua famiglia, di religione mormone, si era trasferita.\nDa piccolo Catmull fu influenzato dai film animati della Disney tra i quali \"Le avventure di Peter Pan\" e \"Pinocchio\" e inizi\u00f2 a sognare di diventare un animatore. Realizz\u00f2 cos\u00ec i suoi primi primitivi esperimenti di animazione con la tecnica del \"folioscope\".\nInvece di tentare la carriera nell'industria del cinema, decise di utilizzare altrove il suo talento e si rivolse alla fisica. Dal 1963 studi\u00f2 quindi fisica e informatica all'Universit\u00e0 dello Utah dove si laure\u00f2 nel 1969.\nLavor\u00f2 quindi come programmatore alla Boeing a Seattle per un breve periodo per poi ritornare nello Utah all'inizio degli anni settanta per completare il dottorato. Tornato all'universit\u00e0 partecip\u00f2 al programma ARPA come studente di Ivan Sutherland insieme a altri pionieri dell'informatica come Fred Parke, James H. Clark, John Warnock e Alan Kay.\nCatmull pot\u00e9 utilizzare il rivoluzionario software grafico Sketchpad realizzato da Sutherland, precursore dei moderni sistemi CAD e intu\u00ec il potenziale offerto dalla grafica computerizzata nel mondo dell'animazione. In tal modo pot\u00e9 combinare il suo amore per i cartoni animati e le sue conoscenze tecnico-scientifiche. Da quel momento la sua principale aspirazione fu quella di realizzare un film interamente animato al computer. In quel periodo accompagn\u00f2 Sutherland in California con lo scopo di convincere i dirigenti della Disney sulle potenzialit\u00e0 offerte dalla grafica computerizzata applicata all'animazione. La Disney offr\u00ec un lavoro a Catmull, ma non nel settore dell'animazione. Erano interessati all'utilizzo del computer per la progettazione delle attrazioni dei loro parchi di divertimento. Catmull rifiut\u00f2 e torn\u00f2 al suo lavoro accademico e di ricerca.\nIn questo periodo Catmull svilupp\u00f2 alcune tecniche fondamentali nel mondo della grafica computerizzata, la cosiddetta \"texture mapping\" e l'applicazione delle spline bicubiche all'interpolazione tra \"frame\". Invent\u00f2 algoritmi per l\"'antialiasing\" e per la rifinitura delle superfici. Inoltre invent\u00f2 in modo indipendente la tecnica detta z-buffering per la rappresentazione tridimensionale degli oggetti, tecnica che era stata per\u00f2 descritta alcuni mesi prima da Wolfgang Stra\u00dfer nella sua tesi di dottorato.\nNel 1972 Ed Catmull diede il suo primo contributo all'industria cinematografica, con un'animazione della sua mano sinistra che fu poi utiliizzata nel film del 1976, \"Futureworld - 2000 anni nel futuro\", primo film ad utilizzare tecniche CGI in 3D (\"sequel\" di \"Il mondo dei robot\" di Michael Crichton). La sequenza, conosciuta semplicemente come \"Una mano animata al computer\" (\"A Computed Animated Hand\") \u00e8 stata selezionata per entrare al far parte del catalogo del National Film Registry alla Biblioteca del Congresso degli Stati Uniti.\nNel 1974 Catmull ottenne il dottorato e fu assunto come programmatore dalla societ\u00e0 Applicon specializzata in soluzione CAD/CAM. Nel novembre dello stesso anno per\u00f2 lascio il suo posto per essumere la direzione del nuovo laboratorio di grafica computerizzata del New York Institute of Technology.\nAlexander Schure, multimilionario ed eccentrico presidente dell'Istituto, nutriva un grande interesse per l'animazione e stava lavorando a un progetto dedicato al personaggio di Tubby the Tuba che poi si concretizz\u00f2 nel film omonimo del 1975. La lentezza con la quale il film veniva prodotto convinse Shure a contattare Catmull sperando che le rivoluzionarie tecnologie informatiche potessero essere d'aiuto nella realizzazione del suo progetto. Il film fu realizzato in gran parte con tecniche tradizionali, ma in alcune fasi serv\u00ec da banco di prova per alcune delle idee di Catmull e dei tecnici che aveva radunato per il nuovo laboratorio, tra i quali il suo futuro socio Alvy Ray Smith. Inizialmente il lavoro consisteva nel produrre accessori che fossero d'aiuto alla animazione in 2D, accelerandone la fase produttiva. Uno dei primi risultati fu un programma denominato semplicemente Paint, una prima versione del pi\u00f9 completo CAPS, poi utilizzato dalla Disney per la colorazione dei suoi lungometraggi in 2D. Il programma consentiva di realizzare in modo automatico la colorazione dei fotogrammi intermedi.\nCatmull e i suoi abbandonarono presto l'animazione 2D e iniziarono a concentrarsi sulla grafica tridimensionale, cercando di utilizzarla nella produzione cinematografica. All fine degli anni settanta il laboratorio inizi\u00f2 ad avere qualche problema per la mancanza di effettivi risultati, nonostante il progresso tecnologico in atto, ma il suo lavoro non manc\u00f2 di attirare l'attenzione di alcuni nomi di Hollywood. Tra questi George Lucas e Francis Ford Coppola. Lucas incontr\u00f2 Catmull nel 1979 e gli propose di mettersi a capo di un team di tecnici per sviluppare effetti grafici computerizati, tecnologie di audio digitale e \"video editing\" da utilizzare nel campo dell'intrattenimento. Il regista e produttore aveva gi\u00e0 stretto accordi con la societ\u00e0 di computer Triple-I alla quale aveva chiesto di realizzare un modello digitale del velivolo da combattimento X-Wing per il suo \"Guerre stellari\". Anche se poi non fu usato, il modello diede a Lucas un'idea del potenziale della tecnologia CGI. Ed Catmull e Alvy Ray Smith sembrarono le persone giuste e Lucas fece vedere loro il modello dell'X-Wing. I due capirono subito che si poteva fare di meglio e, dopo un incontro in California, il team del laboratorio grafico del NYIT ebbe l'opportunit\u00e0 di lavorare con la grafica computerizzata per l'industria cinematografica. Nel 1979 Catmull abbandon\u00f2 il suo incarico presso il NYIT e divenne vicepresidente della Computer Division della LucasFilm.\nAlla LucasFilm, con il gruppo di ricercatori che si era portato dal NYIT, Catmull partecip\u00f2 allo sviluppo di tecnologie di \"compositing\" tra immagini reali e animazioni digitali e in generale alle tecnologie legate al video editing, all'audio digitale e ai videogiochi. La societ\u00e0 si specializz\u00f2 anche nella produzione di software e hardware per la grafica digitale. La workstation Pixar Image Computer, che diede poi il nome alla futura casa cinematografica, fu utilizzata anche dalla Disney per la colorazione di alcuni suoi lungometraggi. Con l'arrivo dell'animatore di John Lasseter alla LucasFilm si complet\u00f2 il gruppo che di l\u00ec a qualche anno avrebbe rivoluzionato l'industria del cinema d'animazione. Nel 1984 la LucasFilm produsse il suo primo cortometraggio interamente realizzato con tecnologia CGI. Diretto da Alvy Ray Smith, \"The Adventures of Andr\u00e9 and Wally B.\" fu accolto con grande entusiasmo dagli addetti ai lavori e suscit\u00f2 l'interesse di Steve Jobs, fondatore della Apple, che nel 1986 acquist\u00f2 dalla LucasFilm la divisione diretta da Ed Catmull per dieci milioni di dollari trasformandola in Pixar.\nNella nuova societ\u00e0 Catmull assunse il ruolo di responsabile del settore tecnico e partecip\u00f2 attivamente allo sviluppo dell'applicativo RenderMan utilizzato per il rendering di \"Toy Story\" e dei successivi film Pixar. Alla fine degli anni ottanta, Jobs chiuse il settore hardware della societ\u00e0 trasformandola in un vero e proprio studio di animazione, mantenendo per\u00f2 il controllo e lo sviluppo e la commercializzazione del software di rendering.\nEd Catmull rimase alla guida della Pixar insieme a Lasseter, Smith (che lasci\u00f2 nel 1991) e al proprietario Jobs. Dopo l'acquisto della Pixar da parte della Disney nel 2006, l'amministratore delegato Bob Iger pose Catmull e Lasseter a capo del programma di rinnovamento degli studi Disney nella prestigiosa sede di Burbank. Nell'ottobre 2018, Catmull annunci\u00f2 il suo ritiro da presidente degli studi d'animazione Disney e Pixar, dichiarando che sarebbe rimasto in azienda fino al luglio dell'anno successivo con il ruolo di consulente.\nRiconoscimenti.\nEd Catmull ha ottenuto due statuette Oscar da parte dell'AMPAS per il suo contributo alla grafica computerizzata applicata al mondo del cinema. Inoltre ha ottenuto due premi speciali tecnico-scientifici (con l'assegnazione di una targa e non di una statuetta) e un altro premio speciale rappresentato da un certificato che riconosce i meriti ottenuti in ambito tecnicologico nel cinema.\nNel 2013 Catmull \u00e8 stato inserito nella \"Hall of Fellows\" del Museo della Storia del Computer di Mountain View per il suo lavoro pionieristico nel campo della grafica computerizzata, dell'animazione e del cinema."}
{"id": "3989246", "revid": "375960", "url": "https://it.wikipedia.org/wiki?curid=3989246", "title": "Bo\u011fazi\u00e7i University", "text": ""}
{"id": "3989248", "revid": "599013", "url": "https://it.wikipedia.org/wiki?curid=3989248", "title": "Axel Lawar\u00e9e", "text": "Carriera.\nFu capocannoniere del campionato austriaco nel 2003."}
{"id": "3989251", "revid": "110157", "url": "https://it.wikipedia.org/wiki?curid=3989251", "title": "Andamarca", "text": "Andamarca \u00e8 un comune (\"municipio\" in spagnolo) della Bolivia nella provincia di Sud Carangas (dipartimento di Oruro) con 6.794 abitanti dato 2010).\nCantoni.\nIl comune \u00e8 suddiviso in 3 cantoni."}
{"id": "3989261", "revid": "2033069", "url": "https://it.wikipedia.org/wiki?curid=3989261", "title": "Sui gradini di Harlem", "text": "Sui gradini di Harlem (\"Where I Live\") \u00e8 una serie televisiva statunitense in 21 episodi di cui 16 trasmessi per la prima volta nel corso di 2 stagioni nel 1993.\n\u00c8 una sitcom incentrata sulle vicende di Douglas St. Martin un diciassettenne statunitense originario di Trinidad che vive nel quartiere di Harlem a New York insieme con i genitori e la sorella quattordicenne. Gran parte degli episodi si concentrano sulla disavventure di Douglas con i suoi migliori amici, Reggie e Malcolm. \nDurante la prima televisiva sulla ABC, la serie fu spostata al sabato sera per la sua seconda stagione e, nonostante l'intervento da consulente alla produzione da parte di Bill Cosby, le valutazioni crollarono. Otto episodi furono prodotti per la seconda stagione, ma la serie fu annullata dopo tre episodi.\nProduzione.\nLa serie, ideata da Michael Jacobs e Ehrich Van Lowe, fu prodotta da Touchstone Television. Le musiche furono composte da Ray Colcord.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 5 marzo 1993 al 20 novembre 1993 sulla rete televisiva ABC. In Italia \u00e8 stata trasmessa su RaiDue con il titolo \"Sui gradini di Harlem\".\nAlcune delle uscite internazionali sono state:"}
{"id": "3989262", "revid": "46931", "url": "https://it.wikipedia.org/wiki?curid=3989262", "title": "Where I Live", "text": ""}
{"id": "3989272", "revid": "767487", "url": "https://it.wikipedia.org/wiki?curid=3989272", "title": "Il castello incantato (film 1920)", "text": "Il castello incantato (\"Haunted Spooks\") \u00e8 un cortometraggio muto del 1920 diretto da Alf Goulding e Hal Roach. Il film, di genere comico, fu interpretato da Harold Lloyd, Mildred Davis, Wallace Howe.\nTrama.\nUn ragazzo, per amore, tenta il suicidio diverse volte, invano. Un avvocato lo fa sposare con la sua cliente per avere in eredit\u00e0 un castello che viene fatto credere incantato per allontanare l'ereditiera. Il ragazzo e la ragazza, nel castello, vengono fatti molto spaventare, ma alla fine scoprono che il posto non \u00e8 stregato.\nDistribuzione.\nDistribuito dalla Path\u00e9 Exchange e presentato da Hal Roach, il film - un cortometraggio di due bobine - usc\u00ec nelle sale statunitensi il 14 marzo 1920. La Path\u00e9 Consortium Cin\u00e9ma lo distribu\u00ec in Francia il 5 gennaio 1923 con il titolo \"Le Manoir hant\u00e9\". Il 15 settembre dello stesso anno usc\u00ec anche in Finlandia con il titolo \"Kummitusy\u00f6\".\nCopie della pellicola sono conservate in diversi archivi: in quelli del George Eastman Museum, del Museum of Modern Art, dell'UCLA Film and Television Archive, del Det Danske Filminstitut, della Filmoteca Espanola, del Cohen Media Group (Raymond Rohauer collection e in collezioni privata.\nIl film \u00e8 stato pubblicato in VHS e DVD da diverse case di distribuzione."}
{"id": "3989278", "revid": "585241", "url": "https://it.wikipedia.org/wiki?curid=3989278", "title": "Totora", "text": ""}
{"id": "3989279", "revid": "48890333", "url": "https://it.wikipedia.org/wiki?curid=3989279", "title": "Brill Academic Publishing", "text": ""}
{"id": "3989293", "revid": "188402", "url": "https://it.wikipedia.org/wiki?curid=3989293", "title": "Polinomio di Lagrange", "text": ""}
{"id": "3989296", "revid": "767487", "url": "https://it.wikipedia.org/wiki?curid=3989296", "title": "Ricochet (gruppo musicale)", "text": "Ricochet \u00e8 un gruppo musicale statunitense di musica country proveniente dall'Oklahoma.\nLa band \u00e8 stata fondata nel 1993 dai fratelli Jeff Bryant (batteria, voce) e Junior Bryant (violino, mandolino, voce), insieme a Heath Wright (voce, chitarra solista, violino), Greg Cook (basso, voce), Teddy Carr (steel guitar, dobro) ed Eddie Kilgallon (tastiere, chitarra ritmica, sassofono, voce).\nDopo due anni di esibizioni in tutto il sud degli Stati Uniti, i Ricochet hanno firmato un contratto discografico con la Columbia Records nel 1995."}
{"id": "3989298", "revid": "48890800", "url": "https://it.wikipedia.org/wiki?curid=3989298", "title": "Gerry Dorsey", "text": ""}
{"id": "3989303", "revid": "599013", "url": "https://it.wikipedia.org/wiki?curid=3989303", "title": "Anthony Mundine", "text": "Mundine, soprannominato sul ring \"The Man\" e \"Choc\", ha da sempre un rapporto difficile con i mass media in generale. La sua conversione all'Islam del 1999, l'autopromozione di cui si fa portavoce e le varie dichiarazioni personali rilasciate dell'atleta nel corso degli anni, hanno creato un rapporto di amore-odio con il pubblico australiano tanto da fargli meritare il soprannome di \"atleta pi\u00f9 discusso nella storia dello sport australiano\".\nBiografia.\nCarriera nel Rugby.\nNato nel 1975 in Australia a Newtown, alla periferia ovest di Sydney, da ragazzo Mundine milit\u00f2 nella junior rugby league nella squadra dello Hurstville United, e nel 1993, mentre frequentava la Kingsgrove High School, gioc\u00f2 nella nazionale giovanile australiana di rugby. Lo stesso anno, Mundine, all'et\u00e0 di diciotto anni firm\u00f2 un contratto con la squadra di professionisti degli St. George Dragons.\nNel 1997 milit\u00f2 nei Brisbane Broncos giocando 18 partite stagionali.\nNel 1998, fece ritorno nei Dragons. Anthony Mundine lasci\u00f2 il rugby a met\u00e0 della stagione 2000, dopo essere stato ispirato ad intraprendere la carriera di pugile, quando un suo amico, Abdi Osman, gli mostr\u00f2 un video di Muhammad Al\u00ec. Successivamente dichiar\u00f2 di aver lasciato il mondo del rugby perch\u00e9 troppo pieno di razzismo.\nCarriera nel pugilato.\nInizialmente Mundine venne allenato dal padre, Tony Mundine, che era un buon peso medio durante gli anni settanta.\nMundine combatt\u00e9 il suo primo incontro di boxe nel luglio 2000 all'et\u00e0 di 25 anni. Dopo una breve carriera come dilettante, il primo incontro ufficiale fu contro il neozelandese Gerrard Zohs. Dopo altri soli 10 incontri, Mundine gi\u00e0 combatt\u00e9 il suo primo incontro per un titolo sfidando il campione IBF supermiddleweight Sven Ottke nel gennaio 2001. Il match termin\u00f2 improvvisamente dopo 10 combattute riprese quando Ottke mand\u00f2 al tappeto Mundine con un colpo alla tempia. Nonostante la sconfitta, Mundine fece presto ritorno al ring, ripromettendosi di competere per il titolo del mondo.\nQuando i titoli mondiali WBA e IBF dei pesi massimileggeri furono unificati da Sven Ottke, Ottke venne promosso al rango di \"super\" campione dalla WBA e il titolo mondiale WBA dei mediomassimi fu reso vacante. Mundine vinse il titolo con una vittoria ai punti per unanimit\u00e0 contro Antwun Echols il 3 settembre 2003, davanti al suo pubblico di casa al Sydney Entertainment Centre. In seguito difese con successo il titolo in una occasione, per poi perderlo contro Manny Siaca.\nMundine fall\u00ec nel cercare di riconquistare la cintura perdendo un match con Mikkel Kessler il 6 agosto 2005 svoltosi sempre a Sydney.\nMundine VS Danny Green.\nLa maggiore rivalit\u00e0 di Mundine in Australia fu quella con Danny Green.\nI due pugili si incontrarono per la prima volta il 17 maggio 2006, all'Aussie Stadium di Sydney.\nIl match fu uno dei pi\u00f9 attesi nella storia della boxe australiana, eclissando il precedente record di partecipazione di 37.000 spettatori relativo al match che aveva visto contrapposti Jeff Fenech e Azumah Nelson nel 1992. Mundine vinse ai punti per decisione unanime dopo dodici round.\nMundine VS Geale.\nIl 27 maggio 2009, Mundine si scontr\u00f2 con il campione dei pesi medi IBO Daniel Geale (21-0-13). Mundine vinse il match ai punti con decisione non unanime.\nMundine VS Medley.\nL'11 gennaio 2010, Mundine difese il suo titolo WBA contro \"Deadly\" Rob Medley. Mundine e Medley avrebbero dovuto originariamente combattere per il vacante titolo IBO Light Middleweight. Mundine, dopo aver avuto una discussione con la dirigenza IBO, rifiut\u00f2 di battersi, e cos\u00ec Medley dovette forzatamente passare alla categoria di peso superiore per non dover rinunciare al match. Mundine sconfisse Medley in 12 round senza troppi problemi. Nonostante la vittoria, Mundine non fu d'accordo con i voti a lui assegnati dai giudici a bordo ring.\nMundine VS Wood I.\nL'8 dicembre 2010 Mundine si scontr\u00f2 con Garth Wood. Mundine venne messo KO al quinto round da Wood. L'inaspettato epilogo del match si rivel\u00f2 essere una delle sorprese maggiori nella storia del pugilato australiano.\nMundine VS Wood II.\nIl 13 aprile 2011 Mundine vendic\u00f2 la sua sconfitta riuscendo a battere Wood nel rematch, ai punti e per decisione unanime dei giudici di gara.\nMundine VS Alvarez.\nIl 19 ottobre 2011 Mundine combatt\u00e9 contro l'ex campione WBA Rigoberto Alvarez per il titolo mondiale WBA Light Middleweight. Mundine si aggiudic\u00f2 il match ai punti per decisione unanime.\nMundine privato del titolo.\nIl prossimo avversario di Mundine avrebbe dovuto essere Austin Trout. Trout era in precedenza in fase di negoziazione con Mundine, ma quando il management di Trout pretese l'introduzione di altre clausole al contratto, il team di Mundine decise di forzare lo svolgimento del match per ottenere condizioni maggiormente favorevoli. Nel marzo 2012 Mundine rinunci\u00f2 infine all'opportunit\u00e0 di sfidare Trout. La commissione direzionale della WBA tolse d'ufficio il titolo a Mundine nel maggio 2012 per essersi rifiutato di combattere.\nMundine VS McKart.\nIl 14 luglio 2012 Mundine affront\u00f2 il detentore del titolo dei mediomassimi IBF North American, Bronco McKart. Si tratt\u00f2 del primo match di Mundine negli Stati Uniti, e venne lasciato intendere che egli avrebbe poi sfidato l'imbattuto campione Floyd Mayweather Jr. Mundine vinse l'incontro per KO tecnico al settimo round.\nMundine VS Geale II.\nIl 30 gennaio 2013, Mundine combatt\u00e9 contro Daniel Geale per la seconda volta in carriera, con in palio il titolo IBF di Geale. La contesa si rivel\u00f2 essere la prima nella quale due pugili australiani si combatterono l'un l'altro per la conquista del titolo mondiale IBF dei pesi medi. Il match venne descritto da Mundine come l'ultimo scoglio da superare prima di poter realizzare il suo sogno di sfidare il campione mondiale Floyd Mayweather Jr., mentre Geale voleva solo vendicare la macchia della sua unica sconfitta in carriera, avvenuta proprio per mano di Mundine nel 2009. Si tratt\u00f2 del maggiore evento di boxe organizzato in Australia sin da quando Mundine aveva combattuto contro Danny Green nel 2006. Mundine perse ai punti per decisione unanime (112-116, 111-117 e 111-117). Tuttavia, si rifiut\u00f2 di accettare il verdetto e immediatamente dopo l'annuncio ufficiale della vittoria di Geale, Mundine e il suo entourage lasciarono l'arena.\nMundine VS Mosley.\nIl 23 ottobre 2013 Mundine avrebbe dovuto affrontare Shane Mosley al Sydney Entertainment Centre, ma l'incontro venne cancellato.\nIl match venne rifiutato da Moseley all'ultimo minuto. La sua richiesta per salire sul ring era stata di 1 milione di dollari. Mundine tir\u00f2 fuori 300,000 dollari di tasca propria pur di disputare l'incontro, e il suo amico Jeff Fenech mise sul piatto altro mezzo milione a disposizione di Mosely al suo arrivo in Australia, ma tutto ci\u00f2 non fu abbastanza. Mundine non si rassegn\u00f2 e riusc\u00ec a racimolare la cifra richiesta da Mosley e l'incontro ebbe infine luogo il 27 novembre alla Allphones Arena. Il match termin\u00f2 al sesto round per ritiro di Shane Mosley a causa di dolori alla schiena, dando a Mundine la vittoria per TKO.\nMundine VS Jones.\nIl 29 gennaio 2014 Mundine avrebbe dovuto combattere contro Carson Jones al Brisbane Entertainment Centre. Tuttavia, Jones diede forfait causa problemi di salute, e Mundine affront\u00f2 e sconfisse al suo posto il sostituto Gunnar Jackson per verdetto unanime ai punti.\nMundine VS Clottey.\nIl 9 aprile 2014 Mundine combatt\u00e9 contro l'ex campione dei pesi welter IBF Joshua Clottey a Newcastle e perse ai punti per decisione unanime.\nMundine VS Rabchenko.\nIl 12 novembre 2014, Mundine combatt\u00e9 con l'allora imbattuto campione europeo Sergey Rabchenko alla Hisense Arena, di Melbourne. Mundine si aggiudic\u00f2 la vittoria ai punti con verdetto 113-115, 115-113 e 116-112, diventando il primo sfidante ufficiale al titolo mondiale WBC detenuto da Floyd Mayweather Jr.\nDopo il match disputato con Rabchenko, Mundine avrebbe dovuto affrontare Austin Trout a San Antonio, Texas, il 9 maggio 2015; tuttavia egli dovette rinunciare all'incontro a causa di un infortunio, e venne sostituito da Luis Galarza.\nCarriera musicale.\nMundine \u00e8 apparso nel video musicale della canzone di Angry Anderson \"Bound For Glory\" del 1990. In seguito nel 2001 \u00e8 apparso anche nel video musicale del brano \"Like a Dog\" del gruppo rock australiano Powderfinger. Nel 2005 partecip\u00f2 al singolo di Joel Turner \"Knock U Out\". Successivamente pubblic\u00f2 il primo singolo a suo nome, la canzone \"Platinum Ryder\" con la partecipazione nel video musicale di Nathan Merritt e Amos Roberts. Lo stesso video cre\u00f2 alcune polemiche in quanto veniva mostrata la bandiera britannica in fiamme e una foto del primo ministro australiano John Howard. Mundine \u00e8 apparso anche nel video dei Brothablack della canzone \"Are You With Me Out There\".\nAltri media.\nAnthony Mundine \u00e8 stato incluso come personaggio giocabile nel roster dei videogiochi \"Fight Night Round 4\" e \"Fight Night Champion\"."}
{"id": "3989318", "revid": "663104", "url": "https://it.wikipedia.org/wiki?curid=3989318", "title": "Leonardo da Vinci (piroscafo 1925)", "text": ""}
{"id": "3989320", "revid": "729019", "url": "https://it.wikipedia.org/wiki?curid=3989320", "title": "Cucchiaio (disambigua)", "text": ""}
{"id": "3989321", "revid": "83531", "url": "https://it.wikipedia.org/wiki?curid=3989321", "title": "Lingue barito occidentali", "text": "Le lingue barito occidentali sono un sottogruppo del ramo lingue maleo-polinesiache delle lingue austronesiane.\nSono parlate nel Borneo, sulle isole Kalimantan, ed in Indonesia.\nClassificazione.\nLa classificazione delle lingue barito orientali resta discussa. Infatti, spesso, queste lingue sono presentate come apparentate agli altri gruppi di lingue barito del Borneo, formando un gruppo unico: lingue gran barito.\nQuesta parentela tra i gruppi barito non \u00e8 accettata dai linguisti Malcolm Ross ed Adelaar. Per loro, le lingue barito occidentali, come le lingue barito-mahakam e le lingue barito orientali, formano sottogruppi diversi del gruppo di lingue maleo-polinesiache occidentali.\nAnche Blust esclude le lingue barito dal suo gruppo: lingue del Borneo settentrionale, come altri gruppi presenti sull'isola, quali, le lingue dayak di terra e le lingue kayanik.\nLista delle lingue.\nLe lingue barito occidentali sono:"}
{"id": "3989323", "revid": "212348", "url": "https://it.wikipedia.org/wiki?curid=3989323", "title": "Cucchiaio (cucina)", "text": ""}
{"id": "3989328", "revid": "48891517", "url": "https://it.wikipedia.org/wiki?curid=3989328", "title": "La casalinga di Voghera", "text": ""}
{"id": "3989332", "revid": "729019", "url": "https://it.wikipedia.org/wiki?curid=3989332", "title": "Oriolo dei Fichi", "text": "Oriolo dei Fichi \u00e8 un piccolo nucleo abitato situato 9\u00a0km. a sud-est di Faenza, sui primi contrafforti dell'Appennino romagnolo. Il nucleo storico consiste in una borgata che comprende la chiesa parrocchiale intitolata a Sant'Apollinare (ricostruita nel 1946), e una piazzetta triangolare circondata dalle abitazioni che contano una ventina di residenti. Fa parte integrante del Comune di Faenza (RA).Attorno al borgo e all'antica torre si estendono le colline faentine. Per la particolarit\u00e0 del terreno e del clima di questi pendii, il vino rappresenta la realt\u00e0 produttiva pi\u00f9 importante della zona: Sangiovese, Albana, Centesimino e Famoso sono i vitigni autoctoni pi\u00f9 coltivati.\nStoria.\nLa localit\u00e0 \u00e8 storicamente attestata almeno dall'anno 898, quando ne era signorotto un tale Aghinolfo.\nNel 1017, l'imperatore Enrico II l'assegn\u00f2 ad Arnaldo II, arcivescovo di Ravenna. Quarant'anni dopo, l'arcivescovo Enrico vi costru\u00ec un castello, che per tutto il Medioevo fu conteso fra le citt\u00e0 di Faenza, Forl\u00ec e la Chiesa ravennate, sua legittima proprietaria.\nA partire dal XIV secolo e fino al 1689, Oriolo godette dello status di Comune rurale, dotato di una certa autonomia amministrativa pur rimanendo sotto il controllo di chi possedeva il castello.\nIl territorio del Comune di Oriolo aveva una superficie approssimativa di 5\u20136\u00a0km\u00b2 e comprendeva tre parrocchie, con una popolazione di circa 500 persone, che nel tempo si \u00e8 ridotta sino alle 200 attuali. In uno dei punti pi\u00f9 panoramici e di maggior interesse della zona, \u00e8 situata la Torre quattrocentesca: circondata da un parco di propriet\u00e0 del comune di Faenza.\nLa Torre di Oriolo dei Fichi.\nStoria della torre.\nIl 4 gennaio 1474, l'arcivescovo Bartolomeo Roverella cedette il dominio di Oriolo a Carlo II Manfredi, signore di Faenza, per la somma di 2500 fiorini. Il vecchio castello fu radicalmente ristrutturato e trasformato in rocca ad uso strettamente militare; in particolare fu ricostruita la torre, dando origine al possente mastio esagonale ancora esistente, e fortificato l'accesso mediante due muri dotati di camminamenti superiori.\nLa rocca, assediata dal capitano Vitellozzo Vitelli al soldo di Cesare Borgia, si arrese il 15 novembre 1500 e fu saccheggiata. Al termine del breve dominio del Valentino, come il resto della Romagna la localit\u00e0 cadde sotto il dominio veneziano. In questi anni alla torre vennero apportati diversi restauri ed ammodernamenti.\nCon il ritorno della regione sotto il diretto possesso pontificio, la rocca di Oriolo ed il suo territorio furono definitivamente assegnati al Comune di Faenza. Il Comune rurale di Oriolo continu\u00f2 per\u00f2 ad esistere, ed il 27 novembre 1518 furono promulgati i suoi Statuti, tuttora conservati presso l'Archivio di Stato di Faenza.\nNel corso del XVI secolo l'importanza militare della rocca and\u00f2 gradualmente scemando, e nel 1632 anche il Vicario (una sorta di governatore civile inviato dal Comune di Faenza) si rifiut\u00f2 di andare ad abitare nella Torre, da tempo lasciata quasi priva di manutenzione. Nel frattempo, le mura del castello furono smantellate dagli abitanti del luogo per recuperare i mattoni, e della fortificazione rimasero solo la Torre e ruderi sparsi.\nIn seguito allo spopolamento della localit\u00e0, e ad abusi compiuti dai consiglieri, nel 1689 il Legato Pontificio ordin\u00f2 la soppressione del Comune di Oriolo, che fu ridotto a semplice Scola (una sorta di circoscrizione di quartiere con limitatissimi poteri, e bilancio ridotto al minimo) e tale rimase fino alla soppressione napoleonica nel 1797.\nNel 1753, il Comune di Faenza cedette in enfiteusi a Marcantonio Orioli la Torre, la casetta gi\u00e0 sede del Comune di Oriolo ed un poco di terreno circostante, da tempo ridotto a coltura ed affittato a gente del luogo. Contrariamente ai patti, Orioli non restaur\u00f2 la cima della Torre creando un terrazzo con parapetto, ma si limit\u00f2 ad abbattere tetto e merlatura, lasciando come copertura una sorta di cupola di macerie.\nNel 1771 l'enfiteusi fu ceduta a Vincenzo Caldesi, che nel 1795 acquist\u00f2 una vigna adiacente portando agli attuali 18.200\u00a0m\u00b2 l'estensione del terreno circostante la Torre. Alla morte di Vincenzo (1809), la propriet\u00e0 pass\u00f2 ad Antonio Caldesi; nel 1823, egli cedette al Comune di Faenza l'ex convento dei Servi, acquisendo in cambio la piena propriet\u00e0 della Torre.\nVerso la met\u00e0 del XIX secolo, alcuni locali interni furono restaurati e adibiti ad abitazione per il contadino che coltivava la vigna circostante; nel 1898 per\u00f2 egli si trasfer\u00ec in una nuova e pi\u00f9 funzionale casetta, costruita a ridosso dei resti delle mura della rocca.\nNell'autunno del 1944, la Torre divenne rifugio per un'ottantina di civili fuggiti da Faenza per timore dei frequenti bombardamenti, ma fu anche sede di un presidio tedesco che utilizzava la Torre come punto d'avvistamento. Per questo motivo, l'antica fortificazione fu oggetto di numerosi lanci di granate, riuscendo per\u00f2 a resistere grazie al forte spessore dei muri perimetrali.\nNuovamente abbandonata dopo la fine del conflitto, la Torre fu oggetto, a partire dal 1965, di una campagna di sensibilizzazione per il suo restauro ed apertura al pubblico. Il Gruppo Giovanile di Oriolo-S. Mamante, dando continuit\u00e0 ad una festa ideata da Alteo Dolcini nel 1965, che nei primi anni si avvalse anche della collaborazione del Comitato Palio del Niballo e dei 5 Rioni faentini, per vent'anni di seguito, organizz\u00f2 a questo scopo la \u201cFesta di Primavera \u2013 per salvare un monumento\u201d. Si avviarono trattative con la famiglia Caldesi, proprietaria, e nel 1984 la Torre fu donata alla citt\u00e0 (delibera di accettazione del Consiglio Comunale di Faenza in data 31 maggio 1984). L'area verde su cui insiste il mastio manfredo fu sede, nel 1984, di un'innovativa esperienza, per Faenza, di un campo di lavoro cui parteciparono giovani della citt\u00e0 gemellata Fiume (allora in Jugoslavia sotto il regime comunista, oggi in Croazia) e giovani di Faenza, con la finalit\u00e0 di iniziare il processo di trasformazione in parco naturale di una situazione da tempo abbandonata a s\u00e9 stessa. Da quell'esperienza nacque \"Aureolum Club\", un gruppo organizzato di giovani che si fecero carico, del tutto gratuitamente, della pulizia, della manutenzione del parco recuperato, della sua restituzione alla pubblica fruizione. Ad Aureolum Club sono subentrati i produttori locali, riuniti in associazione, che si proponevano di valorizzare e di promuovere le vocazioni economico-turistiche dell'amena localit\u00e0 faentina. Tra il 1986 ed il 1990, la Soprintendenza ai Beni Architettonici di Ravenna diresse i lavori di restauro del coperto e dei muri esterni della Torre, che fu cos\u00ec riportata in condizioni di sicurezza ma ancora non visitabile. Il restauro dei locali interni fu svolto nel 2003, a cura del Comune di Faenza, con il supporto di un finanziamento della Regione Emilia-Romagna, e la Torre fu aperta al pubblico il 20 marzo 2004.\nAttualmente il monumento \u00e8 gestito, in convenzione con il Comune di Faenza, dall'Associazione per la Torre di Oriolo: un'associazione di imprenditori agricoli che cura l'apertura della Torre, la manutenzione del parco circostante e l'organizzazione di eventi culturali e ricreativi.\nDescrizione della Torre.\nL'edificio \u00e8 di forma esagonale irregolare, con lati lunghi circa 8-9 metri, ed \u00e8 alto 17 metri fuori terra, pi\u00f9 altri 11 interrati. Tale forma planimetrica \u00e8 detta a doppio puntone, poich\u00e9 dotata di due punte ad angolo retto (orientate all'incirca verso nord e sud) mentre gli altri angoli sono ottusi. Questa particolare conformazione fa s\u00ec che, girando intorno alla Torre, essa appaia di volta in volta quadrata o ottagonale a seconda degli angoli e lati visibili, e sia cos\u00ec difficile percepire a colpo d'occhio la sua reale geometria. Le murature sono in mattoni, con riempimento a sacco in sassi e malta di calce, ed il loro spessore medio \u00e8 di 2,80\u00a0m. L'interno \u00e8 composto da sei piani, di seguito descritti a partire dal basso.\nAl piano interrato troviamo la cisterna, che raccoglieva l'acqua piovana del coperto mediante tubature in cotto ricavate entro i muri; a fianco di essa, ma a quota inferiore, vi \u00e8 la fossa di scarico che riceveva le deiezioni provenienti da quattro latrine (utilizzate anche per l'eliminazione dei rifiuti) poste ai piani superiori. Entrambi i vani sono inaccessibili, ma visibili dall'alto attraverso aperture presenti nei soffitti a volta.\nAl livello superiore si incontra il piano seminterrato, composto da una sala rettangolare ad uso magazzino provviste, con una nicchia sulla parete di fondo entro la quale si trovano il forno per il pane ed un foro gettarifiuti. Da questo piano inizia la scala a chiocciola, che ha come proprio perno il pozzo da cui si attingeva l'acqua della cisterna.\nAl terzo livello, corrispondente all'ingresso, vi \u00e8 la sala delle guardie, dotata di due postazioni di tiro e di latrina.\nAl quarto piano troviamo la sala del castellano, nella quale spicca un ampio focolare ai cui lati si trovano una latrina ed un ripostiglio. Da questa sala, tramite due ponticelli levatoi oggi scomparsi si accedeva ai camminamenti sulle mura della rocca, anch'esse da lungo tempo smantellate.\nAl quinto livello s'incontra invece un corridoio pentagonale, con quattro postazioni di tiro per archibugi ed una polveriera centrale, coperta con una interessante volta a vela in mattoni disposti a spina di pesce.\nLa scala termina nella cosiddetta torretta, costruita a met\u00e0 del XIX secolo, da cui si esce sull'ampio terrazzo ottenuto in seguito alla rimozione delle macerie del vecchio coperto. Il panorama visibile dalla Torre comprende le citt\u00e0 di Faenza, Forl\u00ec e Ravenna, la riviera romagnola da Mirabilandia fino a Cesenatico, il colle di Bertinoro e alcune cime dell'Appennino.\nLa Torre \u00e8 visitabile nel periodo 15 marzo \u2013 15 ottobre, tutti i sabati e domeniche pomeriggio, con ingresso ad offerta libera."}
{"id": "3989333", "revid": "729019", "url": "https://it.wikipedia.org/wiki?curid=3989333", "title": "Northrop X-21", "text": "Il Northrop X-21 fu un aereo sperimentale statunitense utilizzato, negli anni sessanta dalla NASA per lo studio di sistemi di controllo dello strato limite.\nStoria del progetto.\nUno dei principali campi di ricerca della NACA fu (dalla sua nascita fino alla fusione nella NASA) rivolto allo studio del flusso laminare sui profili alari.\nNel 1960 la divisione Wright Air Development Division della United States Air Force si dedic\u00f2 a sviluppare dei sistemi attivi per il controllo dello strato limite per garantire la massima autonomia per un velivolo subsonico destinato ad operare ad alta quota. La Northrop, con un contributo della USAF e della Federal Aviation Administration modific\u00f2, sotto la supervisione della WADD, una coppia di Douglas WB-66D denominandoli X-21A e X-21B (numeri di serie \"55-0408\" e \"55-0410\").\nNell'aprile del 1963, presso la base aerea di Edwards, iniziarono i voli prova dell'X-21A. L'eccessiva sensibilit\u00e0 del sistema alla contaminazione con agenti atmosferici o polveri unita alla mancanza di risorse drenate dalla guerra del Vietnam, portarono alla chiusura del programma nel 1966.\nTecnica.\nIl controllo dello strato limite \u00e8 una tecnologia che offre significativi guadagni in termini di coefficiente di resistenza, a tutto vantaggio dell'autonomia operativa. In regime laminare, infatti, la resistenza di attrito del profilo \u00e8 minima. In linea teorica, un'ala che riuscisse a mantenere per l'80 percento sul suo profilo condizioni di flusso laminare, mostrerebbe un coefficiente di resistenza minore del 25% rispetto a un'ala analoga investita da uno strato limite turbolento.\nLe ali dell'X21 furono modificate nelle dimensioni e nell'angolo di freccia (ridotto da 35\u00b0 a 30\u00b0), introducendo una serie di fessure (800.000 in tutto) sul profilo attraverso cui lo strato limite turbolento veniva aspirato via, riportando sull'ala condizioni di flusso laminare. Al posto dei motori originali Allison J71 montati sotto le ali, furono installati due General Electric XJ79-GE-13 nella parte posteriore della fusoliera. L'aria compressa spillata dai J79 veniva convogliata in due turbine montate sotto le ali che provvedevano all'aspirazione dello strato limite dalle fessure sulle ali.\nNella cabina di pilotaggio trovavano posto un pilota e due ingegneri di volo, mentre altri due ingegneri erano ospitati nella parte centrale della fusoliera, in corrispondenza delle ali.\nImpiego operativo.\nDurante le prove iniziali furono riscontrati notevoli problemi con i materiali porosi e le fessure dovuti a detriti ed impatti con insetti ed agenti atmosferici che causavano la loro occlusione. In alcune condizioni di volo, il rapido raffreddamento dell'aria aspirata attraverso i fori creava cristalli di ghiaccio che, occludendo le aperture, portavano a brusche variazioni nel flusso laminare. Alla fine del programma, comunque, furono ottenute condizioni di strato limite laminare sul 95% delle aree previste.\nIl programma X-21, nonostante gli inconvenienti dovuti all'ostruzione dei fori, forn\u00ec una inedita messe di dati sugli effetti delle irregolarit\u00e0 delle superfici e della tridimensionalit\u00e0 dell'apertura alare sullo strato limite laminare.\nEsemplari attualmente esistenti.\nEntrambi gli X-21 giacciono, in stato di abbandono, presso la Edwards Air Force Base in California."}
{"id": "3989334", "revid": "767487", "url": "https://it.wikipedia.org/wiki?curid=3989334", "title": "Aroldo e i cowboys", "text": "Aroldo e i cowboys (\"An Eastern Westerner\") \u00e8 una comica muta del 1920 di Hal Roach con Harold Lloyd.\nTrama.\nUn ragazzo (Lloyd) \u00e8 spedito via dai genitori al ranch di suo zio a Piute Pass. Ha un battibecco con \"Tiger Lip\" Thompkins. Egli terrorizza una giovane ragazza e ha prigioniero suo padre. Lo liberer\u00e0 solo se Ella soddisfer\u00e0 i suoi lascivi desideri. Il ragazzo salva il padre e Thompkins vuole vendicarsi e gli manda contro la sua banda. Ma il ragazzo si salva e si fidanza con la ragazza."}
{"id": "3989335", "revid": "1543377", "url": "https://it.wikipedia.org/wiki?curid=3989335", "title": "Justin Smith (giocatore di football americano)", "text": "Carriera professionistica.\nCincinnati Bengals.\nSmith fu scelto come quarto assoluto dai Bengals nel Draft 2001. Nella sua stagione da rookie stabil\u00ec il record di franchigia di sack per un debuttante con 8,5, secondo posto tra i giocatori al primo anno dietro i 9,0 di Kendrell Bell.\nNella sua seconda stagione gioc\u00f2 tutte le gare da titolare guidando la squadra in sack e la linea difensiva in tackle. Nel terzo anno a Cincinnati mise a segno 60 tackle, cui aggiunse altri 5,0 sack. La sua quarta stagione lo vide tornare leader della squadra con 8,0 e gioc\u00f2 il 94,4 degli snap difensivi, il massimo stagionale della difesa della franchigia. Nel 2005 guid\u00f2 ancora i Bengals in sack per la terza volta negli ultimi 5 anni.\nIl 15 febbraio 2007 fu designato come franchise tag e firm\u00f2 un prolugamento annuale del valore di 8,64 milioni di dollari. Nella stagione 2007 guid\u00f2 la NFL in tackle assistiti con 29.\nSan Francisco 49ers.\nIl 1\u00ba marzo 2008 Smith firm\u00f2 un contratto di sei anni del valore di 45 milioni di dollari coi San Francisco 49ers. L'accordo incluse 11 milioni di dollari di bonus alla firma. Nella sua prima stagione a San Francisco, Smith mise a segno 7 sack, 73 tackle ed un intercetto.\nSmith fu selezionato per cinque Pro Bowl consecutivi dal 2009 al 2013. Nel 2011 egli fu inserito nell'All-Pro team dall'Associated Press in due diverse posizioni: nel First-team All-Pro come defensive tackle e nel Second team come defensive end. Pot\u00e9 essere eleggibile per entrambe le selezioni perch\u00e9 i 49ers lo utilizzarono in entrambi i ruoli. Fu anche menzionato come possibile vincitore del premio di difensore dell'anno della NFL, premio che alla fine si aggiudic\u00f2 Terrell Suggs dei Baltimore Ravens, e fu votato al 17\u00ba posto nella NFL Top 100, l'annuale classifica dei migliori cento giocatori della stagione.\nIl 26 dicembre 2012, Smith fu convocato per il quarto Pro Bowl in carriera. Nel gennaio 2013 fu inserito nel Second-team All-Pro sia nel ruolo di defensive end che in quello di defensive tackle dall'Associated Press mentre The Sporting News lo inser\u00ec nel First-team. Nel Super Bowl XLVII Smith mise a segno 3 tackle ma i 49ers furono sconfitti 34-31 dai Baltimore Ravens. A fine anno fu posizionato al numero 29 nella classifica dei migliori cento giocatori della stagione.\nIl 19 giugno 2013, Smith firm\u00f2 un contratto per altre due stagioni con i 49ers. Il primo sack stagionale lo mise a segno nella settimana 3 contro gli Indianapolis Colts e altri due nella settimana 7 su Jake Locker dei Tennessee Titans. La sua stagione si concluse con 49 tackle e 6,5 sack, venendo premiato con la quinta convocazione al Pro Bowl in carriera e inserito nel Second-team All-Pro. Fu inoltre votato al 69\u00ba posto nella NFL Top 100 dai suoi colleghi.\nIl 18 maggio 2015, Smith annunci\u00f2 il proprio ritiro dal football professionistico."}
{"id": "3989341", "revid": "599013", "url": "https://it.wikipedia.org/wiki?curid=3989341", "title": "Rino Martinez", "text": "Biografia.\nMusica.\nMartinez inizia a suonare la chitarra a quattordici anni con il complesso pop-melodico Il Teorema di Pitagora, con cui incide due 45 giri. Successivamente fa parte del gruppo dei \"Superobots\", specializzato in sigle di cartoni animati; con loro incide nel febbraio 1981 il singolo \"Grand Prix e il campionissimo/Daltanious\". Subito dopo Martinez diventa membro del Gruppo Aperto, che cura gli spazi musicali della trasmissione \"Domenica In\".\nNell'estate del 1981 fa il suo esordio da solista con la canzone \"Caramella\", con cui prende parte al Festivalbar di quell'anno. Nel marzo dell'anno successivo partecipa nella sezione \"A\" degli \"Aspiranti\" al Festival di Sanremo con la canzone \"Biancaneve\", che non accede alla finale.\nDopo un ulteriore singolo, \"Masticando\", pubblicato nel 1983, Martinez si allontana dal pop di facile ascolto per dedicarsi all'impegno sociale e al volontariato, attivit\u00e0 che si riflettono anche nel suo percorso musicale. Nel 1988 ha scritto e cantato, duettando con i calciatori del , \"Fratello di strada\", canzone dal messaggio anti-mafia e a favore dei ragazzi disagiati. In seguito ha nuovamente collaborato con il Palermo Calcio nel 1990, incidendo un nuovo duetto con la squadra in occasione dei mondiali di calcio, \"Palermo mondiale\", e nel 2004, componendo un inno per la squadra, \"Palermo nel cuore\", in occasione del ritorno in Serie A.\nNel 1996 ha pubblicato l'album \"Da qui al cielo\", la cui title-track \u00e8 dedicata a Paolo Borsellino ed \u00e8 stata scritta in coppia con la sorella, Rita Borsellino. Nel 2002 ha inciso in coppia con Jovanotti \"Ricordare Giovanni Falcone\", prodotto dalla Fondazione Falcone, in occasione del decennale della scomparsa dello stesso.\nMartinez come autore ha inoltre composto canzoni per Johnny Hallyday e per Isadora Juice.\nImpegno sociale.\nMartinez \u00e8 il fondatore dell'Associazione Missionaria Interculturale \"Ali per volare\", \u00e8 fondatore e promotore della \"Giornata Mondiale Contro lo Sfruttamento Minorile\" ed ha promosso svariate iniziative umanitarie come \"Africa: missione possibile\" (2006) e \"Africa: Missione Cuore per la Vita\" (2009).\nNel 2007 ha realizzato sul tema il documentario \"L'Africa di Rino Martinez\", trasmesso dal canale Sky Oasi Tv.\nMartinez \u00e8 inoltre messaggero di pace Unicef."}
{"id": "3989351", "revid": "661526", "url": "https://it.wikipedia.org/wiki?curid=3989351", "title": "Tripolino", "text": ""}
{"id": "3989352", "revid": "1543377", "url": "https://it.wikipedia.org/wiki?curid=3989352", "title": "Campionato statunitense lead di arrampicata", "text": "Il Campionato statunitense lead di arrampicata (Sport Climbing Series, SCS Open Nationals) \u00e8 il campionato statunitense di arrampicata organizzato annualmente dalla federazione statunitense \"USA Climbing\".\nGli altri due Campionati statunitensi di specialit\u00e0 dell'arrampicata sono:"}
{"id": "3989354", "revid": "1543377", "url": "https://it.wikipedia.org/wiki?curid=3989354", "title": "Yotala", "text": "Yotala \u00e8 un comune (\"municipio\" in spagnolo) della Bolivia nella provincia di Oropeza (dipartimento di Chuquisaca) con 9403 abitanti (dato 2012).\nCantoni.\nIl comune \u00e8 suddiviso in 4 cantoni (popolazione 2001)."}
{"id": "3989355", "revid": "729019", "url": "https://it.wikipedia.org/wiki?curid=3989355", "title": "Caproni PS.1", "text": "Il Caproni PS.1, citato anche come Pallavicino PS-1, era un monomotore quadriposto da turismo sportivo ad ala bassa sviluppato dall'azienda italiana Cantieri Aeronautici Bergamaschi (CAB) (gruppo Caproni) di Ponte San Pietro, Bergamo, nei primi anni trenta.\nAppositamente realizzato per la partecipazione all'edizione del 1934 del Challenge International de Tourisme, venne prodotto in soli due esemplari.\nStoria del progetto.\nTra gli anni venti e gli anni trenta, la capacit\u00e0 e le intuizioni di aziende e progettisti ebbero la possibilit\u00e0 di essere testate grazie alla partecipazione nelle manifestazioni aeronautiche, le quali assunsero gradualmente una connotazione sempre pi\u00f9 sportiva. In occasione del quarto Challenge International de Tourisme organizzato dalla F\u00e9d\u00e9ration A\u00e9ronautique Internationale (FAI), la federazione che aveva assunto il compito di gestire l'aviazione sportiva internazionale, la Caproni decise di sviluppare un velivolo per partecipare all'evento entrando a far parte della squadra italiana.\nIl progetto venne affidato all'ingegnere Cesare Pallavicino in procinto di lasciare la divisione aeronautica della Breda per accettare l'incarico di capo progettista alla Caproni, poi spostatosi alla Cantieri Aeronautici Bergamaschi (CAB). Il modello, inizialmente identificato come Pallavicino PS-1, rispecchiava l'impostazione generale dei velivoli di concezione tedesca, monomotori monoplani ad ala bassa ed impennaggio classico monoderiva con cabina di pilotaggio chiusa a quattro posti a sedere e con la particolarit\u00e0 dell'adozione di un carrello d'atterraggio retrattile verso coda. Il PS.1 fu in effetti uno dei primi aeroplani italiani dotati di un carrello retrattile.\nVennero prodotti due esemplari del PS.1, le cui matricole militari MM.257 e MM.258 vennero poi convertite alle marche civili I-MELO e I-FRAN. I due aerei, insieme a due Breda Ba.39S e a due Breda Ba.42, rappresentarono l'Italia nella competizione che si disput\u00f2 a Varsavia, Polonia, tra il 28 agosto ed il 16 settembre 1934, pilotati rispettivamente da Ugo Vincenzi e Armando Fran\u00e7ois. Nessuno degli aerei italiani si comport\u00f2 in modo soddisfacente, a causa di una serie di problemi tecnici. Dei sei citati, solo il velivolo di Fran\u00e7ois riusc\u00ec a conquistare un 18\u00ba posto nella classifica finale."}
{"id": "3989360", "revid": "131358", "url": "https://it.wikipedia.org/wiki?curid=3989360", "title": "Rodr\u00edgo Ru\u00edz", "text": ""}
{"id": "3989361", "revid": "1745361", "url": "https://it.wikipedia.org/wiki?curid=3989361", "title": "Savoia (piroscafo)", "text": "Il Savoia \u00e8 stato un piroscafo da carico italiano, violatore di blocco durante la seconda guerra mondiale. Dopo la cattura da parte britannica \u00e8 stato utilizzato in guerra come Empire Arun e successivamente, sino a fine anni '60, come Granlake, Dryad, Shiranesan Maru e Dainichi Maru (venendo utilizzato come nave frigorifera per la conservazione di crostacei e frutti di mare a partire dal 1955).\nStoria.\nCostruito nel 1922 nello Stabilimento Tecnico Triestino di Trieste (numero di cantiere 736) per la Navigazione Libera Triestina, il \"Savoia\" era un piroscafo da carico di 5828 (poi ridotte a 5490) tonnellate di stazza lorda e 3630 (poi ridotte a 3417) tonnellate di stazza netta, iscritto con matricola 625 al Compartimento marittimo di Trieste (nel 1932 la matricola fu cambiata, diventando la n. 115 dello stesso Compartimento marittimo). La nave disponeva di stive frigorifere con una capacit\u00e0 di 660 metri cubi.\nNel 1937 il \"Savoia\" venne trasferito alla Societ\u00e0 anonima di Navigazione Lloyd Triestino, con sede a Trieste, a seguito dell'assorbimento della Navigazione Libera Triestina in tale compagnia.\nAlla data dell'entrata dell'Italia nella seconda guerra mondiale, il 10 giugno 1940, il \"Savoia\" si trovava a Chisimaio, nella colonia italiana della Somalia, dove stazion\u00f2 inattivo per circa otto mesi.\nNel febbraio 1941, nell'imminenza della caduta della Somalia, il locale comando della Regia Marina ordin\u00f2 la partenza delle navi mercantili ritenute in condizioni idonee ad affrontare la navigazione sino al Madagascar. Le navi avrebbero dovuto raggiungere il porto di Diego Suarez, controllato dalle forze della Francia di Vichy, dove sarebbero state al sicuro.\nLa sera del 10 febbraio 1941, pertanto, il \"Savoia\" lasci\u00f2 Chisimaio cos\u00ec come il grosso piroscafo misto \"Leonardo Da Vinci\", la pirocisterna \"Pensilvania\", i piroscafi da carico \"Erminia Mazzella\" e \"Manon\" ed il piroscafo misto \"Adria\", mentre in un secondo momento partirono anche il piroscafo misto \"Somalia\" e la motonave da carico \"Duca degli Abruzzi\", uniche due unit\u00e0 a raggiungere Diego Suarez (secondo altre fonti tutte ed otto le navi partirono nella notte tra il 10 e l'11 febbraio 1941). Poco dopo aver raggiunto il mare aperto, tuttavia, tutte le navi del primo gruppo vennero intercettate e catturate, nonostante tentativi di sabotaggio da parte degli equipaggi, da incrociatori britannici inviati nella zona allo scopo (la \u00abForza T\u00bb). Gli equipaggi italiani vennero internati nei campi di prigionia di Kenya e Sudafrica.\nIl \"Savoia\", in particolare, venne avvistato e catturato dall'incrociatore pesante HMS \"Hawkins\" il giorno seguente alla partenza, l'11 febbraio, e venne pertanto condotto a Mombasa, in Kenya, ove giunse il 14 febbraio. Altre fonti collocano la cattura al 14 febbraio.\nDopo la cattura, il piroscafo, quale preda bellica, pass\u00f2 sotto il controllo del Ministry of War Transport, che nel 1942 lo ribattezz\u00f2 \"Empire Arun\" e lo diede in gestione alla Union Castle Mail Steamship Company. Il mercantile fece poi parte di numerosi convogli.\nIl 18 gennaio 1942 l'\"Empire Arun\", con un carico di merci varie, lasci\u00f2 Liverpool insieme al convoglio \u00abOS 17\u00bb (50 mercantili, due dei quali affondati, e due navi scorta), giungendo a Freetown il 7 febbraio e proseguendo poi verso Sant'Elena, Citt\u00e0 del Capo ed East London. Il 24 gennaio la nave giunse nel Firth of Clyde, che lasci\u00f2 il 4 marzo insieme al convoglio \u00abOS 21\u00bb (Liverpool-Freetown), giungendo a Freetown il 24 marzo 1942. Il 19 aprile 1942 il piroscafo lasci\u00f2 Freetown, facendovi ritorno il giorno seguente; il 6 maggio la nave ripart\u00ec nuovamente da Freetown, salvo farvi ritorno tre giorni pi\u00f9 tardi, assistita dal cacciatorpediniere HMS \"Wivern\", e stazionarvi quindi sino agli inizi del 1943.\nL'\"Empire Arun\" ripart\u00ec da Freetown il 29 gennaio 1943 insieme al convoglio \u00abST 54\u00bb, giungendo a Takoradi il 4 febbraio, poi, il 13 febbraio, lasci\u00f2 tale porto alla volta di Lagos, ove giunse il 15 febbraio; il 7 marzo la nave ripart\u00ec da Lagos ed il 26 dello stesso mese arriv\u00f2 a Rio de Janeiro. Il 5 maggio l'unit\u00e0 lasci\u00f2 il porto brasiliano, arrivando a Santos il giorno seguente, mentre il 10 maggio lasci\u00f2 tale sorgitore per fare ritorno a Rio de Janeiro, dove arriv\u00f2 l'indomani. Il 13 maggio la nave ripart\u00ec alla volta di Freetown, dove giunse il giorno 28, poi, il 30 maggio, l'\"Empire Arun\" lasci\u00f2 anche il porto africano unitamente al convoglio \u00abSL 130\u00bb (poi \u00abSL 130 MK\u00bb), arrivando a Belfast Lough il 21 giugno e proseguendo lo stesso giorno verso Newport, dove arriv\u00f2 il 22 giugno, insieme al convoglio \u00abBB 303\u00bb. Il 13 settembre il piroscafo salp\u00f2 da Newport alla volta di Milford Haven (Pembrokeshire), dove giunse il 15 settembre, ripartendo l'indomani con il convoglio \u00abOS 55 KM\u00bb e arrivando poi a Rio de Janeiro, dopo essersi separata dal convoglio, il 18 ottobre. Il 30 ottobre l'\"Empire Arun\" ripart\u00ec da Rio de Janeiro per Santos, ove giunse l'indomani e da dove ripart\u00ec il 6 novembre alla volta di Freetown, arrivandovi il 19 novembre. Il 22 o 23 novembre 1943 il piroscafo salp\u00f2 da Freetown con il convoglio \u00abSL 141\u00bb (formato da 57 navi), poi \u00abSL 141 MK\u00bb, giungendo a Liverpool il 17 o 18 dicembre con un carico di materiali vari e di merci stivate nelle stive frigorifere, diretto a Manchester.\nIl 12 marzo 1944 il mercantile salp\u00f2 da Liverpool con il convoglio \u00abONS 29\u00bb, arrivando ad Halifax e proseguendo poi insieme al convoglio \u00abXB 98\u00bb (Halifax-Boston), col quale arriv\u00f2 nel canale di Cape Cod il 1\u00ba marzo; lo stesso giorno la nave prosegu\u00ec alla volta di New York, giungendovi il 3 marzo. Il piroscafo ripart\u00ec da New York il 22 marzo, arrivando a Boston, ripartendo il 25 marzo insieme al convoglio \u00abBX 101\u00bb e quindi arrivando ad Halifax il 27 marzo. Il 29 marzo 1944 l'\"Empire Arun\" lasci\u00f2 Halifax con un carico di merci varie unitamente al convoglio \u00abSC 156\u00bb (40 navi, due delle quali andarono perdute), giungendo a Liverpool il 13 o 14 aprile. L'unit\u00e0 ripart\u00ec da Liverpool il 26 aprile, insieme al convoglio \u00abON 234\u00bb, arrivando a New York l'11 maggio e ripartendone il 2 giugno con il convoglio \u00abHX 294\u00bb, insieme al quale arriv\u00f2 a Liverpool il 19 del mese. Il 2 luglio il piroscafo lasci\u00f2 Liverpool, giungendo a Belfast Lough l'indomani e ripartendo subito con il convoglio \u00abON 243\u00bb, unitamente al quale arriv\u00f2 a New York il 18 luglio; la nave ripart\u00ec poi da New York l'11 agosto, insieme al convoglio \u00abHX 303\u00bb, giungendo a Loch Ewe, in Scozia, il 27 agosto e proseguendo poi con il convoglio \u00abWN 626\u00bb, con il quale giunse a Methil tre giorni pi\u00f9 tardi. Lo stesso 30 agosto l'\"Empire Arun\" ripart\u00ec da Methil con il convoglio \u00abFS 1560\u00bb, giungendo il 1\u00ba settembre a Southend, da dove ripart\u00ec il giorno 25 dello stesso mese insieme al convoglio \u00abFN 1491\u00bb, col quale arriv\u00f2 a Methil due giorni pi\u00f9 tardi. Lo stesso 27 settembre il piroscafo lasci\u00f2 Methil per Loch Ewe, dove giunse il 29 settembre, e successivamente si un\u00ec al convoglio \u00abXB 129A\u00bb, arrivando nel canale di Cape Cod il 15 ottobre; il giorno seguente la nave lasci\u00f2 Boston per New York, arrivandovi il 17 ottobre, e ripartendo poi il 12 novembre per tornare a Boston, dove giunse il giorno seguente. Il 22 novembre l'\"Empire Arun\" lasci\u00f2 Boston insieme al convoglio \u00abBX 134\u00bb ed il 25 giunse ad Halifax. Il 2 dicembre 1944 la nave ripart\u00ec da Halifax con il convoglio \u00abSC 162\u00bb (composto da 59 navi) ed arriv\u00f2 a Liverpool il 17 dicembre, con un carico di acciaio e merci varie diretto a Manchester.\nLa nave ripart\u00ec da Liverpool il 29 gennaio 1945 insieme al convoglio \u00abONS 41\u00bb e poi all'\u00abXB 146\u00bb, col quale arriv\u00f2 nel canale di Cape Cod il 22 febbraio; lo stesso giorno l'unit\u00e0 ripart\u00ec per New York, dove giunse l'indomani, e da dove ripart\u00ec il 4 marzo alla volta di Hampton Roads, arrivandovi il 18 dello stesso mese. Il 19 marzo il piroscafo ripart\u00ec da Hampton Roads per Boston, da dove poi, il 23 marzo, prosegu\u00ec verso Halifax (con il convoglio \u00abSC 171\u00bb), arrivandovi il 25 marzo e ripartendone il 27 dapprima insieme al convoglio \u00abSC 171\u00bb e poi al \u00abBTC 125\u00bb, col quale arriv\u00f2 a Southend il 14 aprile. Il 6 maggio l'\"Empire Arun\" ripart\u00ec da Southend insieme al convoglio \u00abTBC 150\u00bb, arrivando a Milford Haven tre giorni dopo e proseguendo il giorno stesso, con il convoglio \u00abMH 108/2\u00bb, per Belfast Lough, dove arriv\u00f2 il 10 maggio; due giorni pi\u00f9 tardi il mercantile ripart\u00ec da Belfast Lough con il convoglio \u00abONS 50\u00bb, arrivando a Father Point (Columbia Britannica) il 29 maggio. L'unit\u00e0 ripart\u00ec da Montr\u00e9al il 16 giugno, arrivando a Manchester il 1\u00ba luglio, poi si trasfer\u00ec a Liverpool, da dove salp\u00f2 il 20 luglio alla volta di Boston, arrivandovi il 2 agosto e ripartendo il giorno stesso per Filadelfia, dove giunse il 4 agosto. Ripartito da Filadelfia il 17 agosto 1945, l'\"Empire Arun\" giunse a Brest il 3 settembre, ripartendo l'11 alla volta di Cardiff, dove giunse l'indomani e da dove ripart\u00ec il 30 settembre per Hampton Roads, giungendovi il 14 ottobre. Il piroscafo lasci\u00f2 tale porto il giorno successivo, giungendo a Savannah il 17 ottobre, poi, il 25 del mese, ripart\u00ec per il Firth of Clyde, dove arriv\u00f2 l'11 novembre e da dove ripart\u00ec il 7 dicembre, giungendo infine a Liverpool l'8 dicembre 1945.\nNel 1947, conclusa la guerra, il piroscafo venne venduto alla Ormos Shipping Company di Londra, che lo ribattezz\u00f2 \"Granlake\". Pi\u00f9 avanti, nel corso dello stesso anno, il mercantile venne rivenduto ai Fratelli Goulandris (Goulandris Bros), ditta greca ma con sede a Londra, mentre nel 1949 fu acquistato dalla Compagna Maritima del Este con sede a Panama e ribattezzato \"Dryad\", venendo per\u00f2 utilizzato dai Goulandris Bros (Hellas) Ltd. Il 20 luglio 1951 il mercantile fu rivenduto alla Hikari Kisen KK di Tokyo, che lo ribattezz\u00f2 \"Shiranesan Maru\" e nel 1953 lo rivendette alla Mitsi Kinkai Kisen KK, anch'essa con sede a Tokyo, che il 26 luglio 1955 lo rivendette a sua volta alla Hokuyo Suisan KK, parimenti di Tokyo. Quest'ultima compagnia utilizz\u00f2 la \"Shiranesan Maru\" come nave officina frigorifera per la conservazione dei granchi. Nel 1962 il mercantile fu acquistato dalla Nichiro Gyogyo KK, anch'essa avente sede a Tokyo, che lo ribattezz\u00f2 \"Dainichi Maru\" e lo impieg\u00f2 come nave frigorifera per la conservazione dei frutti di mare.\nNel 1969 l'anziana nave vene infine venduta per la demolizione, arrivando al cantiere di demolizione di Utsumi-Machi il 9 agosto 1969."}
{"id": "3989371", "revid": "599013", "url": "https://it.wikipedia.org/wiki?curid=3989371", "title": "Lucky Lekgwathi", "text": "Carriera.\nClub.\n\u00c8 il capitano dell'Orlando Pirates, squadra in cui gioca dal 2002.\nNazionale.\nCon la nazionale sudafricana ha partecipato alla CONCACAF Gold Cup 2005."}
{"id": "3989374", "revid": "131358", "url": "https://it.wikipedia.org/wiki?curid=3989374", "title": "Emden (Sassonia-Anhalt)", "text": ""}
{"id": "3989375", "revid": "767487", "url": "https://it.wikipedia.org/wiki?curid=3989375", "title": "High and Dizzy", "text": "High and Dizzy \u00e8 una comica muta del 1920 di Hal Roach con Harold Lloyd\nTrama.\nUn dottore (Lloyd) ha finalmente una paziente: una sonnambula, ma il padre di lei \u00e8 infastidito dal comportamento del dottore e la porta via. Il dottore poi entra nella stanza di un suo amico dottore che ha molte bottiglie di alcol. Siccome sta uscendo dalle bottiglie i due, per salvarlo, bevono tutto. Diventano cos\u00ec ubriachi e vanno in un albergo dove c'\u00e8 la sonnambula che comincia a camminare nel sonno fuori dalla finestra sulla cima del palazzo. Il ragazzo la vede, esce anche lui e non cade per miracolo. I due rientrano nell'albergo illesi.\nCuriosit\u00e0.\nLa scena finale in cima al palazzo sar\u00e0 ripresa nel film pi\u00f9 famoso di Harold Lloyd, Preferisco l'ascensore, e in altri suoi film di minore importanza."}
{"id": "3989376", "revid": "2101858", "url": "https://it.wikipedia.org/wiki?curid=3989376", "title": "Bartolomeo Cecchetti", "text": "Biografia.\nIl Cecchetti studi\u00f2 al liceo-ginnasio \"Santa Caterina\" a Venezia tra il 1848 e il 1855, poi fu impiegato presso l'Archivio generale dei Frari (Regio Archivio generale di Venezia). Frequent\u00f2 la scuola di paleografia e consegu\u00ec il diploma di paleografia giudiziaria e l'abilitazione all'insegnamento. Dal 1860 al 1872 fu docente di paleografia all'Archivio generale dei Frari, dove assunse anche la direzione della sezione storico-diplomatica a partire dal 1863. Infine fu direttore e soprintendente degli Archivi del Veneto.\nBartolomeo Cecchetti fu un funzionario molto impegnato nel suo lavoro. Quando, nel 1866, ricevette l'ordine di Francesco Giuseppe I d'Austria di trasferire a Vienna i documenti pi\u00f9 preziosi degli archivi, si oppose, e fu arrestato e deportato a Trieste dopo un periodi di prigionia sull'isola San Giorgio. Per questo atto di resistenza fu riconosciuto dal governo italiano e nominato membro della commissione incaricata di stabilire con l'Impero austro-ungarico l'elenco dei documenti e delle opere d'arte che gli occupanti austriaci avevano sostratto dal Veneto.\nCecchetti ha scritto numerosi libri storici, manuali e cataloghi archivistici. La sua opera pi\u00f9 conosciuta \u00e8 \"La repubblica di Venezia e la corte di Roma nei rapporti della religione\", pubblicata nel 1874 a Venezia. \u00c8 anche l'autore di varie compilazioni, repertori e saggi di dottrina archivistica."}
{"id": "3989379", "revid": "729019", "url": "https://it.wikipedia.org/wiki?curid=3989379", "title": "Heinz-Wilhelm Eck", "text": "Biografia.\nNato ad Amburgo e cresciuto a Berlino, si arruol\u00f2 nella \"Kriegsmarine\", prendendo parte al consueto programma di addestramento e specializzazione per essere imbarcato sulle navi dragamine sulle quali spese 5 anni a partire dal 1937; dal 1939 assunse il comando di una di queste.\nNel 1942 si offr\u00ec volontario per gli \"U-Boot\" e dal mese di giugno di quell'anno fu destinato alla base di Pillau per l'addestramento, che si svolse sull'\"U-124\" comandato da Johann Mohr, fino al febbraio del 1943.\nIl 15 giugno, Eck prese il comando dell'\"U-852\", un \"U-Boot\" tipo IXD e prosegu\u00ec l'addestramento per qualche mese prima di lasciare la base di Kiel per l'Oceano Indiano, il 18 gennaio 1944, per quella che sarebbe stata la sua prima e unica missione. Prima della partenza fu avvisato che la sua unit\u00e0 era tra le pi\u00f9 vulnerabili della flotta tedesca e che avrebbe dovuto essere molto attento al fatto che i resti delle navi affondate sarebbero stati visibili dalla ricognizione aerea per pi\u00f9 giorni.\nAffondamento del \"Peleus\".\nIl 13 marzo 1944 il sommergibile silur\u00f2 e affond\u00f2 il mercantile greco \"\" al largo dell'isola di Ascensione nell'Atlantico meridionale. Qualche istante dopo l'unit\u00e0 riemerse e si accost\u00f2 ai battelli di salvataggio dei naufraghi (si stima fossero circa la met\u00e0 dei 39 membri di equipaggio), interrogando gli ufficiali. Dopo essersene allontanati, si accese un diverbio tra il comandante tedesco e i suoi uomini sulla possibilit\u00e0 di essere individuati dal nemico sulla base dei relitti galleggianti: da qui prevalse, nonostante il parere contrario del secondo ufficiale, la terribile decisione di eliminare queste prove. L'\"U-852\" torn\u00f2 verso i naufraghi dopo un'ora: nell'oscurit\u00e0 illuminata dai fari tedeschi le zattere furono bersagliate da raffiche di mitragliatrice e bombe a mano. Solo 3 naufraghi sopravvissero alla strage e furono raccolti 35 giorni dopo, il 20 aprile, dal piroscafo portoghese \"Alexandre Silva\".\nIl 1\u00ba aprile l'\"U-852\" silur\u00f2 e affond\u00f2 il mercantile \"Dahomian\" al largo di Citt\u00e0 del Capo.\nIl 2 maggio il sommergibile fu intercettato e attaccato al largo delle coste somale da sei Vickers Wellington della RAF che lo danneggiarono, permettendo la cattura del battello e dell'equipaggio superstite, comandante compreso. Colui che si era opposto all'azione scellerata, il secondo ufficiale, fu invece ucciso nel corso dell'azione. L'ispezione del libro di bordo, che Eck non era riuscito a distruggere, permise di collegare l'\"U-852\" alla strage del \"Peleus\".\nProcesso e condanna.\nIl 17 ottobre 1945, un tribunale militare inglese presieduto da Sir Melford Stevenson celebr\u00f2 ad Amburgo il processo contro i responsabili. L'accusa ebbe buon gioco nello sconfiggere la difesa di Eck, basata sulla giustificazione che la distruzione delle zattere di salvataggio era stata effettuata a protezione della propria unit\u00e0. Nel frattempo, il capo ingegnere Hans Lenz aveva reso una confessione piena, cosa che gli valse la commutazione della pena capitale nel carcere a vita. Il giudizio si concluse con le condanne a morte del comandante, del medico di bordo Walter Weisspfenning (giudicato criminale di guerra per avere preso parte all'azione nonostante il suo \"status\" glielo proibisse secondo la Convenzione di Ginevra) e del terzo ufficiale August Hoffman, eseguite mediante fucilazione il 30 novembre 1945 presso la Landa di Luneburgo. L'ultimo appello fu respinto da Bernard Montgomery in persona. Altri membri dell'equipaggio furono giudicati con minore grado di responsabilit\u00e0 e condannati a pene detentive."}
{"id": "3989381", "revid": "420971", "url": "https://it.wikipedia.org/wiki?curid=3989381", "title": "Heinz Eck", "text": ""}
{"id": "3989391", "revid": "1543377", "url": "https://it.wikipedia.org/wiki?curid=3989391", "title": "Jahri Evans", "text": "Carriera professionistica.\nNew Orleans Saints.\nEvans fu scelto come 108\u00ba assoluto nel corso del quarto giro del Draft 2006 e firm\u00f2 un contratto triennale coi Saints il 25 luglio 2006. Grazie alle prestazioni nel training camp e nella pre-stagione si guadagn\u00f2 il posto da titolare, dopo che Jermane Mayberry si infortun\u00f2 nel training camp e alla fine si ritir\u00f2. Nel suo anno da rookie, Evans part\u00ec come titolare in e 16 le partite e in entrambe le gare di playoff come guardia destra. Pro Football Weekly lo inser\u00ec nell'All-Rookie team.\nNel suo secondo anno, Evans gioc\u00f2 nuovamente come guardia destra tutte le 16 gare da titolare e contribu\u00ec a far piazzare il proprio attacco al terzo posto nella NFL. Nel 2008, Evans fu parte di una linea offensiva che concesse solo 13 sack in stagione, il record di franchigia dei Saints.\nDopo essersi imposto come una delle migliori guardie destre della NFL nel 2009, Evans fu convocato per il Pro Bowl, divenendo solo la quarta guardia in 43 anni di storia dei Saints a venire convocata per tale manifestazione: Jake Kupp fu selezionato per il Pro Bowl nel 1969, Brad Edelman nel 1987 e LeCharles Bentley nel 2003.\nEvans divenne un restriced free agent dopo la stagione 2009 ed il 5 maggio 2010 i Saints gli fecero firmare un contratto di sette anni del valore di 56,7 milioni di dollari, il quale rese Evans il pi\u00f9 pagato uomo interno della linea offensiva della storia, sorpassando il contratto di Alan Faneca di cinque anni per 40 milioni di dollari, firmato coi New York Jets nel 2008.\nNella stagione 2009 per il quarto anno consecutivo, Evans gioc\u00f2 da titolare tutte le partite della stagione e fine anno i Saints trionfarono nel Super Bowl XLIV battendo in finale i favoriti Indianapolis Colts. Evans dal 2009 al 2011 fu sempre convocato per il Pro Bowl ed inserito nella formazione ideale della NFL All-Pro senza saltare una sola partita da titolare. Alla fine della stagione 2011, Evans fu votato al 32\u00ba posto nella NFL Top 100, l'annuale classifica dei migliori cento giocatori della stagione.\nIl 26 dicembre 2012, Jahri fu convocato per il quarto Pro Bowl in carriera come titolare della NFC e il 12 gennaio 2013 fu inserito nel First-team All-Pro. Fu convocato per il Pro Bowl anche nelle due annate successive e inserito nel Second-team All-Pro nel 2013.\nL'8 febbraio 2016, Evans fu svincolato dai Saints.\nSeattle Seahawks.\nIl 6 agosto 2016, Evans firm\u00f2 un contratto di un anno coi Seattle Seahawks. Fu svincolato il 2 settembre alla fine della pre-stagione."}
{"id": "3989393", "revid": "131358", "url": "https://it.wikipedia.org/wiki?curid=3989393", "title": "Nienhagen (Sassonia-Anhalt)", "text": ""}
{"id": "3989395", "revid": "124576975", "url": "https://it.wikipedia.org/wiki?curid=3989395", "title": "K\u014dd\u014dha", "text": "La fu uno schieramento politico interno all'Esercito Imperiale Giapponese attivo negli anni venti e trenta del XX secolo. Appoggiata principalmente da giovani ufficiali, premeva per stabilire un governo militare e promuoveva idee totalitarie, militariste ed espansioniste. Non si organizz\u00f2 mai in partito politico.\nStoria.\nPremesse.\nLa crescita economica vissuta dal Giappone durante la prima guerra mondiale termin\u00f2 negli anni venti con il cosiddetto Panico del periodo Sh\u014dwa. I sindacati erano sempre pi\u00f9 influenzati dalle teorie marxiste e anarchiche mentre le \u00e9lite capitaliste locali e straniere prosperavano grazie agli stretti rapporti con politici e burocrati. In questo contesto alcuni militari erano decisi a agire per eliminare quelle che percepivano come minacce dovute alla corruzione e alle carenze della politica.\nLa nascita della fazione.\nI fondatori della K\u014dd\u014dha furono Sadao Araki e il suo protetto Jinzabur\u014d Masaki. Araki era un noto filosofo politico dell'Esercito che leg\u00f2 l'antico \"codice dei samurai\", il Bushid\u014d, con idee affini a quelle del fascismo europeo per formare la base ideologica del proprio pensiero, che univa Imperatore, popolo, terra e morale in un'unica entit\u00e0 indivisibile.\nIn una conferenza stampa del settembre 1932 Araki menzion\u00f2 per la prima volta la parola \"K\u014dd\u014dha\", che dal quel momento ricevette la propria popolarit\u00e0.\nLa K\u014dd\u014dha prefigurava un ritorno a un idealizzato Giappone pre-industriale e pre-occidentalizzato, depurato da burocrati corrotti, politici opportunisti e avidi zaibatsu. Lo Stato sarebbe stato retto direttamente dall'Imperatore Hirohito attraverso una restaurazione assistita dai militari che avrebbe eliminato la democrazia Taish\u014d e riportato in auge i valori tradizionali del Paese. Dal punto di vista internazionale, una guerra con l'Unione Sovietica sarebbe stata inevitabile, oltre che necessaria per eliminare la minaccia posta dal comunismo.\nLo scontro tra K\u014dd\u014dha e T\u014dseiha.\nNel 1931 Araki divenne Ministro della Guerra nel Gabinetto del Primo Ministro Tsuyoshi Inukai e Masaki divenne vice capo dell'Ufficio Generale di Staff dell'Esercito. Entrambi iniziarono a rimuovere dai ruoli chiave i seguaci del generale Kazushige Ugaki, che spingeva per una modernizzazione tecnologica dell'esercito mentre la K\u014dd\u014dha insisteva nell'attribuire maggiore importanza all'allenamento spirituale delle truppe\nPer opporsi alla K\u014dd\u014dha Kazushige Ugaki, Hajime Sugiyama, Koiso Kuniaki, Yoshijir\u014d Umezu, Tetsuzan Nagata e Hideki T\u014dj\u014d crearono un'altra fazione interna all'esercito, denominata T\u014dseiha.\nComune alle due fazioni era la convinzione che la difesa nazionale dovesse essere rafforzata attraverso una riforma della politica interna ed entrambe mutuarono alcune delle proprie basi ideologiche dalle ideologie fasciste e totalitarie, esprimendo forte sfiducia verso la democrazia rappresentativa e i partiti politici. Mentre per\u00f2 la K\u014dd\u014dha propugnava una \"rivoluzione restauratrice\", la \"T\u014dseiha\" si attestava su posizioni pi\u00f9 moderate credendo che una futura guerra sarebbe stata una guerra totale, e avrebbe richiesto il contributo dell'apparato burocratico e dello \"zaibatsu\" per massimizzare la capacit\u00e0 industriale e militare del Paese. Inoltre, mentre la \"K\u014dd\u014dha\" credeva fermamente nella necessit\u00e0 di una guerra preventiva contro l'Unione Sovietica secondo la dottrina strategica del \"Hokushin-ron\", la \"T\u014dseiha\" preferiva una cauta politica espansionista.\nIl declino della K\u014dd\u014dha.\nDopo l'Incidente di Mukden le due fazioni si scontrarono per il dominio sull'esercito. Inizialmente la K\u014dd\u014dha ebbe il sopravvento ma, dopo il ritiro di Araki per malattia nel 1934, la sua influenza cominci\u00f2 a declinare e Araki venne sostituito dal generale Senj\u016br\u014d Hayashi, simpatizzante della T\u014dseiha.\nNel novembre 1934 venne sventato con l'aiuto della Kempeitai un progetto di alcuni affiliati della K\u014dd\u014dha per uccidere diversi importanti uomini politici. La T\u014dseiha costrinse alle dimissioni Masaki (che nel frattempo aveva scalato diverse posizioni gerarchiche nelle forze armate) per il suo coinvolgimento e fece degradare molti ufficiali della sua fazione.\nPer rappresaglia Saburo Aizawa, un ufficiale della K\u014dd\u014dha, uccise il leader del T\u014dseiha Tetsuzan Nagata dando luogo al cosiddetto Incidente di Aizawa del 12 luglio 1935. Il tribunale militare chiamato a giudicare Aizawa, presieduto dal generale Heisuke Yanagawa (capo della Prima Divisione dell'Esercito Imperiale e schierato con la K\u014dd\u014dha) riusc\u00ec per\u00f2 a presentare l'uccisore come un patriota altruista e Nagata come un personaggio equivoco e assetato di potere. Come conseguenza dell'Incidente il Ministro della Guerra Senj\u016br\u014d Hayashi, seguace di Araki, venne costretto alle dimissioni e il reparto di Yanagawa venne destinato alla Manciuria. Ci\u00f2 convinse la K\u014dd\u014dha della necessit\u00e0 di un'azione diretta e provoc\u00f2 una rapida evoluzione degli eventi: all'inizio del 1936 la Prima Divisione venne direttamente coinvolta in un tentativo di colpo di Stato che prese il nome di Incidente del 26 febbraio.\nIl fallimento del golpe port\u00f2 alla completa epurazione dei membri della K\u014dd\u014dha dalle alte gerarchie delle forze armate e alle dimissioni del suo leader Sadao Araki dall'Esercito Imperiale. Nel frattempo la Corte marziale decise la fucilazione di Aizawa che venne ucciso il 3 luglio 1936. La K\u014dd\u014dha cess\u00f2 praticamente di esistere e, di conseguenza, la T\u014dseiha perse gran parte della propria ragione di esistere.\nAnche se i membri della T\u014dseiha presero il controllo dell'Esercito Imperiale, gli ideali di potere spirituale e misticismo imperiale propugnati dalla K\u014dd\u014dha rimasero all'interno delle forze armate cos\u00ec come la sua tradizione di insubordinazione portata avanti da giovani ufficiali (Gekokujo) che di l\u00ec a poco sarebbe riemersa con lo scoppio della Seconda guerra sino-giapponese."}
{"id": "3989396", "revid": "1543377", "url": "https://it.wikipedia.org/wiki?curid=3989396", "title": "Democrazia Taish\u014d", "text": "In questa voce si segue la convenzione giapponese per i nomi di persona per cui il cognome precede il nome.\nPer s'intende il periodo del Giappone prebellico in cui si diffusero prassi politiche di parlamentarismo democratico fuori e dentro le istituzioni.\nLa periodizzazione e la definizione esatta dell'espressione variano a seconda degli studiosi, con l'accento posto talvolta sui governi di partito che si susseguirono tra il 1918 e il 1932, talvolta sui movimenti extraistituzionali progressisti che vanno dalle rivolte di Hibiya del 1905 fino al passaggio della Legge per il mantenimento dell'ordine pubblico del 1925.\nFuori dalle istituzioni, crebbero i movimenti sindacali e i partiti di sinistra. Per quanto riguarda lo stato giapponese, in questo periodo i partiti politici della camera dei Rappresentanti (la camera bassa, eletta dai cittadini) svolsero un ruolo di primo piano nella formazione dei governi e nell'esercizio del potere esecutivo.\nTra il settembre 1918, con l'incarico di Hara Takashi, e il maggio 1932, con l'assassinio di Inukai Tsuyoshi, con l'eccezione di un periodo di due anni tra il 1922 e il 1924, tutti i primi ministri dell'impero giapponese furono uomini di partito.\nQuesta condizione prefigurava un radicale cambiamento, in senso democratico, del sistema politico giapponese, che sin dalla promulgazione della costituzione Meiji aveva avuto governi guidati da esponenti di un'oligarchia. Tuttavia, dopo il maggio del 1932 non furono pi\u00f9 le maggioranze parlamentari a determinare i governi, se non dopo la seconda guerra mondiale.\nIl quadro istituzionale e l'equilibrio dei poteri.\nSecondo la Costituzione Meiji, in vigore dal 1890 al 1946, l'imperatore determinava l'organizzazione dei vari settori dell'amministrazione pubblica e aveva il potere di nominare e di revocare gli incarichi dei pubblici ufficiali, sia civili sia militari.\nIl governo era responsabile verso l'imperatore, e non verso il parlamento. Non era necessario, cio\u00e8, il voto di fiducia per governare. Il governo poteva sciogliere le camere a piacimento, mentre non vi era alcuna disposizione che prevedeva le dimissioni del governo a fronte di un voto parlamentare di sfiducia.\nUno dei poteri della camera bassa in grado di ostacolare l'azione del governo era la sua prerogativa sull'approvazione del bilancio annuale. In caso di bocciatura della legge di bilancio, era prevista per il governo la possibilit\u00e0 di portare a bilancio la legge dell'anno precedente. Un governo che aveva in programma un aumento delle spese (come in caso di guerra) o l'approvazione di nuove tasse, per\u00f2, aveva la necessit\u00e0 di evitare un'evenienza simile. L'approvazione delle leggi di bilancio fu un punto per il quale i vari governi furono pronti a scendere a compromessi con i partiti della camera, e il mancato appoggio del parlamento verso l'esecutivo poteva causare una crisi politica e le dimissioni del governo. Infatti, anche se un governo poteva sciogliere le camere, non sempre c'era la prospettiva di ottenere una maggioranza parlamentare dalle elezioni che sarebbero seguite, e la quantit\u00e0 di fondi richiesti per una campagna elettorale non rendeva particolarmente appetibile l'idea di nuove elezioni.\nOltre alla camera bassa, diverse altre istituzioni formali o informali potevano ostacolare il lavoro dell'esecutivo in un modo o nell'altro, che potevano contribuire a formare o far cadere un governo.\nR.P.G. Steven ha diviso i poteri di questo tipo nel Giappone prebellico in sette istituzioni, che erano, oltre la camera bassa: il Consiglio Privato; l'esercito imperiale; la marina imperiale; il servizio civile (la burocrazia); i genr\u014d; la camera dei Pari (la camera alta del parlamento, che non era elettiva ma di nomina imperiale). Steven ha affermato che normalmente due qualsiasi di questi poteri fossero in grado di provocare la caduta di un governo, e che dagli anni Trenta un governo aveva bisogno del supporto di almeno tre di questi poteri.\nNell'analisi di Steven, i vari esecutivi \u201ctrascendenti\u201d tra il 1890 e il 1900 furono formati principalmente dai genr\u014d e fatti cadere dall'influenza della camera bassa. La combattivit\u00e0 del parlamento \u00e8 testimoniata dal fatto che i genr\u014d sciolsero le camere in pi\u00f9 occasioni. Tra il 1900 e il 1918 agli esecutivi \u201ctrascendenti\u201d se ne alternarono altri, formati dai neonati partiti di governo della camera bassa e fatti cadere dai genr\u014d. I governi formati dai partiti tra il 1918 e il 1932 caddero per mano di una serie pi\u00f9 eterogenea di poteri oltre ai genr\u014d: il Consiglio Privato, la camera dei Pari, l'esercito, oltre ai diversi casi in cui il governo termin\u00f2 a causa della morte del primo ministro.\nIn altre parole, i poteri che facevano cadere un dato governo erano diversi da quelli che l'avevano formato. Perci\u00f2, nonostante fossero i partiti politici a formare i governi nel periodo della democrazia Taish\u014d, essi dovettero comunque agire e svolgere il loro incarico in accordo con gli altri poteri. Per una serie di cause, tra cui la situazione internazionale, le attivit\u00e0 sovversive dei movimenti nazionalisti, la morte di vecchiaia della maggior parte dei genr\u014d (che nella scelta del primo ministro svolgevano un ruolo di arbitraggio e mediazione tra i poteri di tipo civile e i militari), e l'ingerenza delle forze armate, i partiti politici non poterono pi\u00f9 garantire la stabilit\u00e0 dell'esecutivo e negli anni '30 il fulcro della politica giapponese si allontan\u00f2 da essi.\nI partiti politici di fine Ottocento.\nFino alla fine dell'Ottocento, i partiti della camera bassa del parlamento imperiale \u2013 principali tra i quali il Jiy\u016bt\u014d (partito liberale), Kenseit\u014d (partito costituzionale) e Shinpot\u014d (partito progressista) \u2013 avevano assunto posizioni di opposizione e protesta verso i vari governi \"trascendenti\" guidati dagli oligarchi, con accordi rari e instabili per quanto riguardava il passaggio delle leggi volute dai genr\u014d e i posti ministeriali riservati ai partiti politici. Questi partiti avevano una forte componente ideologica ed erano formati in buona parte da attivisti che dedicavano la loro vita alla politica, anche se, dalla fine dell'Ottocento, con l'ingresso di nuove idee e nuove persone nella classe politica questo cambi\u00f2. Ai politici per vocazione si affiancarono membri della burocrazia, della borghesia e uomini d'affari. Dagli ultimi anni del XIX secolo si diffuse il modello di un partito politico non in lotta conto un governo imposto dall'alto, ma che avrebbe collaborato e contributo a formarlo.\nLa nascita del Seiy\u016bkai.\nNel 1900 il genr\u014d It\u014d Hirobumi divent\u00f2 il primo presidente del neonato Rikken Seiy\u016bkai (letteralmente \"Associazione di amici del governo costituzionale\"), con l'intenzione di creare per la prima volta un partito di governo. I membri del nuovo partito provenivano dal Jiy\u016bt\u014d, dalla burocrazia e dal mondo degli affari, Il nuovo partito riscosse successo alle urne sin dal 1902, la prima elezione a cui partecip\u00f2, ottenendo la maggioranza assoluta alla camera. Tra i dirigenti, fin dalla nascita del partito, figurava Hara Takashi. Hara ricopr\u00ec posizioni chiave sia all'interno del partito sia nei governi che esso contribu\u00ec a formare. Nel 1906, sotto il governo del principe Saionji Kinmochi, fu messo a capo del ministero dell'Interno, che nel Giappone prebellico era estremamente influente poich\u00e9 controllava la polizia, i pubblici ministeri e le amministrazioni locali, che potevano essere manipolate per avvantaggiare il proprio partito al momento delle elezioni.\nLa nascita del D\u014dshikai.\nNel 1913 l'allora primo ministro Katsura Tar\u014d, un generale dell'esercito, politico di stampo conservatore e prot\u00e9g\u00e9 del genr\u014d Yamagata Aritomo, decise di fondare un nuovo partito che avesse sostenuto la sua amministrazione.\nIn questo partito confluirono una serie di correnti politiche che da alcuni anni stavano valutando, senza successo, la possibilit\u00e0 di fusione per creare partito che si fosse opposto al Seiy\u016bkai in parlamento. Katsura sponsorizz\u00f2 questa fusione e il partito prese il nome di Rikken D\u014dshikai (Associazione costituzionale degli spiriti affini). Katsura mor\u00ec lo stesso anno, ma il partito sopravvisse e la leadership pass\u00f2 a Kat\u014d Takaaki, un funzionario del ministero degli Esteri. Kat\u014d, prima di intraprendere la carriera diplomatica, aveva lavorato per la zaibatsu Mitsubishi e aveva sposato una figlia del presidente della compagnia.\nLe elezioni del 25 marzo 1915 si svolsero in un clima favorevole al nuovo partito, durante il governo di \u014ckuma Shigenobu, formalmente alla guida del D\u014dshikai, che con 153 seggi contro 108 (su un totale di 381) fu il primo partito a superare il Seiy\u016bkai alle urne.\nDa quel momento in poi si venne a creare un sistema bipartitico dove il Seiy\u016bkai e il D\u014dshikai (e le sue successive incarnazioni) avrebbero rivaleggiato sia per la maggioranza alla camera bassa sia per la prerogativa di formare governi.\nRobert Scalapino ha affermato che questo sistema bipartitico fu possibile solo grazie a un intervento dall'alto (la volont\u00e0 di Katsura e il benestare del resto dei genr\u014d) pi\u00f9 che da cause interne al movimento dei partiti.\nVerso la fine del governo \u014ckuma, il D\u014dshikai accorp\u00f2 altri piccoli partiti opposti al Seiy\u016bkai (tra cui il K\u014dy\u016b Club e il Ch\u016bseikai di Ozaki Yukio) e cambi\u00f2 nome in Kenseikai (Associazione costituzionale).\nIl governo Hara.\nHara Takashi sal\u00ec al governo nel settembre 1918. Il suo predecessore, Terauchi Masatake, aveva guidato un governo contestato sia in parlamento sia a livello popolare. Nell'estate di quell'anno si erano verificate una serie di rivolte popolari dovute all'aumento spropositato del prezzo del riso. Solo dopo aver proposto la premiership a diversi suoi protetti, senza risultati, Yamagata Aritomo decise ripiegare su Hara.\nHara fu il primo membro della camera bassa a guidare un governo. Per la prima volta, inoltre, tutti i ministri, eccetto quelli della marina e dell'esercito, erano membri di un partito.\nIl governo Hara tuttavia non intraprese iniziative in aperto contrasto con le posizioni tradizionaliste di Yamagata (che era tra gli ultimi genr\u014d ancora in vita insieme a Matsukata Masayoshi e Saionji Kinmochi). Politicamente, Hara lavor\u00f2 per espandere ulteriormente la base elettorale del proprio partito. Fu aumentata la spesa del governo per finanziare la costruzione e la manutenzione di strade, porti e ferrovie (accrescendo il potere del partito a livello locale).\nInoltre fu approvata una riforma elettorale che istituiva delle circoscrizioni pi\u00f9 piccole e a seggio unico, al posto di quelle a seggio multiplo che erano in vigore dal 1900. I confini delle circoscrizioni furono manipolati per favorire i candidati del Seiy\u016bkai. Il diritto di voto fu esteso a tutti i cittadini maschi che pagavano almeno 3 yen di tasse l'anno (la soglia precedente era di 10 yen).\nHara fu assassinato il 4 novembre 1921. Il suo successore fu il ministro delle finanze Takahashi Korekiyo, scelto dal genr\u014d Saionji Kinmochi col benestare di Yamagata.\nTakahashi non fu in grado di tenere unito il Seiy\u016bkai, diviso da lotte interne, n\u00e9 di mantenere in piedi l'esecutivo. Rassegn\u00f2 le dimissioni da primo ministro nel giugno 1922 dopo un mancato reimpasto di governo.\nI governi trascendenti del 1922-24 e la risposta dei partiti.\nDopo le dimissioni di Takahashi, tra le file del Kenseikai c'era l'aspettativa che il presidente del partito, Kat\u014d Takaaki, avrebbe dovuto essere scelto per formare un nuovo governo. Inizialmente, ci\u00f2 non avvenne. Si succedettero al governo gli ammiragli Kat\u014d Tomosabur\u014d, Yamamoto Gon'nohy\u014de e il membro della camera dei Pari Kiyoura Keigo.\nQuest'ultimo governo fu oggetto di un'ondata di indignazione sia in sede parlamentare sia nei media e nell'opinione pubblica, in quanto tutti i ministeri chiave erano occupati da membri della camera alta. Nel 1924 una corrente del Seiy\u016bkai ostile a Takahashi si stacc\u00f2 andando a formare un nuovo partito, denominato Seiy\u016bhont\u014d (\"Vero partito Seiy\u016b\"). La ragione principale fu l'appoggio al governo Kiyoura. Il Seiy\u016bhont\u014d, a differenza del Seiy\u016bkai, era disposto a sostenerlo.\nIn risposta al governo Kiyoura, il Kenseikai, Il Seiy\u016bkai e il Kakushin Club (il partito guidato da Inukai Tsuyoshi) formarono un'alleanza per rovesciare l'esecutivo di Kiyoura e ristabilire un governo di partito. Alle elezioni del 10 maggio 1924 i tre partiti ottennero complessivamente 281 seggi su 464.\nCome risultato, Kat\u014d Takaaki, a capo della coalizione, fu nominato primo ministro nel giugno 1924.\nIl governo di Kat\u014d Takaaki.\nIl Kenseikai, quando era all'opposizione, aveva preso delle posizioni pi\u00f9 aperte e liberali rispetto al Seiy\u016bkai. Quando divenne il partito di governo, l'esecutivo di Kat\u014d riusc\u00ec ad approvare alcune riforme in questa direzione. Tra queste spicca la Legge sul suffragio universale maschile, approvata nel 1925. Fu intrapresa inoltre una politica di riduzione della spesa pubblica per ridurre il debito nazionale \u2014 uno dei punti che distinsero la politica economica del Kenseikai (e della sua reincarnazione, il Minseit\u014d) rispetto a quella del Seiy\u016bkai. Per ottenere queste riforme Kat\u014d dovette scendere a patti non solo con gli altri poteri costituzionali (in particolare la camera dei Pari), ma anche con gli altri membri della coalizione. Ad esempio, la riforma della camera dei Pari incontr\u00f2 prevedibilmente l'opposizione della stessa camera alta, che minacciava di bocciare la proposta di legge insieme a quella sul suffragio universale. Come contropartita per il passaggio di queste riforme, fu approvata la Legge per il mantenimento dell'ordine pubblico (Chian ijih\u014d) che fu la base legale per la repressione del pensiero dissidente negli anni Trenta e Quaranta.\nAll'interno della coalizione di governo, il Seiy\u016bkai in particolare tent\u00f2 di ostacolare l'operato del governo per provocare le dimissioni di Kat\u014d.\nNel maggio 1925, il Kakushin Club, il partito riformista guidato da Inukai Tsuyoshi conflu\u00ec nel Seiy\u016bkai. Nell'estate dello stesso anno, durante una riunione di gabinetto, i ministri del Seiy\u016bkai mossero obiezioni alla riforma fiscale, dichiarandosi contrari e uscendo dalla stanza. Kat\u014d si dimise apportando come motivazione il disaccordo interno al gabinetto. Saionji prefer\u00ec comunque che Kat\u014d continuasse il suo mandato. Il governo fu ricostituito sostituendo i ministri del Seiy\u016bkai con dirigenti del Kenseikai.\nKat\u014d mor\u00ec di cause naturali prima di portare a termine il suo mandato, il 28 gennaio 1926.\nIl primo governo Wakatsuki e la formazione del Minseit\u014d.\nWakatsuki Reijir\u014d fu nominato presidente del Kenseikai e primo ministro subito dopo la morte di Kat\u014d. Il suo governo risult\u00f2 politicamente pi\u00f9 debole del predecessore. Il Kenseikai non deteneva la maggioranza assoluta nella Dieta, e a meno di un anno dalla sua nomina, il Seiy\u016bkai e il Seiy\u016bhont\u014d tentarono di allearsi per approvare una mozione di sfiducia. La cosa per\u00f2 non avvenne, poich\u00e9 un accordo segreto di Wakatsuki e i presidenti dei due partiti di opposizione aveva previsto che questi ritirassero la mozione di sfiducia e che Wakatsuki si fosse dimesso entro met\u00e0 1927. L'accordo avvenne perch\u00e9 nessuno dei tre partiti era in grado di governare da solo e nessuno era certo di ottenere una maggioranza in eventuali elezioni. Wakatsuki non voleva sciogliere le camere e indire le elezioni perch\u00e9 non era certo della vittoria del Kenseikai, ne' aveva accesso alle ingenti somme necessarie per finanziare una campagna elettorale.\nWakatsuki si dimise nell'aprile 1927 quando, dopo aver emesso un decreto imperiale per salvare la Banca di Taiwan (una banca semiufficiale del governo giapponese), se lo vide bocciare dal Consiglio Privato.\nL'incarico di primo ministro pass\u00f2 al presidente del Seiy\u016bkai, Tanaka Giichi, un ex-generale dell'esercito. Il Seiy\u016bhont\u014d, che gi\u00e0 si era avvicinato al Kenseikai, arriv\u00f2 a confluirvi, creando un nuovo partito chiamato Rikken Minseit\u014d (traducibile in \"Partito costituzionale di governo civile\").\nIl governo Tanaka.\nDurante il governo Tanaka si tennero le prime elezioni con il suffragio universale maschile, nel gennaio 1928. Il Seiy\u016bkai, anche grazie a grosse ingerenze nel processo elettorale, vinse 218 seggi su 466. Ottenne perci\u00f2 una maggioranza relativa, ma non assoluta. Il margine sul Minseit\u014d era di appena due seggi, anche se quest'ultimo soffr\u00ec la perdita di 29 ex-membri del Seiy\u016bhont\u014d (guidati dall'ex-presidente del partito Tokonami Takejir\u014d) l'agosto successivo.\nL'amministrazione di Tanaka emise un decreto imperiale che inaspriva la \"legge per il mantenimento dell'ordine pubblico\". Fu criticata la modalit\u00e0 con cui venne tentata la riforma (decreto imperiale invece che discussione nel parlamento), ma la riforma pass\u00f2 nella seduta successiva della camera bassa anche grazie ai voti dei seguaci di Tokonami.\nIl governo Tanaka sub\u00ec l'opposizione della camera dei Pari nella sessione del parlamento del dicembre 1928, e Tanaka stesso fu messo in imbarazzo davanti all'imperatore quando non riusc\u00ec a mantenere il suo impegno di istituire una corte marziale per investigare la responsabilit\u00e0 dell'assassinio del signore della guerra cinese, Zhang Zuolin (sarebbe poi stato appurato che i colpevoli erano ufficiali dell'esercito giapponese del Kwantung). A seguito di questi eventi, nel luglio 1929, Tanaka si dimise.\nIl governo Hamaguchi.\nLa premiership torn\u00f2 al Minseit\u014d, presieduto da Hamaguchi Osachi. Con lui fu ripresa la politica di pesanti tagli alla spesa pubblica con l'obiettivo di rivalutare lo yen e rientrare nel Gold Standard, cosa che poi avvenne nel gennaio del 1930.\nLe camere furono sciolte e Il Minseit\u014d vinse le elezioni del febbraio 1930 con un margine di 99 seggi sul Seiy\u016bkai (273 contro 174).\nDurante la Conferenza navale di Londra che si stava svolgendo in quei mesi, Hamaguchi assunse l'interim di ministro della marina mentre il ministro in carica, Takarabe Takeshi, era in missione nella capitale britannica. Ci\u00f2 suscit\u00f2 le proteste di una parte dei vertici della marina in quanto la posizione era di norma occupata da un ammiraglio in servizio attivo. Ci fu inoltre uno scontro tra il Minseit\u014d e alcuni ufficiali della marina sull'accettazione dei termini del trattato navale, che avrebbe imposto una riduzione del tonnellaggio della flotta giapponese in proporzione a quella americana. La linea del governo prevalse e il trattato fu firmato.\nLa credibilit\u00e0 del governo peggior\u00f2 quando l'economia giapponese entr\u00f2 in crisi nel corso del 1930 a causa della depressione americana. Il collasso dell'economia statunitense port\u00f2 a un crollo delle esportazioni giapponesi verso gli USA e a un aumento della disoccupazione.\nNel novembre 1930 Hamaguchi sub\u00ec un attentato da parte di un ultranazionalista. Mor\u00ec 9 mesi dopo a causa delle ferite e fu sostituito da Wakatsuki.\nGli ultimi governi di partito.\nSotto il secondo governo Wakatsuki si verific\u00f2 il cosiddetto \u201cincidente mancese\u201d, il 18 settembre 1931. L'aggressivit\u00e0 dell'esercito sfoci\u00f2 nell'invasione della Manciuria e Wakatsuki prefer\u00ec scendervi a patti piuttosto che imporsi su di esso.\nLa situazione economica peggior\u00f2 ulteriormente quando la Gran Bretagna usc\u00ec dal Gold Standard. Ci\u00f2 provoc\u00f2 una forte svalutazione dello yen e un'ulteriore perdita di stabilit\u00e0 per il governo Minseit\u014d. Il gabinetto si dimise l'11 dicembre 1931 a causa di un disaccordo politico con il ministro Adachi Kenz\u014d, che aveva proposto una collaborazione con il Seiy\u016bkai.\nCome successore di Wakatsuki, Saionji scelse Inukai Tsuyoshi, che allora era il presidente del Seiy\u016bkai. Inukai rafforz\u00f2 la posizione del partito in parlamento nelle elezioni del 1932, dove il Seiy\u016bkai vinse 301 seggi su 466. Takahashi Korekiyo, che adesso occupava la posizione di ministro delle finanze, applic\u00f2 un'inversione di tendenza nella politica economica, a partire dall'embargo sull'esportazione dell'oro.\nIl governo Inukai dur\u00f2 solo cinque mesi, perch\u00e9 il 15 maggio il primo ministro venne assassinato da un gruppo sovversivo di giovani ufficiali della marina.\nDal 1932, fino alla fine della seconda guerra mondiale, i governi giapponesi furono formati di volta in volta da un concerto di istituzioni in cui il peso della camera bassa non era pi\u00f9 dominante, e che vedeva accresciuta l'influenza dei vertici militari (esercito imperiale, e in misura minore dalla marina imperiale) e della burocrazia civile. Per il resto degli anni Trenta i partiti politici videro diminuita la propria influenza finch\u00e9 il 12 ottobre del 1940 furono sciolti definitivamente e fatti confluire in un partito unico, il Taisei Yokusankai (Associazione per il sostegno dell'Autorit\u00e0 Imperiale)."}
{"id": "3989399", "revid": "767487", "url": "https://it.wikipedia.org/wiki?curid=3989399", "title": "Harold e l'automobile", "text": "Harold e l'automobile (\"Get Out and Get Under\") \u00e8 un film comico muto di Hal Roach con Harold Lloyd.\nTrama.\nUn ragazzo (Harold Lloyd) deve andare a recitare una parte in un teatro. Ci va con l'automobile che gli procura molti problemi: prima Harold sfonda il muro del suo vicino, poi l'auto si ferma per strada.&lt;br&gt; Comincia ad essere in ritardo ed \u00e8 stato trovato un sostituto nel teatro. Quando Harold riparte, finisce sopra un treno, poi \u00e8 inseguito dalla polizia che egli riesce ad eludere. Arriva appena in tempo prima del suo sostituto, seppure in ritardo, e alla fine dello spettacolo se ne va in macchina con l'attrice che ama (Mildred Davis) e con cui ha recitato la parte. L'auto di Harold per\u00f2 \u00e8 stata incatenata a un idrante, ma egli la mette in moto lo stesso e stacca l'idrante con conseguente fuoriuscita di acqua."}
{"id": "3989402", "revid": "125135142", "url": "https://it.wikipedia.org/wiki?curid=3989402", "title": "Jacob Heinrich von Flemming", "text": "Era figlio del Consigliere segreto della Marca di Brandeburgo, Georg Caspar von Flemming e nipote del feldmaresciallo Heino Heinrich von Flemming.\nBiografia.\nCarriera militare e politica.\nFu accompagnatore di Guglielmo d'Orange in Inghilterra dopo la Gloriosa Rivoluzione (1688) e combatt\u00e9 per il Brandeburgo nel corso della guerra della Grande Alleanza, partecipando nel 1690 alla battaglia di Fleurus e poi, nel 1691, a quella di Leuze. Nello stesso anno entr\u00f2 a far parte del Ordine di San Giovanni del baliaggio di Brandeburgo e nel 1693 prese parte, sotto il comando del duca di Schonberg, alla battaglia della Marsaglia quindi pass\u00f2 al servizio della Sassonia, nominato comandante dallo stesso principe elettore.\nDopo la morte del principe elettore (1694), Flemming venne nominato aiutante generale del successore, Augusto il Forte, soprattutto poich\u00e9 quest'ultimo, al contrario di Flemming, parlava solo un pessimo francese, ma anche perch\u00e9 Flemming aveva fama di soldato valoroso. Inoltre Flemming, oltre a un fluente tedesco e francese, parlava inglese e persino polacco, dato che in Polonia aveva una parentela diffusa e influente; il principe Augusto quindi, che anelava al trono polacco (dalla morte del re Giovanni III di Polonia il trono della Polonia era vacante), lo nomin\u00f2 suo inviato a Varsavia nel 1697.\nFlemming vide che solo un quarto dei voti spettavano ad Augusto e si adoper\u00f2, con una tattica non convenzionale, per assicurare ad Augusto la corona, invece di favorire il suo signore direttamente. Cos\u00ec egli aiutava sempre nuovi candidati finch\u00e9 ne mancavano ancora altri otto e la concorrenza era divisa e priva di speranza.\nTuttavia alla fine vi fu un testa-a-testa con il principe Conti, che giunse a cose fatte, poich\u00e9 Augusto si era gi\u00e0 insediato, avendogli Flemming fatto prestare pubblico giuramento sui \"Pacta conventa\", un documento che fungeva da Costituzione per la Polonia.\nNel 1698 Augusto nomin\u00f2 Flemming maggior generale dell'esercito sassone, consigliere segreto di guerra e direttore generale delle poste sassoni (quest'ultimo incarico cost\u00f2 a Flemming 150.000 talleri). Nel 1699 Flemming divenne luogotenente generale gran maresciallo della Lituania.\nNel 1700 Flemming prese parte alla campagna di Livonia e Curlandia, e con Augusto il Forte diede inizio alla Grande Guerra del Nord contro Carlo XII di Svezia. \nFlemming occup\u00f2 con le sue truppe le D\u00fcna-Schanze presso Riga, che fece chiamare \"Augustenburg\", ma nel 1701 gli svedesi sconfissero l'esercito russo-sassone nella battaglia del D\u00fcna. Nel 1702 egli rimase gravemente ferito nella battaglia di Klissow e nel 1703 fu inviato come legato a Copenaghen.\nNello stesso anno si occupo di politica interna, essendo caduto in disgrazia il Gran Cancelliere Wolf Dietrich von Beichlingen, alle cui spalle egli si arricch\u00ec personalmente.\nNel 1705 il Principe Elettore lo nomin\u00f2 generale di cavalleria e ministro della guerra. Con il trattato di Altranst\u00e4dt Carlo XII di Svezia reclam\u00f2 l'estradizione di Flemming, che, avendo possedimenti in Pomerania, doveva essere considerato cittadino svedese. Flemming liber\u00f2 il Principe Elettore dall'impiccio, partendo per la Prussia, ove il suo titolo di conte proprietario terriero della Pomerania Orientale gli venne a proposito, poich\u00e9 gli consentiva di muoversi libero in ogni momento nella Prussia. Quando gli svedesi lasciarono la Polonia (Carlo XII si era rivolto contro la Russia e nel 1709 sar\u00e0 sconfitto nella campagna di Poltava) Augusto il Forte, ora nuovamente re di Polonia, richiam\u00f2 nel 1907 Flemming come governatore della Residenza di Dresda. Nel 1712 Flemming divenne Maresciallo di campo e Presidente del Consiglio segreto di Guerra e condusse le truppe sassoni nella campagna di Pomerania del 1715/1716 contro quelle svedesi, al comando del generale Magnus Stenbock, partecipando, tra l'altro all'assedio di Stralsund e di T\u00f6nning ed alla battaglia di Gadebusch.\nNel 1715 Flemming, dopo la conclusione vittoriosa della campagna nel nord della Germania, condusse le truppe sassoni in Polonia, dove avrebbe voluto che rimanessero. Contro i suoi propositi per\u00f2 si form\u00f2, allo scopo di rendere la casa dei Wettin ereditaria del trono di Polonia, la Confederazione di Tarnogr\u00f3d, le cui truppe egli sconfisse alla fine del 1715 a Sandomierz. Dopo di che Flemming tratt\u00f2 con i confederati e ottenne nel 1716 un nuovo riconoscimento di Augusto il Forte come re di Polonia, ma dovette trasferire dalla Polonia l'esercito sassone fino a una consistenza di 1200 uomini. Nel 1719 Flemming sottoscrisse l'alleanza di Augusto il Forte con l'Imperatore e con l'elettorato di Hannover contro la Prussia.\nVita privata.\nNel 1714 Flemming acquist\u00f2 il Palaizzo Flemming-Sulkowski a Dresda, lo fece ampliare e abbellire con una elegante scala; nel 1724 la cedette al re, per poi riacquistarla tra il 1726 e li 1728. Nel 1715 fece costruire l'odierna \"Elbfl\u00fcgel\" del Palazzo giapponese di Dresda, che nel 1717 vendette al re e che riacquist\u00f2 dal 1722 al 1726. Come residenza estiva davanti alla porta di Dresda commission\u00f2 verso il 1725 il castello di \u00dcbigau, che tuttavia gi\u00e0 poco prima del suo completamento, egli vendette al re di Polonia Augusto il Forte. Nel 1724 acquist\u00f2 dal fallimento del consigliere di Corte e di Giustizia Thomas August von Fletscher il castello di Crossen, che rimarr\u00e0 in possesso della sua famiglia fino al 1925.\nNel 1725, dopo aver divorziato dalla prima moglie, la contessa Franziska Sapieha, spos\u00f2 la figlia del Gran Cancelliere lituano, Thekla Radziwi\u0142\u0142.\nJacob Heinrich, conte di Flemming, mor\u00ec il 30 aprile 1728, dopo un viaggio diplomatico a Vienna e la sua salma fu traslata in Sassonia e inumata nella chiesa della sua propriet\u00e0 di Putzkau presso Bautzen."}
{"id": "3989403", "revid": "125766927", "url": "https://it.wikipedia.org/wiki?curid=3989403", "title": "Salto di Tiberio", "text": "Il cosiddetto salto di Tiberio, conosciuto anche come salto, oppure, in forma pi\u00f9 antica, come salto di Timberio, \u00e8 un precipizio a picco sul mare, alto circa 297 metri sul livello del mare, situato sul versante nord-orientale dell'isola di Capri, nei pressi di villa Jovis.\nStoria.\nSecondo una leggenda, l'imperatore romano Tiberio, che venne a soggiornare nell'isola dal 27 al 37, avrebbe fatto gettare nello strapiombo i condannati: dopo essere precipitati nel mar Tirreno, sarebbero stati percossi con remi e bastoni da una squadra di marinai, fino alla morte.\nLa vicenda \u00e8 citata in un'opera dello scrittore romano Svetonio, che riporta:\nLa leggenda \u00e8 stata confutata pi\u00f9 volte, dimostrando che un corpo lanciato da un'altezza pari a circa 300\u00a0m non cadrebbe direttamente nello specchio di mare sottostante, ma finirebbe per schiantarsi sulle rocce incontrate lungo la caduta. Anche Maxime Du Camp, scrittore francese dell'Ottocento, sfat\u00f2 la leggenda, provando a lanciare nello strapiombo dei sassi di varie forme e dimensioni, che si infransero sempre sulla roccia e non raggiunsero mai il mare."}
{"id": "3989412", "revid": "767487", "url": "https://it.wikipedia.org/wiki?curid=3989412", "title": "Reece Mastin", "text": "Dopo la sua vittoria ha ricevuto un contratto discografico con la Sony Music australiana ed ha lanciato, il 22 novembre dello stesso anno, il suo inedito Good Night, riconosciuto in Australia quattro volte disco di platino. Il singolo di debutto entra direttamente alla prima posizione nella classifica australiana.\nVita.\nNasce a Scunthorpe, in Inghilterra e all'et\u00e0 di 11 anni insieme alla famiglia si trasferisce a Greenwith, nel sud Australia. All'et\u00e0 di 7 anni gli \u00e8 stata diagnosticata la sindrome del collo d'orecchio, malattia cronica dovuto all'accumulo di liquido nell'orecchio medio che \u00e8 la prima causa di perdita dell'udito nei bambini. Frequenta la Golden Grove School. Non ebbe mai formazioni musicali, si limitava solamente a cantare le canzoni che passavano alla radio e appassionatosi inizia a scrivere testi di canzoni all'et\u00e0 di 12 anni. Forma una mini band con i suoi amici ed incide anche un EP prima delle selezioni ad X Factor. Dopo la vittoria ha lasciato definitivamente il 12\u00ba anno di scuola (4^ liceo)\nThe X Factor.\nAll'audizione si presenta cantando \"Come Get Some\" e subito viene apprezzato per le sue doti canore ed entra a far parte del cast nella categoria giovani (16-24 anni). Nella semifinale ha modo anche di fare un duetto speciale con Kylie Minogue cantando Kids. \u00c8 stato salvato sempre dal pubblico eccetto per una volta che \u00e8 andato in ballottaggio alla 7\u00aa settimana. Tra gli altri pezzi che port\u00f2 all'esibizione ci sono: Toxic, I Kissed a Girl &amp; She Will Be Loved (quest'ultimo riesce a entrare nella top 100 Australia)\nSingoli.\nGood Night.\n\u00c8 il singolo di debutto, pubblicato il 22 novembre 2011,ed \u00e8 stato presentato per la prima volta alla finale del talent show.\nScritto da Hayley Warner, Anthony Egizii e David Musumeci, la canzone secondo i critici \u00e8 paragonabile strutturalmente a Raise Your Glass di Pink (cantante). Il 28 novembre 2011, Good Night debutta alla numero uno nella classifica dei singoli ARIA, e diventa il primo singolo di un vincitore di X Factor a debuttare alla n\u00b01. Il brano \u00e8 stato certificato quattro volte disco di platino dalla Recording Industry Association australiana (ARIA) con circa 280.000 downloads. \u00c8 arrivata alla n\u00b01 anche in Nuova Zelanda dove \u00e8 stato certificato disco di platino dalla Recording Industry Association of New Zealand (RIANZ).\nIl video musicale del brano \u00e8 stato girato il 30 novembre 2011 in The Lair presso il Teatro della metropolitana di Sydney dove erano stati reclutati 200 fans. Un video dietro le quinte da The Daily Telegraph \u00e8 stato pubblicato il 1 \u00b0 dicembre 2011 nel quale si vedeva Mastin che si esibiva sul set delle riprese del video. Il video inizia con Mastin che \u00e8 nel backstage con la sua band e si sta preparando per un concerto.\nQuando si parla della canzone, Mastin afferma: \"Ha quel vecchio di estivo-rock ed \u00e8 molto divertente e diversa dalle canzoni che pubblicano i vincitori di X Factor che di solito puntano su una grande ballata\"\nAlbum.\nReece Mastin \u00e8 l'album di debutto pubblicato il 9 dicembre del 2011. Contiene, eccetto per Good Night, tutte cover e remake di canzoni suonati dal vivo durante le esibizioni dello show. Per promuovere l'album, Mastin fece un tour nei centri commerciali in tutta l'Australia. Ha anche intrapreso la sua prima tourn\u00e9e australiana \"headliner\" nel mese di dicembre 2011 terminandola nel febbraio 2012."}
{"id": "3989414", "revid": "767487", "url": "https://it.wikipedia.org/wiki?curid=3989414", "title": "Subirrigazione", "text": "La subirrigazione \u00e8 un tipo di irrigazione dove l'acqua viene distribuita attraverso tubazioni sotterranee. In questo tipo di irrigazione, l'acqua circola in pressione nei tubi, fuoriesce attraverso apposite aperture e risale nel terreno per infiltrazione e capillarit\u00e0, giungendo alle radici delle piante. \nLa subirrigazione ha il vantaggio di non ostacolare le lavorazioni superficiali del terreno e di non comportare perdite di acqua per evaporazione; di contro, ha un elevato costo d'impianto e ostacola le arature profonde. In pratica, \u00e8 conveniente in presenza di colture pregiate e di terreni con sottosuolo poco permeabile. "}
{"id": "3989419", "revid": "110157", "url": "https://it.wikipedia.org/wiki?curid=3989419", "title": "Lingue gran barito", "text": "Le Lingue gran barito formano un sottogruppo di lingue del ramo Lingue maleo-polinesiache del gruppo Lingue austronesiane. Il sottogruppo viene ripartito in 4 raggruppamenti per un totale di 33 lingue:\nOccorre dire che questa divisione non \u00e8 universalmente accettata, vi sono linguisti come Malcolm Ross ed Adelaar per i quali non esiste un gruppo gran barito, ed i gruppi barito orientale, barito-mahakam e barito occidentale, formano sottogruppi diversi del gruppo di Lingue maleo-polinesiache occidentali."}
{"id": "3989422", "revid": "300067", "url": "https://it.wikipedia.org/wiki?curid=3989422", "title": "Kostas Harissis", "text": ""}
{"id": "3989424", "revid": "228587", "url": "https://it.wikipedia.org/wiki?curid=3989424", "title": "Adam Olearius", "text": "Valente geografo e poliglotta, fu al servizio di Federico III di Holstein-Gottorp durante la spedizione in Persia (1635-1639). Olearius lasci\u00f2 ottime illustrazioni e relazioni di viaggio, che lo resero iniziatore del genere avventuroso in Germania. Da allora fu il fulcro di molti scrittori e avventurieri tedeschi come Paul Fleming e J\u00fcrgen Andersen."}
{"id": "3989425", "revid": "300067", "url": "https://it.wikipedia.org/wiki?curid=3989425", "title": "Costas Harisis", "text": ""}
{"id": "3989427", "revid": "300067", "url": "https://it.wikipedia.org/wiki?curid=3989427", "title": "Konstantinos Harisis", "text": ""}
{"id": "3989434", "revid": "1573940", "url": "https://it.wikipedia.org/wiki?curid=3989434", "title": "Protororqualus cuvieri", "text": "Il protororqualo (Protororqualus cuvieri ) \u00e8 un cetaceo estinto, appartenente al sottordine dei misticeti. \nVisse nel Pliocene medio-superiore (5,3 e 1,8 milioni di anni fa) e i suoi resti fossili sono stati ritrovati in Italia.\nClassificazione.\nQuesto animale \u00e8 noto per un singolo esemplare incompleto, ritrovato nei pressi di Lugagnano Val d'Arda sul Monte Pulgnasco (PC). Il fossile venne descritto inizialmente nel 1829, ma sfortunatamente venne poi distrutto durante la seconda guerra mondiale. Le tavole e i disegni hanno per\u00f2 permesso una nuova ridescrizione dell'esemplare (Bisconti 2007), secondo la quale \"Protororqualus\" \u00e8 uno dei pi\u00f9 primitivi rappresentanti dei balenotteridi (Balaenopteridae). Altre analisi, tuttavia, ritengono \"Protororqualus\" un nome non valido poich\u00e9 l'esemplare \u00e8 andato perduto (Bosselaers e Post, 2010).\nSignificato dei fossili.\nLe analisi comparative e filogenetiche effettuate da Bisconti nel 2007 hanno identificato \"Protororqualus\" come un tardo rappresentante di una linea ancestrale di balenottere, sopravvissuta nel Mediterraneo almeno fino alla fine del Pliocene. Ci\u00f2 indicherebbe che il Mediterraneo abbia giocato un ruolo fondamentale nel conservare balenotteridi primitivi durante un'epoca in cui si erano affermate forme pi\u00f9 evolute negli altri mari."}
{"id": "3989435", "revid": "22356", "url": "https://it.wikipedia.org/wiki?curid=3989435", "title": "Protororqualus", "text": ""}
{"id": "3989436", "revid": "729019", "url": "https://it.wikipedia.org/wiki?curid=3989436", "title": "Gran Premio motociclistico di San Marino 1986", "text": "Il Gran Premio motociclistico di San Marino 1986 fu l'undicesima gara del motomondiale 1986. Si disput\u00f2 il 24 agosto 1986 sul Misano World Circuit e vide le vittorie di Eddie Lawson nella classe 500, di Tadahiko Taira nella classe 250, di August Auinger nella classe 125 e di Pier Paolo Bianchi nella classe 80.\nMart\u00ednez \u00e8 campione del mondo 80. Taira ottiene la prima vittoria nel motomondiale."}
{"id": "3989437", "revid": "300067", "url": "https://it.wikipedia.org/wiki?curid=3989437", "title": "Kostas Harisis", "text": ""}
{"id": "3989438", "revid": "2036687", "url": "https://it.wikipedia.org/wiki?curid=3989438", "title": "Mar\u00eda Teresa Andruetto", "text": "Nel 2012 ha ricevuto il premio Hans Christian Andersen, conferito dall'IBBY (Organizzazione Internazionale del Libro giovanile) e considerato \"il piccolo Nobel della letteratura\".\nBiografia.\nDiscendente di antenati piemontesi, trascorse la sua infanzia a Oliva, in provincia di Cordoba. Intrapresa la carriera di insegnante, ha lavorato sia nella scuola primaria, sia in quella secondaria. Attualmente vive nel distretto delle Sierras de Cordoba insieme a suo marito e alle loro due figlie. \n\u00c8 autrice di poesie, romanzi, pi\u00e8ce teatrali e libri per ragazzi e i suoi libri sono i grado di superare le barriere generazionali. Alcuni argomenti a lei cari sono la ricerca delle origini, la diversit\u00e0, la costruzione dell'identit\u00e0 individuale e sociale, le conseguenze dalla dittatura nel suo Paese e l'universo femminile.\nDa trent'anni \u00e8 attiva nel campo della letteratura infantile, dove ha lavorato nella formazione dei maestri, ha fondato centri di studio e riviste specializzate, ha diretto collane e ha partecipato a circoli letterari. In quanto professoressa viene invitata in molti spazi di formazione universitaria e postuniversitaria e in quanto autrice spesso partecipa a congressi, seminari, fiere e giornate, sia nel suo Paese che all'estero. \nLa sua opera \u00e8 servita come base per le creazioni di altri artisti, i quali, basandosi sulle opere della Andruetto stessa, hanno realizzato libri d'arte, cortometraggi, spettacoli poetico-musicali, coreografie, spettacoli di cantastorie, adattamenti teatrali, etc. I suoi racconti vengono narrati da storyteller spagnoli e ispanoamericani e i suoi libri sono materia di studio nelle universit\u00e0 argentine, americane ed europee. \u00c8 moderatrice del blog https://web.archive.org/web/20190617055559/http://narradorasargentinas.blogspot.com/ ed \u00e8 codirettrice di una collana di narratrici argentine nell'Editorial Universitaria EDUVIM.\nProprio per il suo \u201cdurevole contributo alla letteratura per l'infanzia\u201d, nel 2012 l'IBBY (Organizzazione Internazionale del Libro giovanile) le ha conferito il premio Hans Christian Andersen, il maggior riconoscimento internazionale nell'ambito della letteratura per l'infanzia, prestigioso e considerato una sorta di Nobel del settore. La giuria, presieduta da Mar\u00eda Jes\u00fas Gil, ha lodato la sua \u201cmaestria nello scrivere opere importanti e originali, fortemente incentrate sull'estetica\u201d. Ha ricevuto anche altri prestigiosi riconoscimenti, fra cui il Premio Iberoamericano SM e il \"White Ravens\" dalla Internationale Jugendbibliothek.\nLengua Madre.\n\u201cLengua Madre es la novela de una mujer que busca tras de s\u00ed una genealog\u00eda de mujeres\u201d \nLengua Madre \u00e8 un libro di Maria Teresa Andruetto del 2010 che racconta la complessa storia di una famiglia argentina attraverso gli anni '70 fino ad arrivare ai giorni nostri. Il libro inizia con il ritorno di Julieta, dottoranda di 30 anni, residente a Monaco, alla sua citt\u00e0 natale, Trelew, piccolo insediamento della Patagonia argentina.\nJulia, sua madre,\u00e8 morta di cancro. Prima di morire ha chiesto alla figlia di leggere tutte le lettere contenute in una cassa. Julieta inizia, anche se controvoglia, un viaggio. Un viaggio nella storia dell'Argentina, della sua famiglia, di sua madre, nella propria. \nRipercorrendo la propria infanzia, passata tra l'amore e l'affetto dei nonni e degli zii, rivive l'assenza dei genitori. Infatti suo padre, militante durante la dittatura argentina, fugg\u00ec a Stoccolma dove chiese asilo . La madre, anch'essa militante, fu costretta a fuggire, a: desaparecer per non desaparecer e a nascondersi in un seminterrato. L\u00ec nacque Julieta, registrata solo quattro anni dopo a Trelew come figlia di madre nubile. \nScopriamo quindi un padre assente, \u201cdiluido\u201d, una madre presente solo in parte e solo quando non era troppo pericoloso. Per anni Julieta ha provato la vergogna e il dolore di non avere la madre a fianco, non comprendendo le scelte dei genitori, considerandoli invece solamente degli egoisti.\nGrazie alle lettere, scritte dalla nonna Ema e da altri familiari (come il nonno Stefano e la zia Lina), vengono svelati segreti e zone d'ombra, che aiutano Julieta a capire meglio la madre e a inserirsi cos\u00ec in una genealogia tutta al femminile molto complessa e problematica.\nLengua Madre delinea un percorso di ricerca, con una narrazione frammentata che si serve di diversi tempi, di diversi scenari, ma anche di numerosi elementi extratestuali (tra cui fotografie, disegni e testi di canzoni), fotografando cos\u00ec un momento di storia argentina attraverso diverse prospettive. Le protagoniste quindi sono tre donne \u2013nonna, madre, figlia- diverse tra loro, ma unite da un vincolo di sangue, che risulta essere pi\u00f9 forte di qualsiasi idea politica. Lengua Madre parla di un processo di autoscoperta e di identificazione con un passato difficile e doloroso, fino ad arrivare alla consapevolezza di un'appartenenza fisica ed emotiva a una famiglia e ad un Paese, l'Argentina, dilaniato dalla dittatura. Un paese che Julieta non ha mai sentito suo, come la madre. Una terra che \u00e8: \u201cTierra suelta. Madre tierra. Lengua madre.\u201d Un legame con la madre terra spezzato dalla violenza. Infine Julieta riesce a conciliarsi con il proprio passato, ricostruendo la memoria, non solo la sua, ma quella di molti, di tutto un Paese."}
{"id": "3989441", "revid": "300067", "url": "https://it.wikipedia.org/wiki?curid=3989441", "title": "Konstantinos Charisis", "text": ""}
{"id": "3989442", "revid": "300067", "url": "https://it.wikipedia.org/wiki?curid=3989442", "title": "Costa Charisis", "text": ""}
{"id": "3989443", "revid": "1543377", "url": "https://it.wikipedia.org/wiki?curid=3989443", "title": "Villa Abecia", "text": "Villa Abecia (chiamata anche \"Camataqui\") \u00e8 un comune (\"municipio\" in spagnolo) della Bolivia nella provincia di Sud Cinti (dipartimento di Chuquisaca) con 3.332 abitanti (dato 2010).\nCantoni.\nIl comune \u00e8 suddiviso in 2 cantoni (popolazione 2001)."}
{"id": "3989444", "revid": "300067", "url": "https://it.wikipedia.org/wiki?curid=3989444", "title": "Christos Harisis", "text": ""}
{"id": "3989446", "revid": "205197", "url": "https://it.wikipedia.org/wiki?curid=3989446", "title": "Camataqui", "text": ""}
{"id": "3989452", "revid": "1543377", "url": "https://it.wikipedia.org/wiki?curid=3989452", "title": "Culpina", "text": "Culpina \u00e8 un comune (\"municipio\" in spagnolo) della Bolivia nella provincia di Sud Cinti (dipartimento di Chuquisaca) con 16.991 abitanti (dato 2010).\nCantoni.\nIl comune \u00e8 suddiviso in 8 cantoni (popolazione 2001)."}
{"id": "3989458", "revid": "598732", "url": "https://it.wikipedia.org/wiki?curid=3989458", "title": "Via Costantinopoli", "text": ""}
{"id": "3989462", "revid": "1543377", "url": "https://it.wikipedia.org/wiki?curid=3989462", "title": "Las Carreras", "text": "Las Carreras \u00e8 un comune (\"municipio\" in spagnolo) della Bolivia nella provincia di Sud Cinti (dipartimento di Chuquisaca) con 3.899 abitanti (dato 2010).\nCantoni.\nIl comune \u00e8 suddiviso in 8 cantoni (popolazione 2001)."}
{"id": "3989464", "revid": "228587", "url": "https://it.wikipedia.org/wiki?curid=3989464", "title": "Sinfonia n. 32 (Haydn)", "text": "La Sinfonia n. 32 in Do maggiore di Joseph Haydn, Hoboken I/32, \u00e8 una sinfonia festiva. La data di composizione \u00e8 tutt'oggi incerta. Secondo il noto musicologo H. C. Robbins Landon, il cui maestro fu proprio Haydn, questa fu composta tra il 1757 ed il 1763. Recentemente, alcuni studiosi datano questa sinfonia nel 1760 o nel 1761. \nMovimenti.\nQuesto lavoro consta di quattro movimenti e fu concepito per 2 oboi, un fagotto, due corni, due trombe, timpani, archi e basso continuo. \nQuesta sinfonia \u00e8 una delle prime dell'era Classica ad avere un Minuetto al secondo movimento. Non vi \u00e8 utilizzo dei fiati nel terzo movimento."}
{"id": "3989467", "revid": "1543377", "url": "https://it.wikipedia.org/wiki?curid=3989467", "title": "El Villar", "text": "El Villar \u00e8 un comune (\"municipio\" in spagnolo) della Bolivia nella provincia di Tomina (dipartimento di Chuquisaca) con 4.293 abitanti (dato 2010).\nCantoni.\nIl comune \u00e8 suddiviso in 2 cantoni (popolazione 2001)."}
{"id": "3989470", "revid": "1573940", "url": "https://it.wikipedia.org/wiki?curid=3989470", "title": "Cardioderma cor", "text": "Il pipistrello dal naso a cuore (Cardioderma cor ) \u00e8 un pipistrello della famiglia dei Megadermatidi, unica specie del genere Cardioderma (), diffuso nell'Africa orientale.\nDescrizione.\nDimensioni.\nPipistrello di medio-piccole dimensioni, con la lunghezza della testa e del corpo tra 66 e 85\u00a0mm, la lunghezza dell'avambraccio tra 50 e 58\u00a0mm, la lunghezza del piede tra 14 e 19\u00a0mm, la lunghezza delle orecchie tra 30 e 41\u00a0mm e un peso fino a 32\u00a0g.\nCaratteristiche craniche e dentarie.\nIl cranio \u00e8 simile a quello del genere \"Lavia\" ma con la concavit\u00e0 frontale pi\u00f9 lunga e profonda. Il primo premolare superiore \u00e8 mancante.\nSono caratterizzati dalla seguente formula dentaria:\nAspetto.\nLa pelliccia \u00e8 lunga ed arruffata. Il colore generale del corpo \u00e8 grigio-bluastro, leggermente pi\u00f9 chiaro nelle parti ventrali. Il muso \u00e8 corto e largo, gli occhi sono grandi. La foglia nasale ha un lobo anteriore piccolo a forma di cuore, la lancetta \u00e8 corta, eretta, con l'estremit\u00e0 arrotondata e con i margini convessi. Le orecchie sono marroni chiare, lunghe ed erette, unite lungo il margine interno per circa la met\u00e0 della loro lunghezza. Il trago \u00e8 bifido, con il lobo anteriore affusolato mentre quello posteriore pi\u00f9 corto, quadrato o rotondo. Le ali sono molto larghe, bruno-grigiastre e semi-trasparenti, con le membrane che ricoprono l'avambraccio e le dita biancastre. \u00c8 privo di coda, mentre l'uropatagio ed il calcar sono ben sviluppati. Non \u00e8 presente dimorfismo sessuale. \nEcolocazione.\nEmette ultrasuoni sotto forma di impulsi di bassa intensit\u00e0, breve durata, a banda larga con frequenza massima tra 42 kHz e 56,7\u00b111 kHz e con almeno quattro armoniche.\nBiologia.\nComportamento.\nSi rifugia solitariamente od in piccoli gruppi fino ad 80 individui nelle cavit\u00e0 degli alberi come il baobab, ma anche in case abbandonate e in grotte. Abbandona i siti poco prima il tramonto e percorre meno di un chilometro per raggiungere i luoghi dove cacciare. Sono stati riscontrati due differenti tipi di vocalizzazione udibile anche dall'Uomo. Il primo, un richiamo per marcare i territori di predazione, consiste di 4-9 impulsi a circa 12 kHz. Il secondo, utilizzato come richiamo in volo, consiste in 3-10 impulsi pi\u00f9 distanti uno dall'altro rispetto al richiamo territoriale, ma anch'essi emessi ad una frequenza di 12 kHz.\nAlimentazione.\nSi nutre di scarafaggi, centopiedi, scorpioni catturati al suolo dopo appostamenti nella vegetazione. Di solito i territori di caccia sono esclusivi di singole coppie. Solitamente l'ecolocazione non \u00e8 utilizzata per individuare le prede.\nRiproduzione.\n\u00c8 una specie monogama. Le femmine partoriscono un piccolo per 2 volte l'anno durante le stagioni delle piogge, in marzo o nei primi di aprile e a novembre. La gestazione dura circa 3 mesi. In Tanzania gli accoppiamenti avvengono in settembre e ottobre, le nascite nei primi di gennaio mentre lo svezzamento inizia a fine marzo. Raggiungono la maturit\u00e0 sessuale dopo 16 mesi.\nDistribuzione e habitat.\nQuesta specie \u00e8 diffusa nel Sudan sud-orientale, Eritrea, Gibuti, Etiopia centrale ed orientale, Somalia, Kenya, Sudan del Sud sud-orientale, Uganda nord-orientale, Tanzania centro-settentrionale e Zanzibar.\nVive nelle savane, boscaglie e nelle valli fluviali fino a 940 metri di altitudine.\nEvoluzione.\nResti di una forma di \"Cardioderma\" sono stati rinvenuti in depositi datati primo Pleistocene presso le gole di Olduvai, in Tanzania.\nStato di conservazione.\nLa IUCN Red List, considerato il vasto areale e la popolazione numerosa, classifica \"C.cor\" come specie a rischio minimo (LC)."}
{"id": "3989471", "revid": "633073", "url": "https://it.wikipedia.org/wiki?curid=3989471", "title": "Cardioderma", "text": ""}
{"id": "3989478", "revid": "110157", "url": "https://it.wikipedia.org/wiki?curid=3989478", "title": "Padilla (Bolivia)", "text": "Padilla \u00e8 un comune (\"municipio\" in spagnolo) della Bolivia nella provincia di Tomina (dipartimento di Chuquisaca) con 10.162 abitanti (dato 2012)\nCantoni.\nIl comune \u00e8 formato dall'unico cantone omonimo suddiviso in 60 subcantoni."}
{"id": "3989483", "revid": "767487", "url": "https://it.wikipedia.org/wiki?curid=3989483", "title": "Gli sfiorati", "text": "Gli sfiorati \u00e8 un film del 2011 scritto e diretto da Matteo Rovere, tratto dall'omonimo romanzo di Sandro Veronesi, con Andrea Bosca, Miriam Giovanelli, Claudio Santamaria, Michele Riondino, Massimo Popolizio.\nTrama.\nIl giovane M\u00e9te, grafologo affascinato dalla psicologia nascosta dietro la scrittura, \u00e8 in una situazione imbarazzante: si ritrova a dover prendersi cura della sorellastra Belinda, diciassettenne adolescente, durante le seconde nozze del padre, unico punto in comune tra i due. Per evitare la situazione, M\u00e9te si finge occupato con Damiano, amico donnaiolo, e Bruno, collega e padre separato. Ma M\u00e9te dovr\u00e0 decidersi ad affrontare la sorellastra.\nDistribuzione.\nIl film \u00e8 stato distribuito nelle sale italiane il 2 marzo 2012 da Fandango, incassando 34.000 \u20ac nel primo week-end e soffrendo la concorrenza di \"Posti in piedi in paradiso\" di Verdone."}
{"id": "3989485", "revid": "1783371", "url": "https://it.wikipedia.org/wiki?curid=3989485", "title": "Sinfonia n. 33 (Haydn)", "text": "La Sinfonia n. 33 in Do maggiore di Joseph Haydn, Hoboken I/33, \u00e8 una sinfonia festiva. Nonostante non sia nota con esattezza la data della sua composizione, questa, secondo il noto scolaro di Haydn H. C. Robbins Landon, doveva essere avvenuta tra il 1763 ed il 1765. Alcuni pensano che sia stata composta nel 1760 o nel 1761, proprio come la Sinfonia n.32.\nMovimenti.\nLa sinfonia \u00e8 stata concepita per 2 oboi, un fagotto, due corni, due trombe, timpani, archi e basso continuo. Anche se la partitura originale dei timpani \u00e8 andata perduta, Robbins Landon \u00e8 riuscito a ricostruirla. I movimenti sono quattro:"}
{"id": "3989487", "revid": "300067", "url": "https://it.wikipedia.org/wiki?curid=3989487", "title": "Nikolaos Filippou", "text": ""}
{"id": "3989491", "revid": "196390", "url": "https://it.wikipedia.org/wiki?curid=3989491", "title": "Ioannis Ioannidis", "text": ""}
{"id": "3989492", "revid": "300067", "url": "https://it.wikipedia.org/wiki?curid=3989492", "title": "Athanasios Galakteros", "text": ""}
{"id": "3989494", "revid": "585241", "url": "https://it.wikipedia.org/wiki?curid=3989494", "title": "Agamemnon Ioannou", "text": ""}
{"id": "3989496", "revid": "339392", "url": "https://it.wikipedia.org/wiki?curid=3989496", "title": "Nikolaos Ekonomou", "text": ""}
{"id": "3989497", "revid": "729019", "url": "https://it.wikipedia.org/wiki?curid=3989497", "title": "Luigi Sbaiz", "text": "Biografia.\nFu richiamato alle armi il 5 aprile 1939 presso il 3\u00ba Reggimento bersaglieri. Nel 1940 partecip\u00f2 alla Battaglia delle Alpi Occidentali contro la Francia, mentre nell'aprile dell'anno successivo venne impiegato nell'invasione della Jugoslavia. Rimpatriato poco tempo dopo, venne integrato nel Corpo di spedizione italiano in Russia. Si distinse nella battaglia ma nel 1942 venne rimpatriato a causa di un congelamento ai piedi. Trasferito nel LXXV battaglione bersaglieri Ciclisti d'istanza in Sardegna, torn\u00f2 sul continente dopo l'armistizio dell'8 settembre per unirsi, col grado di sergente, al Battaglione Bersaglieri \"Goito\" del Corpo Italiano di Liberazione, la forza armata italiana che combatteva a fianco degli Alleati. Il 19 aprile 1945 a Poggio Scanno, presso Bologna, mentre guidava un'unit\u00e0 contro una posizione nemica venne ferito gravemente a una gamba. Compresa la gravit\u00e0 della ferita chiese a un compagno di amputargli l'arto ferito mentre contemporaneamente agitava il piumetto incitando i suoi a continuare ad attaccare. Il 21 aprile, mentre i suoi commilitoni bersaglieri entravano per primi nella Bologna appena liberata, Luigi Sbaiz spirava all'ospedale da campo.\nAll'eroico bersagliere sono stati intitolati una piazza ed una scuola elementare nel suo paese natale, una via ad Udine e una caserma a Visco (Battaglione Logistico Pozzuolo del Friuli)."}
{"id": "3989509", "revid": "228587", "url": "https://it.wikipedia.org/wiki?curid=3989509", "title": "A+ (linguaggio)", "text": "A+ \u00e8 un linguaggio di programmazione vettoriale discendente dal linguaggio di programmazione A, il quale era stato creato per sostituire APL nel 1988. Arthur Whitney ha sviluppato la porzione \"A\" di A+, mentre altri sviluppatori della Morgan Stanley lo hanno esteso, aggiungendo un'interfaccia grafica utente e funzionalit\u00e0 in altre lingue. A+ \u00e8 stato progettato per applicazioni numeriche intensive, in particolare quelle che si trovano in ambito finanziario. A+ gira su molte varianti di Unix, compreso Linux. A+ \u00e8 un linguaggio di programmazione ad alto livello, interattivo ed interpretato.\nA+ fornisce un insieme esteso di funzioni ed operatori, un'interfaccia grafica utente con sincronizzazione automatica di widget e variabili, l'esecuzione asincrona delle funzioni associate con variabili ed eventi, il caricamento dinamico di subroutine compilate dall'utente e altre caratteristiche.\nIl linguaggio A+ implementa le seguenti modifiche al linguaggio APL:\nLo sviluppo interattivo di A+ \u00e8 principalmente fatto nell'editor XEmacs, attraverso estensioni per quest'ultimo. Poich\u00e9 il codice di A+ utilizza i simboli originali di APL, visualizzare un codice in A+ richiede un font con caratteri speciali, chiamato \"kalp\" che \u00e8 disponibile sul sito web del linguaggio per tale scopo.\nArthur Whitney ha successivamente creato K, un linguaggio di programmazione vettoriale proprietario. Come J, K omette il set di caratteri APL. Non ha alcune delle complessit\u00e0 presenti in A+, come ad esempio l'esistenza di dichiarazioni e di due modi differenti di sintassi."}
{"id": "3989510", "revid": "300067", "url": "https://it.wikipedia.org/wiki?curid=3989510", "title": "Nikolaos Chatzivrettas", "text": ""}
{"id": "3989514", "revid": "729019", "url": "https://it.wikipedia.org/wiki?curid=3989514", "title": "Campeonato Profesional 1963", "text": "Il Campeonato Profesional 1963 fu la 16\u00aa edizione della massima serie del campionato colombiano di calcio, e fu vinta dal Millonarios.\nAvvenimenti.\nTorna a disputare il campionato l'Uni\u00f3n Magdalena, che porta il numero di squadre da 12 a 13. La formula del torneo \u00e8 la stessa dell'anno precedente; i quattro turni (due di andata e due di ritorno) portano ciascuna formazione a giocare 48 partite; il Millonarios vinse il titolo per l'ottava volta, la terza consecutiva.\nStatistiche.\nPrimati stagionali.\nRecord"}
{"id": "3989518", "revid": "287204", "url": "https://it.wikipedia.org/wiki?curid=3989518", "title": "Konstantinos Charalampidis", "text": ""}
{"id": "3989519", "revid": "110157", "url": "https://it.wikipedia.org/wiki?curid=3989519", "title": "Star (702)", "text": "Star \u00e8 il terzo ed ultimo album in studio del gruppo R&amp;B 702, pubblicato per la Motown Records il 25 marzo 2003."}
{"id": "3989520", "revid": "124808", "url": "https://it.wikipedia.org/wiki?curid=3989520", "title": "Muori Delay", "text": ""}
{"id": "3989522", "revid": "729019", "url": "https://it.wikipedia.org/wiki?curid=3989522", "title": "Webley-Fosbery", "text": "La Webley-Fosbery Self-Cocking Automatic Revolver (Rivoltella Webley-Fosbery automatica auto-armante) \u00e8 una rivoltella progettata da George Vincent Fosbery, VC e prodotta dalla Webley &amp; Scott dal 1901 al 1924. L'arma \u00e8 facilmente riconoscibile grazie al tamburo con scalanature a zig-zag.\nStoria.\nEra il periodo in cui stavano venendo prodotte le prime pistole semiautomatiche, quando il colonnello Fosbery (1832\u20131907) ide\u00f2 una rivoltella che armava il cane e ruotava il tamburo facendo indietreggiare l'insieme canna-tamburo-castello superiore sul castello inferiore. Il prototipo era una Colt Single Action Army modificata. L'arma venne brevettata il 16 agosto 1895, e i successivi miglioramenti in giugno e ottobre del 1896.\nPresent\u00f2 il suo modello alla P. Webley &amp; Son di Birmingham (dal 1897 Webley &amp; Scott Revolver and Arms Co.), la principale casa produttrice delle rivoltelle per l'esercito inglese, e produttrice di armi civili. Il modello, ulteriormente sviluppato, fu presentato ai tornei di tiro a Bisley nel luglio del 1900.\nFu inizialmente prodotta in.455 (cartuccia per pistola d'ordinanza dell'esercito inglese), e pi\u00f9 tardi in.38 ACP (da non confondersi con il .380 ACP). La versione in.455 aveva un cilindro da 6 colpi, mentre la versione calibro.38 aveva un cilindro da 8 colpi caricabile attraverso un caricatore veloce circolare (\"full-moon clip, cio\u00e8 caricatore a Luna piena\"). La versione in.38 aveva un tamburo pi\u00f9 corto, e quindi uno spazio di rinculo dell'insieme superiore pi\u00f9 corto. Varie modifiche portarono a sei versioni di produzione, dalla Mk. I alla Mk. VI.\nPer uso civile la Webley-Fosbery era popolare con i praticanti di tiro a segno, siccome tirare il grilletto non ruotava il cilindro, lo sparo era pi\u00f9 fluido, permettendo un tiro pi\u00f9 rapido e accurato. Era disponibile in varie configurazioni standard con canne da 191\u00a0mm, 152\u00a0mm e 102\u00a0mm, ed era anche producibile su richiesta. Potevano essere richieste con rigatura della canna Metford. L'arma poteva anche essere acquistata con un adattatore per colpo singolo calibro.22 per il tiro a segno competitivo, dove il tamburo era rimosso e l'adattatore inserito nella canna.\nUso in guerra.\nAnche se Webley vedeva l'arma come ottimale arma secondaria per la cavalleria, la Webley-Fosbery non fu mai ufficialmente presa in dotazione come pistola d'ordinanza. Lunga pi\u00f9 di 280\u00a0mm e pesante circa 1,24\u00a0kg da scarica, era eccessivamente pesante e scomoda anche per gli standard di quel periodo. Vari modelli furono prodotti, e videro un servizio limitato durante la Guerra Boera, e nella Prima guerra mondiale, dove alcuni modelli acquistati privatamente venivano usati da ufficiali ed aviatori camerata per la.455. A causa delle superfici di rinculo precisamente scavate l'arma era troppo suscettibile al fango e pioggia rispetto ad altre armi del periodo. \u00c8 spesso detto che l'arma richiedeva una presa forte per assicurarsi che l'arma azionasse completamente il ciclo. Un altro punto a sfavore era l'armamento iniziale. Mentre in altre rivoltelle del periodo bastava tirare indietro il cane (per il quale bastava una mano), per la Webley-Fosbery andava tirato indietro l'intero insieme superiore, un'azione che richiedeva due mani.\nLa costruzione dell'arma non and\u00f2 oltre la prima guerra mondiale, con una produzione inferiore a 5000 pezzi, che rimasero in parte invenduti, e venne tenuta in catalogo fino al 1939."}
{"id": "3989523", "revid": "124756043", "url": "https://it.wikipedia.org/wiki?curid=3989523", "title": "Thomas Lennon", "text": "Vive a Los Angeles con la moglie, l'attrice Jenny Robertson, dalla quale ha avuto un figlio, Oliver (2009)."}
{"id": "3989529", "revid": "179980", "url": "https://it.wikipedia.org/wiki?curid=3989529", "title": "Ad\u00edlson Lu\u00edz Anast\u00e1cio", "text": ""}
{"id": "3989530", "revid": "179980", "url": "https://it.wikipedia.org/wiki?curid=3989530", "title": "Ad\u00edlson Luiz Anast\u00e1cio", "text": ""}
{"id": "3989533", "revid": "300067", "url": "https://it.wikipedia.org/wiki?curid=3989533", "title": "Nikolaos Boudouris", "text": ""}
{"id": "3989545", "revid": "827882", "url": "https://it.wikipedia.org/wiki?curid=3989545", "title": "Xenon", "text": ""}
{"id": "3989552", "revid": "300067", "url": "https://it.wikipedia.org/wiki?curid=3989552", "title": "Konstantinos Angelidis", "text": ""}
{"id": "3989554", "revid": "1522738", "url": "https://it.wikipedia.org/wiki?curid=3989554", "title": "Kai (Mortal Kombat)", "text": ""}
{"id": "3989556", "revid": "116069878", "url": "https://it.wikipedia.org/wiki?curid=3989556", "title": "Val Coritenza", "text": "La Val Coritenza (in sloveno semplicemente Koritnica\"') \u00e8 una valle del Goriziano sloveno che prende il nome dall'omonimo fiume che la solca con andamento carsico, in quanto per buona parte scorre sotto il proprio greto. Vi sorgono i piccoli insediamenti abitati di Bretto di Mezzo (\"Log Pod Mangartom\"), Bretto di Sopra (\"Strm\u00e8c na Predelu\") e Bretto di Sotto (\"Spodnji Log\"), frazioni di Plezzo (\"Bovec\"). Nel territorio vi sono meno di 150 residenti.\nGeografia.\nLa valle, compresa nel Parco Nazionale del Tricorno, inizia dalla Sella della Cortienza (\"K\u00f2tovo sedlo\"), a quota 2.130\u00a0m lungo la sottile cresta che unisce i gruppi montuosi del Mangart e dello Gialuz, decorrendo inizialmente da est a ovest, fino al passo del Predil, al confine con l'Italia, delimitata a nord dal gruppo del Mangart e a sud dallo Monte Gialuz e dalla lunga cresta delle pareti di Bretto (\"Lo\u0161ka Stena\"), che la separa dalla val Bav\u0161ica. \nPiega quindi a sud in una stretta forra, delimitata a ovest dalle ultime propaggini del massiccio del Canin, la Cima del Lago (\"Jerebica\") e il Rombon, fino alla confluenza del fiume nell'Isonzo nell'ampia Conca di Plezzo (\"Bov\u0161ka Kotlina\"). Lo sbocco nella conca \u00e8 sorvegliato da una fortezza, di origine veneziana e poi ricostruita pi\u00f9 volte dagli austroungarici, il Forte delle chiuse (\"Klu\u017ee\").\n\u00c8 un luogo estremamente ameno, solcato fino a Bretto dalla rotabile che porta al passo del Predil, quindi solo da una strada bianca. Vi sono numerose forre e belle cascate, create dal Cortienza e dai suoi affluenti, come il torrente \"Fracarica\"."}
{"id": "3989569", "revid": "300067", "url": "https://it.wikipedia.org/wiki?curid=3989569", "title": "Emmanouil Papamakarios", "text": ""}
{"id": "3989572", "revid": "367445", "url": "https://it.wikipedia.org/wiki?curid=3989572", "title": "Robbie Williams", "text": "La sua carriera musicale cominci\u00f2 nel 1990 come membro pi\u00f9 giovane della \"boy band\" Take That, che divenne rapidamente uno dei gruppi di maggior successo degli anni novanta. I contrasti con il resto del gruppo lo condussero a lasciare la band nel 1995 e ad intraprendere nel 1997 la carriera solista. Williams \u00e8 l'artista solista di maggior successo di tutti i tempi nel Regno Unito, con vendite superiori a 21 milioni di album, e 7 milioni di singoli nel Paese; sei dei suoi album in studio si trovano nella lista dei 100 album pi\u00f9 venduti di tutti i tempi nel Regno Unito. Nella sua carriera ha piazzato 14 singoli al primo posto della Official Singles Chart, mentre 13 dei suoi album hanno raggiunto la prima posizione della Official Albums Chart, pi\u00f9 di qualunque altro artista solista. Williams \u00e8 stato l'artista pi\u00f9 venduto nel Regno Unito durante gli anni 2000, e il cantante maschile pi\u00f9 trasmesso dalle radio britanniche in quel decennio. Considerato uno degli artisti pi\u00f9 venduti di tutti i tempi, Williams ha venduto oltre 70 milioni di album e 25 milioni di singoli in tutto il mondo; \u00e8 inoltre l'artista pi\u00f9 giovane ad aver venduto pi\u00f9 di 50 milioni di album in Europa.\nNell'agosto del 2003 Williams si \u00e8 esibito in tre concerti al Knebworth Park di Stevenage davanti a 375\u00a0000 spettatori totali, il pi\u00f9 grande evento live nella storia nel Regno Unito, battendo ogni precedente record di affluenza nel Paese. Pochi giorni dopo ha stabilito anche il record per il concerto pi\u00f9 grande mai tenuto in Irlanda, esibendosi di fronte ad una folla di 135\u00a0000 persone al Phoenix Park di Dublino.\nNel luglio 2010, dopo una pausa di quindici anni, Williams \u00e8 rientrato a far parte dei Take That; l'album di reunion \"Progress\" \u00e8 diventato il secondo album con le vendite pi\u00f9 veloci di sempre nel Regno Unito, mentre il successivo tour del gruppo nel 2011 \u00e8 diventato la tourn\u00e9e di maggior successo di sempre nel Paese, con oltre 1,7 milioni di spettatori. Williams ha ripreso la carriera da solista l'anno successivo, rimanendo in buoni rapporti col resto del gruppo.\nWilliams ha vinto un numero record di 18 BRIT Awards, pi\u00f9 di qualunque altro artista, incluso il BRITS Icon Award per il suo \"impatto duraturo sulla cultura britannica\", riconoscimento assegnato in precedenza solo a Elton John e David Bowie. Nel 2004 Williams \u00e8 stato inserito dal voto popolare nella UK Music Hall of Fame, diventando uno dei membri fondatori come \"artista simbolo degli anni novanta\", mentre nel 2006 \u00e8 entrato nel Guinness dei primati per aver venduto il maggior numero di biglietti in un solo giorno, 1,6 milioni, per il suo \"Close Encounters Tour\". I premi di Williams comprendono 10 Echo Awards, 5 Ivor Novello Awards, 4 Guinness World Record, 4 MTV Europe Music Awards, 1 MTV Asia Award, 1 MTV Latin Music Award, 1 MTV Video Music Award, 1 World Music Award, e 1 Bambi Award. Nel 2014 \u00e8 stato insignito delle chiavi della sua citt\u00e0 natale Stoke-on-Trent, nella quale sono stati creati anche percorsi turistici e strade rinominate in suo onore.\nBiografia.\nInfanzia.\nRobert Peter Williams \u00e8 nato a Stoke-on-Trent, nello Staffordshire, il 13 febbraio 1974 da Theresa Janet Farrell, di origini irlandesi, e Peter Williams.\nI genitori, che divorziarono quando Robbie aveva tre anni, erano i gestori di un pub di nome Red Lion a Burslem e poi licenziatari del Port Vale FC Social Club, fatto che lo ha poi portato a sviluppare un grande attaccamento per l'omonima squadra di calcio. In seguito al divorzio la madre divenne una fiorista, mentre il padre divenne un apprezzato attore di teatro e comico, noto con lo pseudonimo di Pete Conway.\nWilliams ha affermato in numerose occasioni di aver deciso di diventare un artista all'et\u00e0 di 10 anni dopo aver visto il padre esibirsi, mentre lo accompagnava in tourn\u00e9e durante le vacanze estive.\nDopo aver studiato alla St Margaret Ward Catholic School di Tunstall, Williams frequent\u00f2 la scuola di ballo UKDDF, dove partecip\u00f2 a diversi spettacoli tra cui il musical \"Oliver!\", adattamento del romanzo \"Oliver Twist\", in cui interpret\u00f2 Artful Dodger.\nL'inizio della carriera con i Take That (1990-1995).\nNel 1990, il sedicenne Williams divenne il membro pi\u00f9 giovane a entrare a far parte dei Take That. Secondo quando raccontato dallo stesso Williams, la madre lesse un annuncio pubblicitario in cui si cercavano membri per una nuova boy band e gli sugger\u00ec di provare a entrare nel gruppo.\nDopo alcune apparizioni televisive e tourn\u00e9e tra piccoli club, scuole ed eventi in tutto il Paese tra il 1990 e il 1991, la carriera dei Take That ebbe una svolta con \"It Only Takes a Minute\", cover della hit dei Tavares del 1975, che raggiunse la 7\u00aa posizione della Official Singles Chart nel giugno 1992. Questo primo successo fu seguito da \"A Million Love Songs\", anch\u2019essa finita al numero sette in ottobre, e da \"Could It Be Magic\", cover della hit di Barry Manilow del 1973, che raggiunse la 3\u00aa posizione in classifica nel gennaio 1993. Nell'ottobre dello stesso anno il gruppo pubblic\u00f2 l\u2019album \"Everything Changes\", che raggiunse la 1\u00aa posizione della Official Albums Chart e gener\u00f2 quattro singoli consecutivi al numero uno nel Regno Unito, \"Pray\", \"Relight My Fire\", \"Babe\" e la title track \"Everything Changes\", mentre altri due brani, \"Why Can't I Wake Up with You\" e \"Love Ain't Here Anymore\", raggiunsero la Top 10. L'album fu seguito da un tour nelle maggiori arene del Paese.\nSebbene la maggior parte del materiale del gruppo fosse scritta e interpretata dal frontman Gary Barlow, Williams ebbe la possibilit\u00e0 di essere la voce principale del gruppo con i brani \"Could It Be Magic\", \"I Found Heaven\" e \"Everything Changes\". Tuttavia, nonostante il crescente successo, Williams cominci\u00f2 a mostrarsi insofferente alle regole imposte dal manager Nigel Martin-Smith, e inizi\u00f2 a fare un uso costante di alcol e cocaina. Nel novembre 1994, l'abuso di droghe da parte di Williams era aumentato a tal punto da fargli rischiare l'overdose prima dell'esibizione del gruppo agli MTV Europe Music Awards 1994 di Berlino. Tra 1994 e 1995 i Take That intrapresero un nuovo tour nelle maggiori arene europee, registrando fenomeni di isteria di massa mai visti per una band dai tempi della Beatlemania.\nNel maggio 1995 il gruppo pubblic\u00f2 \"Nobody Else\", che esord\u00ec alla 1\u00aa posizione nel Regno Unito e in gran parte d'Europa; i singoli \"Sure\" e \"Never Forget\" finirono in cima alla Official Singles Chart, mentre il terzo brano, \"Back For Good\", raggiunse la 1\u00aa posizione sia in patria, restandovi per quattro settimane, sia in altre trenta nazioni nel mondo, diventando il brano di maggior successo nella storia del gruppo. Il brano riusc\u00ec ad entrare anche nella Top 10 della Billboard Hot 100 arrivando fino alla 7\u00aa posizione, diventando il primo e unico successo del gruppo negli Stati Uniti.\nMentre il gruppo godeva il suo periodo di massimo successo, i rapporti tra Williams e il resto della band si incrinarono definitivamente nel giugno di quell'anno; Williams era insoddisfatto per il costante rifiuto delle sue idee e per la leadership di Barlow, mentre il resto del gruppo riteneva che il cantante dovesse risolvere i suoi problemi di dipendenza. Williams lasci\u00f2 il gruppo nel luglio del 1995. I Take That intrapresero quindi un tour mondiale per promuovere \"Nobody Else\", tuttavia la crisi causata dell'abbandono di Williams port\u00f2 il gruppo a decidere di separarsi al termine del 1995. Il 13 febbraio 1996, nel giorno del 22\u00ba compleanno di Williams, i Take That annunciarono formalmente la loro separazione. Le loro due ultime pubblicazioni, la compilation \"Greatest Hits\" e il loro ultimo singolo \"How Deep Is Your Love\", cover della hit dei Bee Gees del 1977, esordirono in cima alle classifiche britanniche nel marzo di quell'anno. Con tre album e otto singoli consecutivi alla 1\u00aa posizione in classifica, la popolarit\u00e0 dei Take That in Gran Bretagna era stata insuperabile per quasi cinque anni.\nIn seguito all'abbandono dei Take That, Williams prosegu\u00ec con l'abuso di droga e alcol, diventando oggetto dell'attenzione dei tabloid britannici per diverse apparizioni pubbliche nelle quali era apparso poco lucido e sotto l'effetto di sostanze stupefacenti. La pi\u00f9 famosa di queste, avvenuta durante l'esibizione degli Oasis al Festival di Glastonbury del 1995, rovin\u00f2 la sua amicizia con Noel e Liam Gallagher e divent\u00f2, suo malgrado, uno dei momenti pi\u00f9 iconici nella storia del festival. La situazione continu\u00f2 a peggiorare fino al 1997, quando con l'aiuto di Elton John, Williams entr\u00f2 in riabilitazione per disintossicarsi e riprendere in mano la sua carriera.\nInizio della carriera da solista: \"Life Thru a Lens\" (1996-1997).\nNel giugno del 1996 Williams firm\u00f2 con la Chrysalis Records, e si lanci\u00f2 nella carriera solista con una cover di \"Freedom\", hit di George Michael del 1990, che raggiunse la 2\u00aa posizione della Official Singles Chart in agosto. Incoraggiato da questo primo successo, Williams inizi\u00f2 le registrazioni per il suo primo album da solista a Londra; qui conobbe il compositore e produttore Guy Chambers, che sarebbe diventato il suo co-autore principale per gran parte della sua carriera. Il primo singolo dell'album, \"Old Before I Die\", raggiunse la 2\u00aa posizione in classifica nel marzo del 1997. \"Life Thru a Lens\", realizzato in stile Britpop, fu pubblicato in settembre esordendo all'undicesima posizione, mentre i singoli \"Lazy Days\" e \"South of the Border\" incontrarono un successo moderato; fu invece il quarto singolo estratto dall'album a far decollare definitivamente carriera di Williams.\n\"Angels\" esord\u00ec in Top 10 e vi rimase per 12 settimane, arrivando fino alla 4\u00aa posizione e spingendo l'album in vetta alla Official Albums Chart; il brano entr\u00f2 in classifica anche in altri venti Paesi nel mondo. Nonostante non sia riuscito ad arrivare alla 1\u00aa posizione, \"Angels\" rimane la canzone di maggior successo della carriera di Williams, con vendite oltre 1,5 milioni di copie nel solo Regno Unito. Nel 1999 ha vinto un Ivor Novello e un BRIT Award come \"canzone dell'anno\"; Williams vinse anche un secondo Ivor Novello come \"cantautore dell'anno\". Nel 2004 \u00e8 stata votata come \"il miglior singolo che avrebbe dovuto essere al numero uno\", mentre nel 2005 ha vinto un secondo Ivor Novello Award come \"brano del decennio\", e un secondo BRIT Award come \"miglior singolo degli ultimi 25 anni\", oltre a risultare il brano pi\u00f9 richiesto dai britannici per le cerimonie funebri.\nL'ultimo singolo estratto, \"Let Me Entertain You\", raggiunse la 3\u00aa posizione e vendette 450\u00a0000 copie; nel video del brano Williams e i suoi musicisti apparivano truccati come membri dei KISS.\nGrazie al successo dei due brani, \"Life Thru a Lens\" rimase in Top 10 per 40 settimane consecutive; ad oggi, con vendite di oltre 2,5 milioni di copie, \u00e8 uno dei 60 album pi\u00f9 venduti di sempre nel Regno Unito; nel resto del mondo ha venduto 1,5 milioni di copie.\nPer promuovere l'album Williams intraprese la sua prima tourn\u00e9e come solista, limitata inizialmente a piccoli club, teatri e sale da concerto in giro per l'Europa, seguita poi da alcune date nei maggiori festival britannici.\n\"I've Been Expecting You\" e \"The Ego Has Landed\" (1998-1999).\nNella primavera del 1998 Williams inizi\u00f2 a lavorare al suo secondo album in studio, \"I've Been Expecting You\". Pubblicato nell'ottobre dello stesso anno, esord\u00ec alla 1\u00aa posizione della Official Albums Chart; a oggi ha venduto oltre cinque milioni di copie nel mondo, tre delle quali nel Regno Unito, diventando l'album best seller di Williams nel Paese e uno dei 60 pi\u00f9 venduti di sempre. Grazie all'album, Williams vinse i suoi primi BRIT e MTV Europe Music Award come \"miglior artista maschile\".\nIl primo singolo estratto, \"Millennium\", ispirato dal tema di \"You Only Live Twice\" di James Bond, divenne il primo brano numero uno da solista di Williams nel Regno Unito, vendendo oltre mezzo milione di copie. Il video del brano, che conteneva riferimenti ad altri film della saga di James Bond come \"Thunderball\" e \"From Russia With Love\", vinse il BRIT Award come \"video dell'anno\" nel 1999. I successivi singoli \"No Regrets\", dedicato alla rottura con i Take That, e \"Strong\", vincitrice di un Ivor Novello Award per il miglior testo, raggiunsero la Top 5 mentre il quarto singolo \"She's the One\" divenne il suo secondo brano al numero uno, vendendo mezzo milione di copie. Il lato B del singolo, \"It's Only Us\", fu scelto come tema per FIFA 2000. Ai BRIT Awards 2000 \"She's the One\" vinse i premi come \"canzone\" e \"video dell'anno\".\nGrazie all'enorme successo dell'album, Williams intraprese un nuovo tour nelle maggiori arene del Paese, che contribu\u00ec a far crescere la sua reputazione come artista live e ad ampliare la sua popolarit\u00e0 in patria.\nNel maggio del 1999 Williams pubblic\u00f2 \"The Ego Has Landed\", compilation che conteneva una selezione dei migliori brani tratti dai suoi primi due album, con l'intento di lanciare la sua carriera negli Stati Uniti. Williams partecip\u00f2 come ospite al Tonight Show di Jay Leno e al Late Show di David Letterman e si esib\u00ec in un tour promozionale con concerti in piccole sale, ma non riusc\u00ec a sfondare come nei mercati europei, restando sostanzialmente sconosciuto al pubblico statunitense. \"Millennium\" e \"Angels\" ricevettero una buona rotazione in radio e su MTV, ma una volta entrate nella Billboard Hot 100 si fermarono alla 72\u00aa e 53\u00aa posizione, mentre nella Billboard 200 l'album non super\u00f2 la 63\u00aa posizione. A oggi ha venduto 600\u00a0000 copie negli Stati Uniti, ed \u00e8 l'unico lavoro di Williams ad avere ricevuto una certificazione dalla RIAA. A livello internazionale l'album ha riscosso invece un maggiore successo, con vendite di circa 1,3 milioni di copie nel mondo.\nIn estate Williams partecip\u00f2 come headliner ai maggiori festival europei, esibendosi davanti a enormi folle; il concerto finale di Slane, davanti a oltre 80\u00a0000 fan, divenne il sold-out pi\u00f9 rapido nella storia del festival irlandese. In ottobre partecip\u00f2 al NetAid, concerto di beneficenza tenuto al Wembley Stadium; la sua esibizione fu tra le pi\u00f9 apprezzate dell'evento.\n\"Sing When You're Winning\" (2000-2001).\nNel mezzo della promozione e dei tour del 1999, Williams inizi\u00f2 a lavorare ad un nuovo album in studio, svoltando verso lo stile pop-rock. Pubblicato nell'agosto del 2000, \"Sing When You're Winning\" divenne il primo grande successo internazionale di Williams, esordendo al primo posto in Gran Bretagna, Irlanda, Germania e Nuova Zelanda; l'album raggiunse la Top 10 in altri nove Paesi, mentre negli Stati Uniti si ferm\u00f2 alla 110\u00aa posizione della Billboard 200. Con oltre 2,5 milioni di copie vendute, \u00e8 uno dei 60 album pi\u00f9 venduti di sempre nel Regno Unito; nel mondo ha venduto oltre sei milioni di copie. L'album fece vincere a Williams un BRIT Award e un MTV Europe Music Award come \"miglior artista maschile\" nel 2001.\nIn Gran Bretagna il singolo di lancio \"Rock DJ\" divent\u00f2 il suo terzo brano al numero uno, e con quasi un milione di copie vendute divenne il suo singolo di maggior successo dopo \"Angels\". Il brano raggiunse la 1\u00aa posizione in classifica anche in Irlanda, Islanda, Nuova Zelanda, Messico e Argentina, entrando in Top 10 in altri tredici Paesi europei e in Australia. Il video del brano vedeva Williams ballare in una discoteca; per attirare l'attenzione di una DJ il cantante cominciava a spogliarsi, poi proseguiva strappandosi pelle, muscoli e organi interni fino a rimanere uno scheletro. Il video caus\u00f2 enormi controversie, venendo censurato da numerosi canali, mentre Williams fu accusato di satanismo. A causa del suo contenuto esplicito, MTV trasmise il video solamente in fascia protetta; nel 2006 il canale lo ha inserito al settimo posto della classifica \"Most Groundbreaking Video Ever\". Nel 2001 il brano vinse due BRIT Award come \"canzone\" e \"video dell'anno\", 1 MTV Video Music Award per i \"migliori effetti speciali\", e 1 MTV Europe Music Award come \"miglior canzone\". I singoli successivi, \"Kids\" (un duetto con Kylie Minogue), \"Supreme\" e \"Let Love Be Your Energy\", entrarono in Top 10 nella Official Singles Chart mentre l'ultimo, \"Eternity / The Road to Mandalay\", divenne il quarto brano numero uno di Williams in patria, conquistando la Top 10 di altre 10 nazioni. Il successo dei singoli rese Williams l'artista pi\u00f9 trasmesso nelle radio britanniche per il terzo anno consecutivo.\nUna serie iniziale di concerti nelle arene europee nell'inverno del 2000 registr\u00f2 il sold-out in poche ore, e l'estate successiva Williams si imbarc\u00f2 nel \"Weddings, Barmitzvahs &amp; Stadiums Tour\", il suo primo tour negli stadi; a quel punto era l'artista pi\u00f9 popolare in Gran Bretagna e in Europa. Le date europee furono poi seguite dal suo primo tour nel Sud-est asiatico e in Oceania.\nLo stesso anno Williams fu scelto per registrare una nuova versione di \"We Are the Champions\" dei Queen, come parte della colonna sonora del film \"A Knight's Tale\". Al termine delle registrazioni, il chitarrista Brian May e il batterista Roger Taylor gli proposero di diventare il nuovo frontman del gruppo, rimasto inattivo dopo la morte di Freddie Mercury nel 1991; Williams tuttavia declin\u00f2 l'offerta, non considerandosi all'altezza per un ruolo cos\u00ec importante. Williams registr\u00f2 anche un secondo brano per un'altra colonna sonora, \"Have You Met Miss Jones?\" di Lorenz Hart per il film \"Il diario di Bridget Jones\".\n\"Swing When You're Winning\" (2001).\nInfluenzato dalla registrazione di \"Have You Met Miss Jones?\" e dalla sua passione per Frank Sinatra, Williams decise di prendere una nuova direzione musicale; terminato il tour per \"Sing When You're Winning\" inizi\u00f2 a registrare quello che descrisse come \"l'album che avevo sempre sognato di fare\". Pubblicato nel novembre del 2001 e costituito principalmente da cover swing e jazz di classici tratti dal Great American Songbook, \"Swing When You're Winning\" fu il terzo album di Williams a esordire alla 1\u00aa posizione nel Regno Unito, restandovi per sette settimane consecutive, e diventando il secondo album pi\u00f9 venduto dell'anno. Anche all'estero l'album registr\u00f2 un enorme successo, esordendo al primo posto nella European Top 100 Albums e in sette nazioni inclusa la Germania, dove rimase in vetta per otto settimane, mentre in altri undici Paesi raggiunse la Top 10. L'album ha venduto oltre 7,5 milioni di copie nel mondo, 2,6 delle quali in Gran Bretagna, diventando uno dei 60 album pi\u00f9 venduti di tutti i tempi nel Paese. I brani del disco includevano anche duetti di Williams con gli attori Nicole Kidman, Rupert Everett e Jane Horrocks e con il suo amico d'infanzia Jonathan Wilkes. Il duetto con la Kidman in \"Somethin' Stupid\", cover del brano di Frank e Nancy Sinatra del 1967, divenne il suo quinto singolo numero uno nel Regno Unito, il primo della sua carriera nella Eurochart Hot 100, ed entr\u00f2 nella Top 10 di altre 15 nazioni. Grazie al brano, Williams arriv\u00f2 alla 1\u00aa posizione delle classifiche di album e singoli britanniche simultaneamente per la prima volta nella sua carriera.\nWilliams promosse l'album con uno speciale concerto alla Royal Albert Hall di Londra, il 10 ottobre 2001. Lo spettacolo, trasmesso in diretta tv dalla BBC, ed eseguito con un'orchestra di 58 elementi, includeva la maggior parte dei brani contenuti nel disco e un duetto \"live\" con Sinatra. Il concerto venne successivamente pubblicato in DVD, e ottenne una nomination ai Grammy Award del 2003 come \"Miglior Video Long Form\".\n\"Escapology\" (2002-2003).\nNell'ottobre del 2002, Williams firm\u00f2 con EMI un contratto per il valore di 125 milioni di dollari (80 milioni di sterline), il secondo contratto pi\u00f9 redditizio nella storia della musica dopo quello di Michael Jackson e Sony del 1991, e il pi\u00f9 redditizio nella storia della musica britannica.\nIl mese successivo Williams pubblic\u00f2 il suo quinto album in studio, \"Escapology\". Come i suoi predecessori esord\u00ec al primo posto della Official Albums Chart restando in vetta per dieci settimane consecutive, e con vendite di oltre 1,4 milioni di copie in cinque settimane divenne l'album pi\u00f9 venduto dell'anno nel Regno Unito. Il disco esord\u00ec in vetta anche nella European Top 100 Albums e nelle classifiche di Irlanda, Germania, Svezia, Finlandia, Svizzera, Danimarca e Austria, raggiungendo in seguito il primo posto in altre cinque nazioni, e la Top 10 in altre otto. Con circa otto milioni di copie vendute nel mondo \u00e8 l'album in studio di maggior successo di Williams e, con oltre due milioni di copie vendute in Gran Bretagna, \u00e8 uno dei 100 album pi\u00f9 venduti di sempre nel Paese. L'enorme successo dell'album fece vincere a Williams il premio come \"miglior artista maschile\" ai BRIT Awards nel 2002 e nel 2003, e agli MTV Asia Award, oltre a un World Music Award come \"artista maschile pi\u00f9 venduto al mondo\" nel 2003.\nIl primo singolo, \"Feel\", vendette quattro milioni di copie diventando il pi\u00f9 grande successo internazionale di Williams: raggiunse la 1\u00aa posizione in Germania, Austria, Paesi Bassi, Italia, Portogallo, Polonia, Ungheria e Romania, e la Top 10 in ogni altro Paese europeo inclusa la Gran Bretagna, diventando il brano pi\u00f9 trasmesso del 2003 in Europa. Il video, ambientato in un ranch e girato in bianco e nero, vedeva la partecipazione dell'attrice Daryl Hannah. Anche i successivi \"Something Beautiful\", \"Sexed Up\" e \"Come Undone\" entrarono nella Top 10 del Regno Unito; l'ultimo brano, scritto interamente da Williams, divenne causa di tensioni con Guy Chambers che sfociarono nella loro separazione artistica, per via del linguaggio esplicito utilizzato dal cantante. Come accaduto per \"Rock DJ\", anche il video di \"Come Undone\" caus\u00f2 controversie e fu pesantemente censurato, poich\u00e9 mostrava Williams in un'orgia con donne e uomini e conteneva immagini violente e disturbanti.\nWilliams era in quel momento uno degli artisti pi\u00f9 popolari al mondo, nonostante fosse ancora sostanzialmente sconosciuto negli Stati Uniti. Nella primavera del 2003 tent\u00f2 nuovamente di sfondare nel mercato americano, esibendosi al Tonight Show, e al Tribeca Film Festival di New York, ma l'album arriv\u00f2 solo alla 43\u00aa posizione nella Billboard 200, rivelandosi un colossale flop.\nIn Europa il cantante ricevette invece un'accoglienza trionfale: il \"Weekends of Mass Distraction Tour\" fu seguito da oltre 1,2 milioni di fan nei principali stadi del continente e incass\u00f2 100 milioni di dollari; il culmine delle date estive vide Williams esibirsi di fronte a oltre 125\u00a0000 persone a sera in tre concerti consecutivi dal 1\u00ba al 3 agosto al Knebworth Park di Stevenage, diventando \"il pi\u00f9 grande evento live nella storia nel Regno Unito\", e battendo ogni precedente record di affluenza nel Paese, con oltre 375\u00a0000 spettatori totali.\nIl live tratto dall'evento attir\u00f2 un'audience TV di 3,5 milioni di telespettatori, e divenne l'album dal vivo/DVD pi\u00f9 venduto di sempre nel Regno Unito; in tutto il mondo ha venduto complessivamente oltre 5 milioni di copie.\nLa data estiva conclusiva del 9 agosto vide Williams esibirsi di fronte a oltre 135\u00a0000 persone al Phoenix Park di Dublino, stabilendo il record per il concerto pi\u00f9 grande mai tenuto in Irlanda.\nDurante una puntata di Festivalbar 2003, Robbie lecc\u00f2 in faccia una ragazza in mezzo al pubblico.\nIn ottobre partecip\u00f2 al primo Prince's Trust \"Fashion Rocks\" alla Royal Albert Hall di Londra, dove si esib\u00ec in \"Feel\".\nWilliams concluse quindi il tour con una serie di date invernali nelle arene europee e negli stadi di Australia e Nuova Zelanda, facendo registrare sold-out immediati.\n\"Beyond the Sea\", brano di Bobby Darin registrato da Williams per \"Swing When You're Winning\", fu utilizzato dalla Pixar per i titoli di coda del film di animazione \"Alla ricerca di Nemo\", mentre \"A Man For All Seasons\", scritta da Williams con il compositore Hans Zimmer fu inclusa nella colonna sonora del film \"Johnny English\".\n\"Greatest Hits\" (2004-2005).\nNel settembre 2004 Williams pubblic\u00f2 la sua prima biografia, \"Feel\", scritta in collaborazione con il giornalista Chris Heath.\nIn ottobre usc\u00ec \"Greatest Hits\", che esord\u00ec alla 1\u00aa posizione in diciotto Paesi e nella European Top 100 Albums, e divenne la compilation con le vendite pi\u00f9 veloci di sempre nel Regno Unito, oltre un milione in meno di due mesi. Con oltre 8,7 milioni di copie vendute nel mondo \u00e8 l'album di maggior successo della carriera di Williams, e con vendite di oltre 2,4 milioni, \u00e8 il suo sesto album nella lista dei 100 pi\u00f9 venduti di sempre in Gran Bretagna. L'album includeva i suoi maggiori successi fino a quel momento e due brani inediti realizzati con Stephen Duffy: \"Radio\", che divenne il suo sesto singolo al numero uno nel Regno Unito, e il secondo nella Eurochart Hot 100, e \"Misunderstood\", che entr\u00f2 in Top 10 e fu scelto come parte della colonna sonora del film \"Che pasticcio, Bridget Jones!\". Williams partecip\u00f2 anche alla colonna sonora del film \"De-Lovely\", interpretando il brano di Cole Porter che dava il titolo alla pellicola, \"It's De-Lovely\".\nIn novembre Williams venne inserito nella UK Music Hall of Fame come membro fondatore dopo essere stato eletto \"artista simbolo degli anni novanta\" dal pubblico britannico, diventando, all'et\u00e0 di soli 30 anni, il pi\u00f9 giovane artista mai introdotto. Lo stesso mese partecip\u00f2 con la Band Aid 20 alle registrazioni per la nuova versione di \"Do They Know It's Christmas?\", che rimase alla 1\u00aa posizione nella Official Singles Chart per un mese e vendette oltre un milione di copie.\nAi BRIT Awards del febbraio 2005, Williams ricevette un premio speciale per \"Angels\", scelta dal pubblico britannico come \"miglior singolo degli ultimi 25 anni\". In maggio \"Angels\" vinse anche un secondo premio agli Ivor Novello Awards come \"brano del decennio\", mentre un sondaggio lo decret\u00f2 come il brano pi\u00f9 richiesto dai britannici per le proprie cerimonie funebri; l'anno precedente un altro sondaggio l'aveva eletto come \"il miglior singolo che sarebbe dovuto essere al numero uno\".\nIl 2 luglio Williams partecip\u00f2 al Live 8 di Londra, nella sua prima esibizione nel Regno Unito in due anni. Presentato da David Beckham, Williams sal\u00ec sul palco verso la fine della serata, davanti ad un pubblico di oltre 200\u00a0000 persone radunato a Hyde Park. Dopo aver eseguito \"We Will Rock You\" in omaggio ai Queen, si esib\u00ec in \"Let Me Entertain You\", \"Feel\" e \"Angels\", coinvolgendo il pubblico in un gigantesco karaoke di massa e ricevendo la reazione pi\u00f9 entusiastica della serata. La sua performance attir\u00f2 anche il picco di audience tv del concerto, con quasi 10 milioni di telespettatori sintonizzati sulla BBC; descritta come \"estatica\", fu considerata una delle migliori dell'evento. Nei giorni successivi, le vendite di Williams aumentarono del 300%.\n\"Intensive Care\" (2005-2006).\nNell'ottobre del 2005 fu pubblicato \"Intensive Care\", il sesto album in studio di Williams e il primo co-scritto insieme a Stephen Duffy, che esord\u00ec alla 1\u00aa posizione nella European Top 100 Albums, nel Regno Unito, dove divent\u00f2 il secondo album pi\u00f9 venduto dell'anno, e in altri venti Paesi tra cui Germania, Irlanda, Italia, Paesi Bassi, Svizzera, Austria e Danimarca. L'album fece vincere a Williams il suo terzo premio come \"miglior artista maschile\" agli MTV Europe Music Awards 2005, e il premio di \"miglior artista pop internazionale\" agli MTV Latin Music Awards del 2006. Complessivamente l'album ha venduto oltre 6,5 milioni di copie nel mondo. Il singolo di esordio, \"Tripping\", divenne un nuovo successo internazionale, raggiungendo il numero uno nella Eurochart Hot 100, in Germania, Italia, Paesi Bassi, Portogallo, Argentina e Taiwan, e la Top 5 in altri dieci Paesi incluso il Regno Unito, dove arriv\u00f2 al numero due. Il video del singolo successivo, \"Advertising Space\", venne girato da David LaChapelle e vedeva Williams in un tributo ad Elvis Presley, mentre l'ultimo brano estratto dall'album, \"Sin Sin Sin\", divenne il primo della sua carriera a non entrare in Top 10 in Gran Bretagna, interrompendo una serie di 22 successi consecutivi nella Official Singles Chart.\nIl 9 ottobre Williams lanci\u00f2 l'album con uno speciale concerto al Velodrom di Berlino, trasmesso in diretta in 21 cinema europei.\nIn novembre il cantante fu dichiarato l'artista pi\u00f9 venduto del XXI secolo in Gran Bretagna, con vendite superiori ai 6,3 milioni di album in meno di cinque anni.\nLo stesso mese, il canale ITV mand\u00f2 in onda il documentario \"Take That: For the Record\", realizzato in occasione del 10\u00ba anniversario dallo scioglimento del gruppo. Lo speciale includeva interviste a fan, collaboratori e agli ex componenti della band, incluso Williams, e si concludeva con il primo incontro in quasi dieci anni tra Gary Barlow, Howard Donald, Mark Owen e Jason Orange. Nonostante fosse stato invitato all'incontro, Williams non si present\u00f2, mandando invece un video registrato in cui si scusava per il suo comportamento passato e per gli insulti che aveva rivolto negli anni agli ex compagni. Il documentario attir\u00f2 6 milioni di telespettatori e riaccese l'interesse nei confronti nel gruppo. Pochi giorni dopo venne pubblicato un nuovo greatest hits, \"Never Forget \u2013 The Ultimate Collection\" e venne annunciato un ; Williams fu invitato ad unirsi, ma declin\u00f2 l'offerta, concedendo tuttavia al gruppo di realizzare un suo ologramma da utilizzare durante i concerti.\nIl 19 novembre furono messi in vendita i biglietti per il tour europeo di Williams del 2006; in 24 ore ne furono venduti oltre 1,6 milioni per un valore di 143 milioni di dollari, facendo entrare l'artista nel Guinness dei Primati per \"il maggior numero di biglietti venduti in un solo giorno\". Oltre 1 milione fu venduto nelle prime tre ore, rendendolo il tour con le vendite pi\u00f9 veloci di sempre; le ulteriori date annunciate in Sudafrica, Asia, America Latina e Australia furono anch'esse sold-out in poche ore. Il \"Close Encounters Tour\" fu visto da 2,7 milioni di fan in Europa, mentre in Australia stabil\u00ec un record senza precedenti di oltre mezzo milione di spettatori; in totale fu seguito da oltre 3,6 milioni di fan in venti nazioni, ed ebbe incassi superiori ai 270 milioni di dollari. Williams era a quel punto il pi\u00f9 grande artista maschile al mondo, con la sola eccezione degli Stati Uniti. Il suo secondo spettacolo al Roundhay Park di Leeds, tenuto il 9 settembre davanti a 90\u00a0000 spettatori, fu trasmesso in diretta da Sky e divenne il primo concerto a essere mandato in onda in alta definizione in Gran Bretagna.\n\"Rudebox\" e il ritiro dalle scene (2006-2008).\nNell'ottobre del 2006 Williams rilasci\u00f2 il suo settimo album in studio, \"Rudebox\", frutto della collaborazione con i Pet Shop Boys, Mark Ronson, William Orbit e Lily Allen. Realizzato come un insieme di brani originali e cover in stile dance, dub e hip hop, l'album esord\u00ec alla 1\u00aa posizione nella European Top 100 Albums e in Gran Bretagna, Germania, Italia, Austria, Svizzera, Danimarca e Finlandia. Il primo singolo, la title track \"Rudebox\", raggiunse il numero uno in Germania, Svizzera, Italia e Messico, ed entr\u00f2 in Top 10 in altri nove Paesi incluso il Regno Unito, dove arriv\u00f2 fino alla 4\u00aa posizione. Nonostante il successo, il brano venne pesantemente stroncato dalla critica e il Sun arriv\u00f2 a definirlo \"la peggior canzone di sempre\". Anche l'album sub\u00ec recensioni fortemente negative, e dopo la buona partenza iniziale cal\u00f2 nelle vendite fermandosi a 2,6 milioni di copie nel mondo, un gigantesco flop rispetto ai suoi predecessori. Gli altri singoli estratti, \"Kiss Me\", \"Lovelight\" e \"She's Madonna\" ottennero risultati modesti; il video dell'ultimo brano, un tributo a Madonna che vedeva Williams nei panni di una drag queen, fu aspramente criticato. Anche se negli anni seguenti \"Rudebox\" e i suoi brani hanno ricevuto un'ampia rivalutazione, l'impatto negativo sulla carriera di Williams fu enorme, e da quel momento in poi le sue vendite non si ripresero mai completamente. A causa degli scarsi risultati ottenuti la EMI sub\u00ec cospicue perdite finanziarie e arriv\u00f2 a licenziare i dirigenti responsabili della promozione dell'album, mentre il cantante, gi\u00e0 stressato dalla fine del \"Close Encounters Tour\", fin\u00ec in depressione e ricadde nella spirale della dipendenza da cocaina, alcol e farmaci.\nDopo aver trascorso l'inizio del 2007 in rehab in Arizona, Williams abbandon\u00f2 completamente la scena musicale ritirandosi a vivere nell'anonimato a Los Angeles. Nell'anno e mezzo successivo il cantante cambi\u00f2 radicalmente aspetto, ingrassando notevolmente e apparendo trascurato, mentre dedicava la maggior parte del suo tempo alla ricerca di UFO e prove dell'esistenza di extraterrestri insieme all'amico giornalista Jon Ronson. Nel mentre, in patria, Williams torn\u00f2 ad essere il soggetto preferito della stampa scandalistica che contrappose la sua situazione a quella dei Take That, tornati all'apice del successo grazie al loro nuovo album di inediti \"Beautiful World.\"\n\"Reality Killed the Video Star\" e \"In and Out of Consciousness\" (2009-2010).\nNell'ottobre del 2008 i manager di Williams confermarono le voci secondo cui l'artista era pronto a tornare sulla scena musicale, e nel gennaio 2009 fu annunciato ufficialmente che il cantante stava realizzando un nuovo album di inediti, dopo essersi riavvicinato a Guy Chambers. In quegli stessi mesi Williams si riappacific\u00f2 anche con Gary Barlow, incontrandolo a Los Angeles, e successivamente anche con il resto dei Take That, mettendo fine ad una faida pubblica che durava da quasi 15 anni.\nIn novembre fu pubblicato \"Reality Killed the Video Star\", l'ottavo album in studio di Williams e il primo dopo tre anni di assenza dalle scene. Nel Regno Unito l'album esord\u00ec alla 2\u00aa posizione e divenne il primo della sua carriera a non arrivare al primo posto della Official Albums Chart, venendo superato dall'album di esordio dei JLS per un margine di vendite inferiore all'1%, appena 1\u00a0500 copie, mentre esord\u00ec in vetta alla European Top 100 Albums e nelle classifiche di Germania, Austria, Svizzera e Paesi Bassi, raggiungendo la Top 10 in altri sette Paesi. Il disco fu pubblicato anche negli Stati Uniti, il primo dai tempi di \"Escapology\", ma incontr\u00f2 lo stesso disinteresse dei predecessori fermandosi alla 160\u00aa posizione della Billboard 200 e divenne l'ultimo lavoro di Williams a essere pubblicato nel Paese. Complessivamente, ha venduto circa 2,4 milioni di copie nel mondo.\nCome l'album, anche il singolo di lancio \"Bodies\" non riusc\u00ec ad arrivare alla 1\u00aa posizione in classifica nel Regno Unito e si ferm\u00f2 al secondo posto della Official Singles Chart, registrando tuttavia le vendite settimanali pi\u00f9 alte per un suo singolo dal 2000, ai tempi di \"Rock DJ\". In Europa divenne una hit, raggiungendo il primo posto in Germania, Austria, Svizzera, Italia e nella Eurochart Hot 100, dove divenne il quarto singolo numero uno della carriera di Williams, entrando poi in Top 10 in altre otto nazioni. Il video del brano, girato in un vecchio aeroporto nel deserto del Mojave, vedeva Williams riprendere il controllo di s\u00e9 stesso con il ritorno alla sua vecchia forma, in un parallelismo simbolico con la sua vita reale e la sua carriera. Il video di \"You Know Me\", brano entrato in Top 10 nel Regno Unito, era ambientato un mondo fantastico ispirato ad \"Alice nel Paese delle meraviglie\", mentre l'ultimo singolo estratto, \"Morning Sun\", venne scritto da Williams come tributo a Michael Jackson, scomparso pochi mesi prima.\nIl 20 ottobre Williams si esib\u00ec nel suo primo concerto dal vivo in tre anni, alla Roundhouse di Londra; trasmesso in diretta in oltre 250 cinema di 23 Paesi, ottenne un record nel Guinness dei primati per \"la pi\u00f9 grande proiezione cinematografica simultanea di un concerto dal vivo\". Nonostante il successo dello spettacolo, Williams era ancora scosso dall'esperienza di \"Rudebox\" e spaventato dall'idea di tornare sul palco a tempo pieno, e decise quindi di non intraprende alcun tour a sostegno dell'album. A causa di questo problema, Williams rifiut\u00f2 anche un'offerta di 26 milioni di dollari per sostituire Simon Cowell come giurato nel talent show American Idol.\nAi BRIT Awards 2010, Williams ricevette l'Outstanding Contribution to Music Award per il suo \"eccezionale contributo alla musica britannica\", e chiuse la serata esibendosi in un medley di vecchi successi e nuovi brani. In febbraio partecip\u00f2 alla registrazione del singolo benefico \"Everybody Hurts\", al fine di raccogliere fondi per la popolazione di Haiti colpita dal terremoto; il brano esord\u00ec alla 1\u00aa posizione nel Regno Unito, vendendo oltre 450\u00a0000 copie in una settimana.\nIn settembre, in occasione del 20\u00ba anniversario dall'inizio della sua carriera musicale, Williams pubblic\u00f2 il libro \"You Know Me\", realizzato nuovamente con Chris Heath, mentre il mese successivo usc\u00ec la raccolta \"\", doppio album che ripercorreva la carriera del cantante con 37 dei suoi brani pi\u00f9 rappresentativi e due nuovi inediti, \"Shame\", che arriv\u00f2 alla 2\u00aa posizione della Official Singles Chart, e \"Heart and I\", entrambi scritti in collaborazione con Gary Barlow. La raccolta esord\u00ec alla 1\u00aa posizione nel Regno Unito, dove divenne il secondo album con le vendite pi\u00f9 veloci dell'anno, in Germania e Austria, e arriv\u00f2 in Top 5 in altri sei Paesi, vendendo oltre 1,8 milioni di copie.\nAlla fine del 2010, con oltre 13,3 milioni di album, Williams era diventato l'artista pi\u00f9 venduto del XXI secolo e degli anni 2000 nel Regno Unito, ottenendo un nuovo record nel Guinness dei primati; aveva trascorso 23 settimane alla 1\u00aa posizione nella Official Album Chart, pi\u00f9 di qualunque altro artista o gruppo musicale, ed era stato l'artista maschile il pi\u00f9 trasmesso dalle radio del Paese durante il decennio.\nLa reunion con i Take That (2010-2011).\nDopo diversi mesi di voci e dichiarazioni non confermate, nel luglio 2010 Williams annunci\u00f2 ufficialmente il suo ritorno nei Take That, a 15 anni esatti dalla loro separazione. L'annuncio includeva anche la conferma di un nuovo album in studio del gruppo, il primo della formazione originale dal 1995. L'uscita dell'album venne anticipata da un documentario tv sulla reunion, che attir\u00f2 5 milioni di spettatori, e dal nuovo singolo \"The Flood\", che arriv\u00f2 alla 2\u00aa posizione della Official Singles Chart e vendette oltre 600\u00a0000 copie. \"Progress\", pubblicato in novembre, esord\u00ec alla 1\u00aa posizione nel Regno Unito, dove vendette oltre 520\u00a0000 copie nella prima settimana di uscita, diventando il secondo album con le vendite pi\u00f9 veloci di sempre nel Paese e il pi\u00f9 venduto dell'anno con oltre 1,8 milioni di copie, cos\u00ec come in Irlanda, Danimarca e nella European Top 100 Albums, dove divenne l'ultimo album al numero uno nella storia della classifica.\nContemporaneamente all'uscita dell'album, la band annunci\u00f2 che avrebbe intrapreso un tour nei maggiori stadi del Regno Unito nell'estate del 2011 e che lo spettacolo avrebbe incluso una sezione da solista per Williams, nella quale avrebbe eseguito alcuni dei suoi maggiori successi. Oltre 1,3 milioni di biglietti furono venduti nelle prime 24 ore; a causa dell'enorme richiesta, i principali siti di vendita britannici andarono in crash e le linee telefoniche rimasero bloccate; ulteriori date annunciate lo stesso giorno registrarono il sold-out immediato. Con 29 date sold-out, incluse due serie record di 8 concerti consecutivi al City of Manchester Stadium e al Wembley Stadium di Londra, oltre 1,8 milioni di spettatori totali e 185 milioni di dollari di incassi, \"Progress Live\" \u00e8 diventato il tour di maggior successo di tutti i tempi in Gran Bretagna e Irlanda, superando il record stabilito da Michael Jackson nel 1988 con il suo \"Bad World Tour\", e il terzo tour di maggior successo dell'anno, senza neppure calcolare le date tenute successivamente nelle principali citt\u00e0 europee.\nCome ulteriore promozione al tour, nel giugno 2011 fu pubblicato \"Progressed\", EP che aggiungeva 8 nuovi inediti al precedente album. Il brano \"Love Love\" venne inserito nella colonna sonora di \"X-Men - L'inizio\", mentre \"When We Were Young\" in quella de \"I tre moschettieri\". In novembre fu pubblicato l'album dal vivo/DVD \"Progress Live\", registrato durante i concerti di Manchester e Londra, che vendette oltre 700\u00a0000 copie.\nGrazie al tour, il gruppo vinse il premio \"Top Boxscore\" per i concerti al Wembley Stadium ai Billboard Touring Awards 2011, e il premio come \"migliore artista live dell'anno\" ai Virgin Media Music Awards del 2012.\nParallelamente alla collaborazione con il gruppo, Williams scrisse e registr\u00f2 con Brad Paisley il duetto \"Collision of Worlds\", che venne incluso nella colonna sonora del film d'animazione \"Cars 2\".\nIn ottobre Williams annunci\u00f2 di aver lasciato nuovamente i Take That per riprendere la carriera da solista, restando in ottimi rapporti con il resto del gruppo; Gary Barlow afferm\u00f2 che \"per Robbie la porta \u00e8 sempre aperta, e pu\u00f2 tornare quando vuole\". Negli anni successivi vi sono state numerose voci e dichiarazioni secondo cui Williams era \"pronto a tornare\" per nuovi album, tour e anniversari del gruppo, tuttavia per diversi motivi tali ritorni non si sono concretizzati. Williams \u00e8 comunque tornato ad esibirsi con i Take That in pi\u00f9 occasioni nel corso degli anni, e ha annunciato anche nuovi progetti futuri tra lui e il gruppo.\n\"Take the Crown\" (2012-2013).\nNell'ottobre 2011, Williams annunci\u00f2 di aver lasciato EMI e di aver firmato un nuovo contratto con Universal Music per la pubblicazione di un nuovo album. Il 4 giugno 2012 Williams si esib\u00ec come artista d'apertura al concerto per le celebrazioni del Giubileo di Diamante della Regina Elisabetta II, organizzato da Gary Barlow e tenuto sul Mall davanti a Buckingham Palace, alla presenza della famiglia reale britannica. Introdotto dai trombettieri delle guardie reali a cavallo, Williams esegu\u00ec \"Let Me Entertain You\" e \"Mack the Knife\", davanti a un pubblico stimato tra le 250\u00a0000 e le 500\u00a0000 persone.\nIn novembre usc\u00ec \"Take the Crown\", nono album da solista del cantante, che esord\u00ec alla 1\u00aa posizione nel Regno Unito, in Irlanda, Paesi Bassi, Germania, Svizzera e Austria, e che ha venduto circa 1,3 milioni di copie nel mondo.\nPer la seconda volta nella sua carriera, Williams riusc\u00ec ad arrivare alla 1\u00aa posizione delle classifiche di album e singoli britanniche simultaneamente; \"Candy\", il singolo di lancio dell'album scritto insieme a Gary Barlow, esord\u00ec infatti al primo posto della Official Singles Chart e divenne il quattordicesimo singolo al numero uno della sua carriera, il settimo come solista, nel Regno Unito. \"Candy\" divenne anche il singolo di un'artista maschile con le vendite pi\u00f9 veloci dell'anno, e il secondo pi\u00f9 veloce della sua carriera dopo \"Rock DJ\"; con oltre 700\u00a0000 copie vendute \u00e8 anche il suo terzo brano di maggior successo nel Paese. Appena pochi giorni prima il cantante era stato eliminato dalle playlist della BBC Radio 1, in quanto giudicato \"troppo vecchio\" e \"non pi\u00f9 rilevante\" dai vertici dell'emittente. Il brano raggiunse il primo posto anche nei Paesi Bassi, ed entr\u00f2 in Top 10 nella European Top 100 e in altre 7 nazioni inclusa la Germania, dove infranse il record di passaggi alla radio, con quasi 2,600 in una sola settimana. Nel video della canzone Williams vestiva i panni dell'angelo custode di una giovane ragazza, interpretata dall'attrice Kaya Scodelario.\nPer promuovere l'album Williams esegu\u00ec un mini tour invernale nel 2012 che culmin\u00f2 in tre sold-out alla O2 Arena di Londra, l'ultimo dei quali fu trasmesso da Sky in alta definizione, mentre nell'estate del 2013 si imbarc\u00f2 nel Take the Crown Stadium Tour, il suo primo tour da solista in sette anni. Svoltosi interamente in Europa, fu seguito da oltre 1,5 milioni di fan, e incass\u00f2 130 milioni di dollari; la penultima data, tenuta al Lauluv\u00e4ljak Ground di Tallinn davanti a 70\u00a0000 spettatori, fu trasmessa in diretta nei cinema di 27 nazioni, e venne successivamente pubblicata come album dal vivo/Blu-Ray.\nContemporaneamente al tour invernale, Williams prese parte al singolo benefico \"He Ain't Heavy, He's My Brother\", registrato per commemorare le vittime della strage di Hillsborough, che raggiunse la 1\u00aa posizione nel Regno Unito. L'estate seguente, mentre si trovava in tour, registr\u00f2 \"Goin' Crazy\", un duetto con il rapper Dizzee Rascal, che entr\u00f2 nella Top 5 della Official Singles Chart.\n\"Swings Both Ways\" e \"Under the Radar Vol. 1\" (2013-2015).\nNel novembre 2013 Williams pubblic\u00f2 \"Swings Both Ways\", il suo decimo album in studio e il secondo in stile swing della sua carriera. Il nuovo lavoro comprendeva sia cover sia brani originali, includeva duetti di Williams con Lily Allen, Michael Bubl\u00e9, Kelly Clarkson, Olly Murs e Rufus Wainwright e rappresentava la prima collaborazione tra il cantante e Guy Chambers dopo 11 anni di separazione artistica. Nel Regno Unito esord\u00ec alla 1\u00aa posizione, diventando il 1\u00a0000\u00ba album della storia ad arrivare in vetta alla Official Album Charts, e uno dei pi\u00f9 venduti dell\u2019anno. L\u2019album arriv\u00f2 al numero uno anche in Germania, Austria, Svizzera e Croazia, e raggiunse la Top 10 in altri dieci Paesi, vendendo oltre 1,9 milioni di copie nel mondo.\n\"Go Gentle\", il singolo principale dell\u2019album, entr\u00f2 in Top 10 nel Regno Unito; nel video Williams era vestito da ufficiale della Royal Navy ed eseguiva il brano su un carro da parata decorato da nave che si muoveva per le strade del centro di Los Angeles.\nIn occasione del 40\u00ba compleanno di Williams nel febbraio 2014, la sua citt\u00e0 natale, Stoke-on-Trent, gli confer\u00ec le proprie chiavi, e rinomin\u00f2 una serie di strade in suo onore, creando anche una serie di percorsi turistici.\nNella primavera e nell'estate seguenti, Williams promosse l'album con \"Swings Both Ways Live\", il suo primo tour nelle arene europee in 14 anni, nonch\u00e9 il primo a visitare l'Asia e l'Australia in 8 anni, da cui venne in seguito tratto un nuovo album dal vivo.\nIn ottobre venne pubblicato \"The Days\", singolo del DJ Avicii cantato da Williams, che arriv\u00f2 al primo posto in Svezia ed entr\u00f2 in Top 10 in altri otto Paesi e nella European Top 100.\nAll'inizio di dicembre, Williams pubblic\u00f2 a sorpresa \"Under the Radar Vol.1\", compilation che metteva insieme b-side, demo e brani inediti registrati per i precedenti album in studio, acquistabile esclusivamente sul suo sito ufficiale. Nell'estate 2015 Williams torn\u00f2 ad esibirsi dal vivo con il \"Let Me Entertain You Tour\", la prima tourn\u00e9e della sua carriera a non toccare il Regno Unito, preferendo invece fare tappa in luoghi mai visitati prima tra Europa e Medio Oriente, seguiti da un tour autunnale in Oceania. Durante il tour europeo, Williams tenne un concerto gratuito nella piazza del Palazzo dei Principi del Principato di Monaco, come parte delle celebrazioni per i 10 anni di regno del Principe Alberto II; le date tenute a Parigi furono registrate e pubblicate in esclusiva sul sito ufficiale del cantante.\n\"The Heavy Entertainment Show\", \"Under the Radar Vol. 2\" e \"X Factor\" (2016-2018).\nNel maggio 2016, dopo la scadenza del contratto con Universal, Williams firm\u00f2 un nuovo accordo discografico con Sony Music per la pubblicazione del suo undicesimo album in studio. \"The Heavy Entertainment Show\", uscito in novembre, esord\u00ec alla 1\u00aa posizione nel Regno Unito, rendendo Williams l'artista britannico con il maggior numero di album in vetta alla Official Albums Chart, cos\u00ec come in Irlanda, Paesi Bassi e Svizzera ed entr\u00f2 in Top 10 in altri undici Paesi. Complessivamente l'album ha venduto oltre 800\u00a0000 copie nel mondo.\nLo stesso mese Williams ricevette il BRITS Icon Award, il pi\u00f9 alto riconoscimento previsto dai BRIT Awards, per il suo \"impatto duraturo sulla cultura britannica\", un premio assegnato in precedenza solo ad Elton John e David Bowie. Con questo nuovo riconoscimento, Williams ha portato il suo numero di BRIT Awards a 18, pi\u00f9 di qualunque altro artista o gruppo e il doppio di quanto vinto dagli altri artisti pi\u00f9 premiati, ottenendo anche un nuovo record nel Guinness dei primati. Williams celebr\u00f2 l'evento con una speciale performance al Troxy Theater di Londra, che incluse una reunion coi i Take That, e che venne trasmessa su ITV il mese successivo. Pochi giorni dopo il cantante vinse anche il premio come \"miglior artista internazionale\" ai Bambi Award.\nNell'estate 2017 Williams fece tappa nei maggiori stadi europei con l\"'Heavy Entertainment Show Tour\", davanti a oltre un milione di fan. Subito prima di iniziare la nuova tourn\u00e9e, Williams si esib\u00ec al concerto benefico One Love Manchester, tenuto in seguito all'attentato del 22 maggio precedente; presentato sul palco dai Take That, Williams cant\u00f2 \"Strong\" e \"Angels\", coinvolgendo i 55\u00a0000 spettatori presenti in un karaoke di massa e trasformando la sua esibizione in uno dei momenti salienti dell'evento. Poco dopo partecip\u00f2 anche ad una seconda iniziativa di beneficenza, registrando \"Bridge over Troubled Water\" insieme ad altri artisti per raccogliere fondi in seguito all'incendio della Grenfell Tower; il brano arriv\u00f2 alla prima posizione della Official Singles Chart.\nIn settembre il cantante pubblic\u00f2 la sua autobiografia, \"Reveal\", mentre in novembre rilasci\u00f2 sul suo sito \"Under the Radar Vol.2,\" sequel del precedente album. Dopo una pausa di alcuni mesi, il tour riprese nella primavera del 2018, facendo tappa in Oceania.Il 14 giugno 2018, Williams si esib\u00ec come atto principale alla cerimonia di apertura del Campionato mondiale di calcio 2018, allo Stadio Lu\u017eniki di Mosca. Dopo aver aperto la sua performance con \"Let\" \"Me Entertain You\" e \"Feel\", il cantante esegu\u00ec \"Angels\" in duetto con il soprano russo Aida Garifullina e \"Rock DJ\"; durante il finale del brano, Williams rivolse alle telecamere il gesto del dito medio, portando la rete statunitense Fox a scusarsi per l\u2019incidente avvenuto.\nNel luglio 2018 Williams venne ufficialmente annunciato come nuovo giudice della 15\u00aa stagione di X Factor UK; ottenuta la categoria dei gruppi, riusc\u00ec a portare in semifinale il duo Acacia &amp; Aaliyah. Nella serata finale del programma, Williams si esib\u00ec con un medley dei suoi maggiori successi accompagnato dai concorrenti, e in una nuova performance di reunion con i Take That.\nTerminata l'esperienza televisiva, Williams concluse il tour con una serie di date in America Latina in novembre, tornando a visitare il continente dopo 12 anni, e registrando oltre 1,5 milioni di spettatori e 113 milioni di dollari di incassi complessivi.\nResidency a Las Vegas e \"The Christmas Present\" (2019-presente).\nNel febbraio 2019 Williams pubblic\u00f2 \"Under the Radar Vol. 3\", mentre in marzo inizi\u00f2 il suo primo residency show, \"\", al Wynn Theater di Las Vegas. Annunciati nel novembre precedente, i concerti rappresentavano la prima tourn\u00e9e del cantante negli Stati Uniti in 20 anni; le prime 6 date furono sold-out in meno di 30 minuti, portando gli organizzatori ad aggiungerne altre 10, anch'esse immediatamente esaurite; i vertici di AEG Live lo definirono il sold-out pi\u00f9 veloce della loro carriera e Williams \"un sogno che diventa realt\u00e0\". Dopo aver ricevuto recensioni unanimemente positive e ulteriori richieste di biglietti, venne annunciata una seconda serie di date per l'estate 2020, anch'essa completamente sold-out.\nTerminati i concerti a Las Vegas, Williams partecip\u00f2 da headliner ad alcuni festival europei incluso il British Summer Time di Londra, esibendosi davanti a 70 000 persone a Hyde Park, e ricevendo recensioni estremamente entusiastiche.\nIn novembre venne pubblicato \"The Christmas Present\", il dodicesimo album in studio di Williams e il primo di carattere natalizio, contenente duetti con Helene Fischer, Rod Stewart, Bryan Adams, Jamie Cullum e Tyson Fury. L'album arriv\u00f2 alla 1\u00aa posizione nel Regno Unito nella sua seconda settimana di rilascio, diventando il 13\u00ba disco di Williams a riuscire nell'impresa, rendendolo l'artista solista con il maggior numero di album al numero uno nella storia della Official Albums Chart. In dicembre Williams promosse l'album con due speciali concerti sold-out alla Wembley Arena di Londra.\nIn seguito allo scoppio della pandemia di COVID-19 nel marzo 2020, Williams fu costretto a cancellare una serie di spettacoli previsti nei mesi seguenti, tra cui uno speciale concerto \"di ritorno a casa\" al Vale Park Stadium di Stoke-on-Trent, e tutta la seconda serie di date a Las Vegas; il cantante afferm\u00f2 inoltre di aver contratto il virus in forma lieve. In maggio Williams organizz\u00f2 insieme ai Take That un concerto in streaming, la loro prima performance insieme in due anni.\nIn dicembre il cantante annunci\u00f2 una serie di progetti futuri, tra cui la formazione di un nuovo gruppo musicale e la creazione di un night club e di una propria galleria d'arte, menzionando le citt\u00e0 di Berlino e a Tokyo come probabili destinazioni.\nNel febbraio 2021 Williams ha annunciato l'arrivo di un biopic sulla sua vita, dal titolo \"Better Man\", per la regia di Michael Gracey.\nVita privata.\nRobbie Williams \u00e8 sposato con l'attrice statunitense di origini turche Ayda Field, a cui \u00e8 legato dal 2006. Il matrimonio ha avuto luogo il 7 agosto 2010, nella villa di Williams a Beverly Hills.\nIl 18 settembre 2012 \u00e8 nata la prima figlia della coppia, Theodora Rose; il secondo figlio, Charlton Valentine, \u00e8 nato il 27 ottobre 2014. Il 19 agosto 2018 \u00e8 nata la terzogenita Colette Josephine, data alla luce da una madre surrogata a causa di problemi di fertilit\u00e0 della coppia. Il 5 febbraio 2020 \u00e8 nato Beau Benedict Enthoven, anch'esso dato alla luce dalla stessa madre surrogata.\nPrima di conoscere Ayda Field, Williams ha avuto relazioni con diverse celebrit\u00e0, tra cui Nicole Appleton, Geri Halliwell, Rachel Hunter, Lindsay Lohan, Naomi Campbell e Cameron Diaz.\nNegli anni 2000 vi sono state speculazioni riguardo alla possibile omosessualit\u00e0 o bisessualit\u00e0 di Williams; il cantante ha pi\u00f9 volte fatto riferimento a tali voci nei suoi lavori, come nei video di \"Come Undone\",\"\" \"She's Madonna\", e \"Shame\", nei brani \"Your Gay Friend\" e \"Swings Both Ways\" e negli spettacoli a Las Vegas. Nel 2005 ha vinto una causa per diffamazione, dopo che tre giornali avevano affermato che stesse nascondendo al pubblico la sua omosessualit\u00e0, ricevendo un risarcimento di oltre 200\u00a0000 sterline.\nProblemi di salute.\nNel corso degli anni Williams ha combattuto malattie mentali, depressione e problemi di autostima, ansia, obesit\u00e0, dismorfofobia, andropausa e agorafobia. Tra gli anni 90 e 2000, il cantante ha sviluppato una grave dipendenza da alcol e da sostanze stupefacenti che lo ha portato a disintossicarsi in rehab per due volte, nel 1997 e nel 2007.\nPatrimonio e residenze.\nWilliams ha un patrimonio stimato in almeno 300 milioni di dollari, e possiede residenze di lusso tra Los Angeles, Malib\u00f9 e Londra. Ha vissuto stabilmente a Los Angeles dal 2004 al 2012, tornando a vivere in patria dopo la nascita della figlia Theodora. Nel 2020 si \u00e8 trasferito con la famiglia in Svizzera, acquistando una villa sulle rive del Lago di Ginevra.\nPassione per il calcio.\nWilliams \u00e8 un grande amante del calcio fin dall'infanzia; negli anni \u00e8 arrivato da sostenere di aver intrapreso il lavoro sbagliato, e di preferire la carriera di calciatore a quella di cantante. Nel 2018, dopo essere stato scelto dalla FIFA come atto principale alla cerimonia di apertura del Campionato mondiale di calcio 2018, il cantante ha affermato di aver \"realizzato un sogno dell'infanzia\".\nPort Vale FC.\nWilliams \u00e8 da sempre tifoso della squadra della sua citt\u00e0 natale, il Port Vale FC, dove i genitori avevano lavorato come licenziatari. Nel 1999 il suo brano \"It's Only Us\" \u00e8 stato scelto come tema per FIFA 2000; come parte dell'accordo, Williams ha ottenuto da EA Sports l'inclusione nel videogioco del Port Vale, nonostante la squadra si trovasse solo nella Football League Two, la quarta divisione del calcio inglese. Nel febbraio 2006 ha acquisito la maggioranza azionaria del club, allora in difficolt\u00e0 finanziarie, investendo 250\u00a0000 sterline e mantenendola fino al 2012. Nel dicembre 2019 Williams ha visitato la sede del club, esibendosi sul campo da gioco con il brano \"Time For Change\", e progettando con i nuovi proprietari la creazione di un ristorante a lui dedicato con vista sul campo; nel dicembre seguente ha effettuato una nuova visita, per aiutare a disegnare e promuovere le nuove divise della squadra.\nLos Angeles Vale FC.\nNel 2005, mentre viveva a Los Angeles, Williams ha fondato una sua squadra di calcio chiamata Los Angeles Vale FC insieme ad altri amici famosi, costruendo anche un campo sportivo privato all'interno della sua propriet\u00e0. Il nome e il logo del club erano ispirati a quelli del Port Vale di Stoke-on-Trent. Il club \u00e8 stato sciolto nel 2007, quando Williams ha scoperto che due dei giocatori lo avevano truffato per circa 200\u00a0000 sterline.\nInteresse per gli alieni e i fenomeni paranormali.\nWilliams nutre un grande interesse verso UFO, extraterrestri e fenomeni paranormali; la sua passione per l'argomento lo ha portato a a prendere parte ad una serie di convention organizzate in Nevada e ad un documentario per BBC Radio 4 insieme all'amico giornalista Jon Ronson, tra il 2007 e il 2008.\nFilantropia.\nUNICEF.\nNel 1998 Williams \u00e8 stato introdotto nell'UNICEF dall'amico Ian Dury e nel 2000 \u00e8 diventato ambasciatore dell'organizzazione per il Regno Unito, visitando Mozambico, Sudafrica, Haiti e Messico nel corso degli anni successivi.\nSoccer Aid.\nDal 2006 Williams organizza insieme all'amico Jonathan Wilkes il Soccer Aid, evento benefico con frequenza prima biennale e in seguito annuale, allo scopo di raccogliere fondi per i programmi UNICEF in Asia, Africa e Sud America. La manifestazione prevede una partita di calcio amichevole tra le squadre \"Resto del Mondo\" e \"Inghilterra\", composte da ex calciatori professionisti e celebrit\u00e0 internazionali e britanniche. L'evento si \u00e8 sempre tenuto all'Old Trafford Stadium di Manchester, ad eccezione delle edizioni 2008, 2019 e 2021 quando \u00e8 stato organizzato rispettivamente al Wembley Stadium e allo Stamford Bridge Stadium di Londra e al City of Manchester Stadium di Manchester. Dalla sua prima edizione, il Soccer Aid ha raccolto un totale di oltre 60 milioni di sterline; l'edizione 2021 ha raccolto una cifra record di oltre 13 milioni.\nAltre attivit\u00e0 benefiche.\nNel 2000 Williams ha creato un'associazione di beneficenza operante nello Staffordshire chiamata \"Give It Sum\", con l'obiettivo di \"migliorare le condizioni locali\" e \"dare soldi a coloro che sono svantaggiati\". Dal 2002 \u00e8 inoltre patrono del \"Donna Louise Trust\", ospedale pediatrico con sede a Stoke-on-Trent.\nAltre attivit\u00e0.\nDoppiaggio.\nNel 2005 Williams ha prestato la sua voce ad un personaggio animato, il cane Dougal, tra i protagonisti del film \"The Magic Roundabout\".\nVideogiochi.\nNel 2010 \u00e8 stato rilasciato da Nordic Games il videogioco karaoke per Wii \"We Sing Robbie Williams\", contenente 25 dei suoi brani tra pubblicati tra il 1997 e il 2010.\nRadio, Vlog e podcast.\nNel 2011 Williams ha lanciato un programma radiofonico online dal titolo \"Radio Rudebox\", con la collaborazione di Gary Barlow.\nDal luglio 2017 al dicembre 2019 Williams ha tenuto il proprio Vlog personale, \"Vloggie Williams\", sul suo canale YouTube ufficiale. In seguito allo scoppio della pandemia di COVID-19 nel marzo 2020 e al conseguente periodo di quarantena, Williams ha effettuato dirette quotidiane sul suo profilo Instagram nelle quali ha interagito con i fan e ha eseguito le canzoni da essi richieste in una sorta di karaoke online improvvisato, ribattezzato \"coronaoke\". Nel periodo natalizio ha tenuto un podcast insieme alla moglie Ayda, chiamato \"At Home With The Williamses\".\nLinea di abbigliamento.\nNel 2012 Williams ha lanciato \"Farrell Clothing\", linea di abbigliamento dedicata al nonno Jack Farrell. L'attivit\u00e0 \u00e8 cessata brevemente nel 2013 ed \u00e8 stata rilanciata l'anno seguente nei negozi della catena Primark, con il supporto dell'imprenditore Peter Jones.\nMusical.\nNel 2017 Williams ha collaborato al musical \"The Band\", incentrato sui brani dei Take That, in veste di co-produttore insieme agli altri membri del gruppo.\nNel 2018 ha realizzato, insieme Guy Chambers, la colonna sonora del musical \"The Boy in the Dress\", tratto dall'omonimo libro scritto dall'amico e presentatore tv David Walliams. Lo spettacolo \u00e8 stato presentato al Royal Shakespeare Theatre di Stratford-upon-Avon l'anno successivo."}
{"id": "3989578", "revid": "300067", "url": "https://it.wikipedia.org/wiki?curid=3989578", "title": "Ioannis Papagiannis", "text": ""}
{"id": "3989579", "revid": "1605525", "url": "https://it.wikipedia.org/wiki?curid=3989579", "title": "Insolito e crudele", "text": "Insolito e crudele (\"Cruel and Unusual\") \u00e8 un romanzo della scrittrice Patricia Cornwell pubblicato nel 1993.\nIl romanzo ha vinto il Gold Dagger 1993.\nTrama.\nRichmond, Virginia. Ronnie Joe Waddell viene giustiziato sulla sedia elettrica per l'omicidio della conduttrice televisiva Robyn Naismith, assassinata molti anni prima.\nMentre attende di effettuare l'autopsia del cadavere di Waddell, Kay Scarpetta deve operare anche sul tredicenne Eddie Heath che \u00e8 stato ridotto in fin di vita fuori da un negozio, probabilmente vittima di una violenza sessuale.\nDurante le feste di Natale si verifica una serie di delitti collegati tra loro dal fatto che sulla scena del crimine viene lasciata una piuma e le impronte digitali di persone che non possono essere responsabili.\nIl cerchio si stringe intorno a Kay che deve fronteggiare un duro attacco mediatico nei suoi confronti e per la prima volta la sua indiscussa carriera di capo medico legale, oltre alla propria vita, sono in serio pericolo."}
{"id": "3989585", "revid": "767487", "url": "https://it.wikipedia.org/wiki?curid=3989585", "title": "L'\u00c2tre p\u00e9rilleux", "text": "L'\u00c2tre p\u00e9rilleux \u00e8 un romanzo cavalleresco in versi, di autore ignoto, scritto nella met\u00e0 del XIII secolo. Il romanzo fu edito per la prima volta solo nel 1868, basandosi sull'unica copia allora rimasta. \nComposto da pi\u00f9 di settemila versi, l\"'\u00c2tre p\u00e9rilleux\" si ispira alle opere di Chr\u00e9tien de Troyes.\nProtagonista dell'opera \u00e8 Galvano, uno dei cavalieri della Tavola rotonda di re Art\u00f9, il quale si ritrova a dover affrontare sfide di vario genere, come la ricerca del nome che gli era stato sottratto. "}
{"id": "3989586", "revid": "300067", "url": "https://it.wikipedia.org/wiki?curid=3989586", "title": "George Papadakos", "text": ""}
{"id": "3989587", "revid": "1543377", "url": "https://it.wikipedia.org/wiki?curid=3989587", "title": "XENON Dark Matter Search Experiment", "text": "Lo XENON Dark Matter Search Experiment (\"Esperimento XENON di ricerca della materia oscura\") \u00e8 un esperimento basato su un rivelatore che utilizza come materiale bersaglio xeno liquido per cercare di rilevare particelle di materia oscura. \nQuesto tipo di rivelatore \u00e8 pensato per poter individuare le WIMP (\"Weakly interacting massive particles\"), ipotetiche particelle massicce poco interagenti. L'esperimento, installato presso i Laboratori Nazionali del Gran Sasso, \u00e8 guidato da Elena Aprile, professoressa di astrofisica presso la Columbia University.\nDescrizione.\nNella prima fase dell'esperimento il rivelatore era composto da 15\u00a0kg di xeno liquido ed ha operato alla ricerca di WIMP dal marzo 2006 fino all'ottobre 2007. Non sono state rilevate tracce di interazione con WIMP, i limiti della sezione d'urto WIMP-nucleone scendono fino a 10\u221243cm2 per una WIMP di massa di 30 GeV/c2.\nLa fase successiva dell'esperimento, XENON100, installato sempre presso i Laboratori Nazionali del Gran Sasso, impiega 150\u00a0kg di xeno liquido. Ci si attende di aumentare la sensibilit\u00e0 dell'esperimento di 50 volte rispetto al precedente.\nTra gli istituti che partecipano a XENON100 si annoverano:"}
{"id": "3989592", "revid": "827882", "url": "https://it.wikipedia.org/wiki?curid=3989592", "title": "Christopher Dresser", "text": "Fu tra i maggiori interpreti del movimento estetico Arts and Crafts, teorico del design, e tra i primi in assoluto ad interpretare la professione del designer in maniera moderna e indipendente.\nBiografia.\nNato e cresciuto a Glasgow, in Scozia, sin dai suoi primi studi il suo interesse si rivolse alla botanica. Giovanissimo, entr\u00f2 a Londra nella neonata Government School of Design di South Kensington (che poi diverr\u00e0 il Royal College of Art), pensata proprio per dare all'industria progettisti con una preparazione specifica. In quest'ambiente crebbe conoscendo e confrontandosi con designer e personalit\u00e0 che influenzarono enormemente il loro tempo: Henry Cole, Richard Redgrave e il suo mentore, Owen Jones. Nel 1857 vendette le sue prime creazioni e stese le prime teorie sul design, incentrate sul rapporto tra la botanica e l'arte manifatturiera.\nAgli inizi si occup\u00f2 soprattutto di ornamento e arte decorativa, che espresse su tessuti, carte da parati, tappeti, ceramica, legno, vetro, ecc.\nNel 1862 pubblic\u00f2 l'opera chiave del suo pensiero artistico, \"The Art of Decorative Design\". Tra il 1876 e il 1877 comp\u00ec un lungo viaggio in Giappone dove, in rappresentanza del South Kensington Museum e in veste di ambasciatore della migliore produzione artistica britannica, venne accolto con grandi onori dallo stesso imperatore.\nL'influsso giapponese, gi\u00e0 presente in Dresser, dopo il viaggio in estremo oriente segn\u00f2 decisamente la sua produzione che si fece estremamente rigorosa ed essenziale nelle forme, concentrandosi sulla funzionalit\u00e0 e sulla replicabilit\u00e0.\nDresser \u00e8 considerato un padre del design sia per la sua opera teorica che pratica, e inoltre \u00e8 stato definito il primo \"designer\" in assoluto, avendo svolto l'attivit\u00e0 di progettazione in modo indipendente e con modelli e oggetti di qualit\u00e0 gi\u00e0 pensati per una produzione di massa.\nIl suo stile anticipatore dei tempi ha influenzato generazioni di designer e dimostra tutto il suo valore risultando alcuni suoi oggetti di metallo di uso quotidiano ancora oggi in produzione."}
{"id": "3989594", "revid": "300067", "url": "https://it.wikipedia.org/wiki?curid=3989594", "title": "Ioannis Milonas", "text": ""}
{"id": "3989604", "revid": "599013", "url": "https://it.wikipedia.org/wiki?curid=3989604", "title": "Johann Karl von Huyn", "text": "Biografia.\nJohann Karl August von Huyn inizi\u00f2 la carriera militare come cadetto presso l'Accademia militare teresiana di Wiener Neustadt nel 1830 nel 54\u00ba Reggimento fanteria, nel 1831 fu nominato tenente in Galizia. Nel 1832 fu promosso aiutante di battaglione a Praga e nel 1835 tenente nel personale del quartier generale. Nel 1840 fu promosso al grado di capitano presso lo staff del feldmaresciallo Radetzky in Italia, a Milano, e vi serv\u00ec dal 1840 al 1848 come negoziatore diplomatico.\nDopo la rivoluzione nel 1849 divenne maggiore e poi tenente colonnello e nominato capo di stato maggiore del 3\u00ba Corpo d'Armata. Fu pluridecorato nel corso della battaglia di Novara del 1849.\nJohann Carl von Huyn si spos\u00f2 il 28 gennaio 1850 a Bolzano con Natalie Sarentino. La coppia ebbe sette figli, tra cui, il conte Karl Georg von Huyn, divent\u00f2 l'ultimo governatore militare della Galizia, Paul von Huyn, arcivescovo di Praga, e il conte Otto Aloys von Huyn, il comandante dell'ultima battaglia di cavalleria combattuta in Europa.\nNominato colonnello, nel luglio 1857 assunse al grado di maggiore generale con il comando del 4\u00ba Corpo d'Armata. Nel corso della campagna austriaca del 1859 in Italia comand\u00f2 una brigata nella difesa del Tirolo meridionale. Tra 1860-1865 fu responsabile dell'Ufficio scientifico dello Stato Maggiore Generale.\nIl 3 giugno 1865 fu promosso tenente feldmaresciallo e l'anno successivo fu nominato consigliere militare austriaco presso l'8\u00ba Corpo d'Armata prussiano, in seguito fu assegnato al 7\u00ba Corpo d'Armata prussiano. Nel 1867 il conte Huyn era il comandante di unit\u00e0 di fanteria in Austria, nel 1870 comandante della piazzaforte militare di Praga e promosso al grado di maresciallo il 28 novembre 1871.\nNel 1874 il Senato austriaco lo elesse presidente del Supremo Tribunale Militare di Giustizia. Solo due anni pi\u00f9 tardi, il 1 \u00b0 luglio 1876, il conte Huyn, in seguito ad una sua esplicita richiesta, ottenne di essere posto in congedo dal servizio attivo.\nMor\u00ec il 1\u00ba settembre 1889 a Gmunden."}
{"id": "3989606", "revid": "300067", "url": "https://it.wikipedia.org/wiki?curid=3989606", "title": "Sasha Theodorakis", "text": ""}
{"id": "3989609", "revid": "169529", "url": "https://it.wikipedia.org/wiki?curid=3989609", "title": "George B\u0103lan", "text": "Biografia.\nDopo aver frequentato la Facolt\u00e0 di Lettere e Lingue dell'Universit\u00e0 di Bucarest consegue la licenza in musicologia al Conservatorio della stessa citt\u00e0, presso il quale rester\u00e0 titolare della Cattedra di Estetica musicale fino all'anno dell'espatrio (1977).\nRedattore musicale (dal 1949) della rivista \"Contemporanul\", conduce dal 1960 una serie di trasmissioni radiofoniche e televisive sui grandi compositori e sulle importanti questioni musicali. Nel 1960 consegue, dopo tre anni di studio, il Dottorato in Filosofia presso l'Universit\u00e0 Lomonosov di Mosca, con una dissertazione su Il contenuto filosofico della musica.\nNel 1970 ottiene la licenza in Teologia Ortodossa con una dissertazione sulla \u201cTeologia dell'amore\u201d.\nNegli stessi anni, l'attivit\u00e0 culturale rivolta al grande pubblico mediante conferenze aperte su argomenti apparentemente neutrali assume un peso sempre maggiore e il successo riscontrato tra il pubblico rumeno desta sospetti nel regime di allora.\nNel 1977, il 6 agosto, per ragioni politiche abbandona la Romania e si stabilisce in Germania (Baviera), dopo un breve soggiorno a Parigi.\nNel 1979 insegna Filosofia della Musica presso l'Universit\u00e0 di Monaco e, nello stesso anno, fonda la prima scuola di pratica della musicosophia, a cui d\u00e0 il nome di Brucknerianum; la sua sede \u00e8 a Linden, nella Baviera del Sud.\nDopo un breve soggiorno negli USA, nel 1984 l'Istituto trova fissa dimora a St. Peter nella Foresta Nera, nei pressi di Friburgo dove, nel 1985, nasce la Scuola Internazionale di musicosophia per l'ascolto cosciente della musica. Nello stesso anno B\u0103lan riceve la nazionalit\u00e0 tedesca.\nNel 1991 viene creata la Fondazione Internazionale di Musicosophia, con sede in Germania, per l'attivit\u00e0 didattica, di ricerca, di formazione e di diffusione nel mondo del metodo di musicosophia, una disciplina per l'ascolto cosciente della musica classica. Il metodo si \u00e8 radicato in diverse nazioni: Germania, Francia, Italia, Spagna, Paesi Bassi, Svizzera, Austria, Messico, Venezuela e Colombia."}
{"id": "3989631", "revid": "174925", "url": "https://it.wikipedia.org/wiki?curid=3989631", "title": "Chametz", "text": "Chametz, anche \"Chometz\", (, \"\u1e24ametz\"), sono cibi lievitati che sono proibiti durante la festivit\u00e0 di Pesach. Secondo la Legge ebraica, gli ebrei non possono mangiare, possedere e beneficiare di \"chametz\" durante Pesach. Tale legge appare sulla Torah diverse volte; chi mangia \"chametz\" a Pesach riceve la punizione divina del \"kareth\" (\"escissione spirituale\"), una delle pene pi\u00f9 severe dell'ebraismo.\n\"Chametz\" \u00e8 un prodotto fatto di uno dei cinque tipi di grano o cereali mischiato con acqua o simili, poi lasciato lievitare oltre i diciotto minuti.\nEtimologia.\nLa parola \"chametz\" deriva dalla radice semitica comune \"\u1e24\"-\"M\"-\"\u1e62\", riferentesi a pane, lievito e cuocere (al forno). \u00c8 una parola imparentata con l'aramaico \u05d7\u05de\u05e2, \"fermentare, lievitare\" e l'arabo \u062d\u0645\u0636 \"\u1e25amu\u1e0da\", \"essere acido\", \"diventare acidulo\".\nFonti bibliche.\nLa Torah ha numerosi comandamenti che regolano il \"chametz\" durante Pesach:\nLe proibizioni cominciano in tarda mattinata alla vigilia di Pesach, il 14 del mese di Nisan nel calendario ebraico. \"Chametz\" \u00e8 permesso nuovamente a partire dalla sera dopo l'ultimo giorno di Pesach. Le case ebree tradizionali passano svariati giorni prima di Pesach a pulire dappertutto ed eliminare ogni traccia di \"chametz\" dalla propria abitazione.\nHalakhah.\nPentole, stoviglie e posate kasher.\nPrima dell'entrata della festa di Pesach pentole, stoviglie, posate, piatti, tazze e bicchieri devono essere lavati con una particolare procedura prima con acqua portata ad ebollizione e poi passati sotto spruzzi di acqua fredda per purificarli ed eliminare ogni traccia di chametz che abbia potuto essere presente in essi."}
{"id": "3989636", "revid": "717966", "url": "https://it.wikipedia.org/wiki?curid=3989636", "title": "Chometz", "text": ""}
{"id": "3989637", "revid": "690118", "url": "https://it.wikipedia.org/wiki?curid=3989637", "title": "SRCM Mod.35", "text": ""}
{"id": "3989641", "revid": "1005847", "url": "https://it.wikipedia.org/wiki?curid=3989641", "title": "J\u00e1nos \u00c1der", "text": "Biografia.\nNato in una famiglia cattolica in un piccolo paese nel nord-est dell'Ungheria, cresce e studia a Csorna, quindi si trasferisce a Budapest dove si laurea in legge all'Universit\u00e0 Lor\u00e1nd E\u00f6tv\u00f6s. Membro fondatore di Fidesz e stretto collaboratore di Viktor Orb\u00e1n, dal 18 giugno 1998 al 15 maggio 2002 \u00e8 stato Presidente dell'Assemblea nazionale, divenendone poi vicepresidente.\nIl 10 maggio 2012 \u00e8 eletto Presidente dell'Ungheria con 262 favorevoli e 40 contrari in seguito alle dimissioni di P\u00e1l Schmitt per lo scandalo della tesi di laurea copiata. \u00c8 il quinto rappresentante dello Stato ungherese dal crollo del comunismo. \u00c8 rieletto nel marzo 2017 alla seconda votazione con una maggioranza di 131 voti su 170 battendo il candidato del centrosinistra e dei verdi di LMP Laszlo Majt\u00e9nyi.\nVita privata.\nDal 1984 \u00c1der \u00e8 sposato con Anita Herczegh, giudice di professione. Hanno tre figlie, Orsolya, Borb\u00e1la, J\u00falia e un figlio, Andr\u00e1s.\nJ\u00e1nos \u00c1der ha una sorella Annam\u00e1ria (nata nel 1960), insegnante di liceo in biologia e geografia, che ha sposato il calciatore e manager G\u00e1bor P\u00f6l\u00f6skei. \u00c8 stata nominata capo del Klebelsberg Institution Maintenance Center (KLIK) il 1\u00ba marzo 2016.\nIl suocero di \u00c1der, G\u00e9za Herczegh, \u00e8 stato giudice della Corte internazionale di giustizia dell'Aia dal 1993 al 2003. "}
{"id": "3989643", "revid": "287204", "url": "https://it.wikipedia.org/wiki?curid=3989643", "title": "A.J. Hawk", "text": "Carriera professionistica.\nGreen Bay Packers.\nIl 29 aprile 2006 Hawk fu scelto nel corso del primo giro del Draft 2006 dai Green Bay Packers come quinto assoluto. A.J firm\u00f2 un contratto di sei anni coi Packers del valore di 37,5 milioni di dollari il 28 luglio 2006. Egli mise a segno il suo primo sack nella NFL il 24 settembre 2006 sul quarterback dei Detroit Lions Jon Kitna nel quarto periodo.\nHawk vinse il premio di rookie della settimana per la sua prestazione del 23 ottobre 2006, in una vittoria contro i Miami Dolphins. Egli guid\u00f2 Green Bay con 12 tackle totali e mise a segno un sack nella vittoria 34\u201324.\nGrazie a una prestazione del 12 novembre 2006, nella vittoria 23\u201317 sui Minnesota Vikings, Hawk vinse per la seconda volta il premio di rookie della settimana. Hawk fece registrare 13 tackle totali, 1,5 sack e forz\u00f2 un fumble. All'inizio del terzo quarto, Hawk mise a segno un sack sul quarterback dei Vikings Brad Johnson per una perdita di 10 yard. In seguito si divise col compagno Nick Barnett un altro sack da 10 yard.\nIl 10 novembre 2006, Hawk comp\u00ec il suo primo intercetto a danno di Alex Smith durante una vittoria 30\u201319 sui San Francisco 49ers. Il 31 dicembre, durante l'ultima gara della stagione, Hawk fece registrare il secondo intercetto della stagione nella vittoria 26\u20137 sui Chicago Bears.\nNella sua stagione da rookie, Hawk guid\u00f2 la difesa dei Packers con 119 tackle totali, 82 dei qyali solitari. Egli chiuse anche con 2 intercetti, 3,5 sack, 6 passaggi deviati ed un fumble forzato. A.J. si classific\u00f2 al terzo posto nel premio di miglior rookie difensivo della stagione.\nNella sua seconda stagione termin\u00f2 al secondo posto della squadra con 105 tackle totali, 78 dei quali solitari. Inoltre ebbe un intercetto, un sack, quattro passaggi deviati ed un fumble forzato. Durante la pre-stagione 2007 egli chiuse con 8 tackle ed un sack in due gare disuputate.\nNel 2008, dopo aver giocato nove gare come linebacker nel lato debole dei Packers, Hawk fu spostato a middle linebacker dopo che Nick Barnett si ruppe un tendine. Hawk chiuse con 86 tackle e 3 sack, giocando come titolare tutte le 16 gare stagionali.\nCon l'assunzione di Dom Capers ed il passaggio a una \"difesa 3-4\", Hawk fu spostato nel ruolo di inside linebacker per la stagione 2009.\nNella stagione 2010, Hawk gioc\u00f2 tutte le 16 gare della stagione, 15 delle quali da titolare, stabilendo i propri primati personali con 111 tackle, 10 passaggi deviati e 3 intercetti. A.J. vinse il suo primo Super Bowl, contribuendo a battere i Pittsburgh Steelers nel Super Bowl XLV e a fine stagione fu convocato per il primo Pro Bowl in carriera.\nHawk fu svincolato dai Packers il marzo 2011 ma il giorno successivo firm\u00f2 un nuovo contratto quinquennale con la franchigia. Nella stagione 2011, A.J. gioc\u00f2 14 partite, tutte come titolare, chiudendo con 84 tackle totali ed 1,5 sack. I Packers chiusero col miglior record della lega, 15-1, ma non riuscirono a bissare il titolo dell'anno precedente, venendo eliminati nel divisional round dei playoff dai New York Giants.\nNella prima gara della stagione 2012 persa contro i San Francisco 49ers, Hawks guid\u00f2 i Packers con 10 tackle totali. Nella settimana 3 Packers persero contro i Seattle Seahawks per 14-12 con un controverso passaggio da touchdown di Russell Wilson all'ultimo istante della partita su una situazione di \"quarto&amp;24\", con Hawk che guid\u00f2 ancora la squadra con 11 tackle. Nella settimana 6, Hawk gioc\u00f2 una grande gara guidando la squadra con 10 tackle e un sack su Matt Schaub, coi Packers che sconfissero nettamente gli imbattuti Houston Texans.\nDopo essersi assicurati il secondo titolo di division consecutivo nella vittoria della settimana 15 contro i Bears, nella nettissima vittoria contro i Tennessee Titans (55-7) della domenica successiva, Hawk mise a segno due sack su Jake Locker.\nNella settimana 6 della stagione 2013, Hawk mise a segno tre sack su Joe Flacco dei Baltimore Ravens.\nIl 25 febbraio 2015, Hawk fu svincolato da Green Bay.\nCincinnati Bengals.\nL'11 marzo 2015, Hawk firm\u00f2 coi Cincinnati Bengals."}
{"id": "3989645", "revid": "244558", "url": "https://it.wikipedia.org/wiki?curid=3989645", "title": "Numbers (serie televisiva)", "text": ""}
{"id": "3989646", "revid": "767487", "url": "https://it.wikipedia.org/wiki?curid=3989646", "title": "Petite C\u00f4te", "text": "La Petite C\u00f4te \u00e8 la costa senegalese a sud di Dakar, tra la penisola di Capo Verde e il delta dei fiumi Sine e Saloum; \u00e8 compresa nel tratto litoraneo del dipartimento di M'bour (regione di Thi\u00e8s), a sud, e marginalmente del dipartimento di Rufisque (regione di Dakar), a nord.\n\u00c8 cos\u00ec designata per distinguerla dal tratto di costa a nord della capitale senegalese che giunge fino a St. Louis e che \u00e8 denominata Grande-C\u00f4te.\nGli abitanti della regione sono principalmente lebou, di etnia wolof, e s\u00e9r\u00e8r, altra importante etnia del Senegal, e sono a maggioranza musulmana, anche se si nota la presenza di comunit\u00e0 cattoliche (con chiese e missioni).\nProtetta dalla penisola di Capo Verde, che la ripara dalle correnti oceaniche, la Petite C\u00f4te gode di un clima piacevole e di un mare tranquillo, adatto alla balneazione, ed \u00e8 una delle principali mete turistiche del paese, frequentata anche da facoltosi cittadini francesi e libanesi.\nI centri principali della Petite C\u00f4te sono, da nord a sud: \nOltre Joal, nota anche per aver dato i natali al celebre poeta L\u00e9opold S\u00e9dar Senghor, cantore della n\u00e9gritude e primo presidente della repubblica del Senegal, la costa prosegue verso Palmarin e Djifer, addentrandosi nel delta dei fiumi Sine e Saloum, che costituisce una distinta entit\u00e0 geografica.\nL'entroterra della Petite C\u00f4te ospita diverse riserve naturali, come la riserva di Bandia (vicina a Saly), quella di Popenguine e quella della Somone."}
{"id": "3989659", "revid": "1573940", "url": "https://it.wikipedia.org/wiki?curid=3989659", "title": "Lavia frons", "text": "Il pipistrello dalle ali gialle (Lavia frons ) \u00e8 un pipistrello della famiglia dei Megadermatidi, unica specie del genere Lavia (), diffuso nell'Africa subsahariana.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 60 e 90\u00a0mm, la lunghezza dell'avambraccio tra 49 e 65\u00a0mm, la lunghezza del piede tra 16 e 20\u00a0mm, la lunghezza delle orecchie tra 35 e 46\u00a0mm, l'apertura alare fino a 18,1\u00a0cm e un peso fino a 30\u00a0g.\nCaratteristiche craniche e dentarie.\nIl cranio presenta la regione frontale espansa con un processo post-orbitale ben sviluppato. Il primo premolare superiore \u00e8 mancante.\nSono caratterizzati dalla seguente formula dentaria:\nAspetto.\nLa pelliccia \u00e8 lunga, arruffata e si estende sulle braccia. Il corpo \u00e8 grigio-bluastro, grigio perla oppure grigio ardesia, la groppa \u00e8 talvolta brunastra o verde-oliva, mentre le parti ventrali sono fulvo-grigiastre, occasionalmente gialle. Il muso \u00e8 corto e largo ed \u00e8 fornito di una foglia nasale grande, eretta, giallo-rossiccia e con l'estremit\u00e0 arrotondata. Gli occhi sono molto grandi. Le orecchie sono enormi, giallo-arancioni e unite alla base da una membrana cutanea. Il trago \u00e8 bifido. I maschi hanno delle ghiandole nella parte posteriore della schiena che secernono una sostanza giallognola la quale funzione non \u00e8 nota. Le ali sono molto larghe e variano dal giallo brillante al marrone chiaro. Gli arti inferiori sono lunghi. \u00c8 privo di coda, mentre l'uropatagio \u00e8 ben sviluppato. \"L.f.rex\" \u00e8 la sottospecie pi\u00f9 grande, mentre \"L.f.affinis\" \u00e8 la pi\u00f9 piccola.\nEcolocazione.\nEmette ultrasuoni sotto forma di impulsi di breve durata, multi-armonici, a bassa intensit\u00e0 e banda larga con frequenza di picco di 37,5\u00b11\u00a0kHz.\nBiologia.\nComportamento.\nSi rifugia solitariamente nelle cavit\u00e0 degli alberi, in particolare delle specie di \"Acacia\" ed \"Euphorbia\" ma talvolta anche in edifici.\n\u00c8 spesso attiva di giorno.\nAlimentazione.\nSi nutre di insetti.\nRiproduzione.\n\u00c8 una specie monogama. Sono state osservate femmine gravide con un embrione a marzo, maggio e settembre nel Burkina Faso, mentre in Zimbabwe sono state registrate tra gennaio ed aprile. In Tanzania le nascite avvengono in gennaio, aprile, agosto e novembre. La gestazione dura circa 3 mesi. Lo svezzamento inizia dopo 55 giorni, 20 giorni dopo il primo volo.\nDistribuzione e habitat.\nQuesta specie \u00e8 diffusa nell'Africa occidentale, centrale ed orientale, dal Senegal alla Somalia ad est, fino allo Zambia settentrionale a sud.\nVive in ambienti fluviali, in boschi con predominanza di \"Acacia\", arbusteti spinosi e savane.\nTassonomia.\nSono state riconosciute 3 sottospecie:\nStato di conservazione.\nLa IUCN Red List, considerato il vasto areale e la popolazione numerosa, classifica \"L.frons\" come specie a rischio minimo (LC)."}
{"id": "3989660", "revid": "633073", "url": "https://it.wikipedia.org/wiki?curid=3989660", "title": "Lavia (genere)", "text": ""}
{"id": "3989664", "revid": "33751", "url": "https://it.wikipedia.org/wiki?curid=3989664", "title": "Lega calcistica degli Emirati Arabi Uniti 2002-2003", "text": "La UAE Football League 2002-2003 \u00e8 stata la 28\u00aa edizione della massima competizione calcistica nazionale per club degli Emirati Arabi Uniti. La squadra campione in carica \u00e8 l'Al-Ain.A questa edizione della massima serie prendono parte 12 squadre.\nIl Dubai Club e l'Al Dhafra retrocessero in UAE Second Division, mentre a laurearsi campione degli Emirati Arabi Uniti fu per l'ottava volta l'Al-Ain.\nClassifica.\nLegenda:\n\u00a0\u00a0\u00a0\u00a0\u00a0 Campione degli Emirati Arabi Uniti 2002-2003, ammessa alla fase a gironi della AFC Champions League 2004\n\u00a0\u00a0\u00a0\u00a0\u00a0 Ammesse alla fase a gironi della AFC Champions League 2004\n\u00a0\u00a0\u00a0\u00a0\u00a0 Retrocessa in UAE Second Division 2003-2004\nNote:"}
{"id": "3989667", "revid": "506294", "url": "https://it.wikipedia.org/wiki?curid=3989667", "title": "Abhinava Gupta", "text": ""}
{"id": "3989678", "revid": "729019", "url": "https://it.wikipedia.org/wiki?curid=3989678", "title": "Isola Malyj", "text": "L'isola Malyj (in russo \u041e\u0441\u0442\u0440\u043e\u0432 \u041c\u0430\u043b\u044b\u0439, \"ostrov Malyj\"; in italiano \"isola Piccola\") \u00e8 un'isola russa che fa parte dell'arcipelago dell'imperatrice Eugenia ed \u00e8 bagnata dal mar del Giappone.\nAmministrativamente appartiene alla citt\u00e0 di Vladivostok, nel Territorio del Litorale, che \u00e8 parte del Circondario federale dell'Estremo Oriente.\nGeografia.\nL'isola \u00e8 situata 2,3\u00a0km a est dell'isola di Popov, nella parte orientale della baia Pograni\u010dnaja (\u0431\u0443\u0445\u0442\u0430 \u041f\u043e\u0433\u0440\u0430\u043d\u0438\u0447\u043d\u0430\u044f, \"buchta Pograni\u010dnaja\"), a sud-est di capo Prochodnoj (\u043c\u044b\u0441 \u041f\u0440\u043e\u0445\u043e\u0434\u043d\u043e\u0439, \"mys Prochodnoj\"). Si trova tra l'isola di Naumov e l'isola di Klykov, 255\u00a0m a nord di quest'ultima. \u00c8 bagnata dalle acque del golfo dell'Ussuri, ovvero la parte orientale del golfo di Pietro il Grande.\nMalyj, come indica il nome, \u00e8 una piccola isola rocciosa. L'unica altura al centro declina fino alle coste che hanno una forma pentagonale irregolare con una lunghezza di 135\u00a0m (dal vertice settentrionale al lato meridionale) e una larghezza di circa 130\u00a0m (da est a ovest).\u00c8 circondata da spiagge su tutti i lati, tranne ai vertici orientale e occidentale dove ci sono delle scogliere.La superficie \u00e8 coperta da un manto erboso e da pochi alberi."}
{"id": "3989680", "revid": "247222", "url": "https://it.wikipedia.org/wiki?curid=3989680", "title": "Celebrate The Nun", "text": ""}
{"id": "3989686", "revid": "62004", "url": "https://it.wikipedia.org/wiki?curid=3989686", "title": "Massimo Graziato", "text": ""}
{"id": "3989689", "revid": "1543377", "url": "https://it.wikipedia.org/wiki?curid=3989689", "title": "Ricos y famosos", "text": "Ricos y famosos \u00e8 una telenovela argentina trasmessa dal 1997 al 1998 su Canal 9. La sigla \u00e8 stata cantata da V\u00edctor Heredia.\n\u00c8 stata trasmessa anche in Russia, Lituania, Polonia, Ungheria e Grecia. In Turchia fu trasmesso nell'anno 2002 col titolo di \"A\u015fk Mele\u011fi\" invece in Russia nel 1998. Racconta la storia di Diego (Diego Ramos) e di Valeria (Natalia Oreiro), due innamorati.\nNel 1997 riceve una candidatura nella categoria \"miglior telenovela\" al Premio Mart\u00edn Fierro."}
{"id": "3989693", "revid": "547034", "url": "https://it.wikipedia.org/wiki?curid=3989693", "title": "Osljabja", "text": "La Osljabja o Oslyabya () fu una nave da battaglia tipo pre-dreadnought della Voenno Morskoj Flot Rossijskoj Imperii, appartenente alla classe Peresvet. Prese il nome da Rodion Osljabja, monaco del Monastero della Trinit\u00e0 di San Sergio ed eroe della battaglia di Kulikovo. La \"Osljabja\" fu affondata durante la battaglia di Tsushima, diventando la prima nave da guerra di costruzione interamente metallica a venire affondata solo dal fuoco dell'artiglieria navale avversaria, senza l'ausilio di siluri od altre armi.\nServizio.\nIl 25 luglio 1903 la \"Osljabja\" lasci\u00f2 i cantieri dell'Ammiragliato nel Mar Baltico assieme all'incrociatore corazzato \"Bayan\", facendo rotta verso la base di Port Arthur dove avrebbe dovuto unirsi al primo squadrone del Pacifico assieme alle navi sorelle \"Peresvet\" e \"Pobeda\". Durante il viaggio, nella notte tra l'8 ed il 9 agosto 1903 la chiglia della nave tocc\u00f2 il fondale a Gibilterra. Al suo arrivo in Algeria lo scafo fu ispezionato da dei subacquei, che scoprirono che la nave aveva riportato danni. La \"Osljabja\" fu sottoposta a riparazioni a La Spezia dal 12 ottobre ai primi del dicembre 1903. Dopo le riparazioni fu scoperto che filtrava acqua attraverso i rivetti e le saldature, ma ulteriori riparazioni furono rimandate.\nIl comando della \"Osljabja\" pass\u00f2 al contrammiraglio Andrei Andreyevich Virenius. Il 23 novembre 1903 fu lo stesso Virenius ad attirare l'attenzione dei meccanici di bordo sull'anomala, enorme quantit\u00e0 di carbone bruciato dalla corazzata. La \"Osljabja\" consumava 26 tonnellate di carbone da ferma e 114 tonnellate in navigazione per giorno, mentre la \"Tsesarevich\" ne consumava rispettivamente 8 e 76.\nIl 31 gennaio 1904, mentre la \"Osljabja\" era all'ancora a Gibuti, il contrammiraglio Virenius ricevette la notizia della dichiarazione di guerra del Giappone alla Russia. A Virenius fu ordinato di tornare al Mar Baltico e, nel mese di aprile 1904, la \"Osljabja\" fu sottoposta a riparazioni nel porto di Kron\u0161tadt. Oltre ai lavori previsti, fu migliorato il sistema di ventilazione della nave.\nGuerra russo-giapponese.\nIl primo squadrone del Pacifico, a cui la \"Osljabja\" non riusc\u00ec ad unirsi, prese parte alla battaglia del Mar Giallo. Durante il successivo assedio di Port Arthur le due navi sorelle della \"Osljabja\" furono affondate ai loro ormeggi. In seguito furono entrambe recuperate dai giapponesi ed integrate nella Marina imperiale. La \"Osljabja\" era parte della Flotta del Baltico e assieme allo squadrone del Pacifico prese parte alla \"crociera intorno al mondo\" con destinazione Vladivostok. La \"Osljabja\" era la nave ammiraglia del retroammiraglio barone Dmitri von F\u00f6lkersam, comandante di una flottiglia che comprendeva le navi da battaglia \"Sissoi Veliky\" e \"Navarin\", l'incrociatore corazzato \"Admiral Nakhimov\", 7 cacciatorpediniere e 2 navi da trasporto. La flottiglia navig\u00f2 dal Mar Baltico fino a Tangeri, prosegu\u00ec nel Mediterraneo fino al rendezvous con 7 navi da trasporto cariche di rifornimenti salpate da Odessa, attravers\u00f2 il Canale di Suez, prosegu\u00ec lungo il Mar Rosso ed infine entr\u00f2 nell'oceano Indiano dove si un\u00ec al resto della flotta, che aveva circumnavigato l'Africa, con cui raggiunse il Mar Cinese Orientale per giungere infine nello Stretto di Tsushima.\nDurante il viaggio, il 10 maggio 1904, von F\u00f6lkersam mor\u00ec di malattia. Il comando pass\u00f2 al capitano di 1\u00b0 rango Vladimir Iossifovitch Rem.\nLa battaglia di Tsushima.\nLa battaglia di Tsushima inizi\u00f2 il 27 maggio 1905. Alle 13:49 la \"Osljabja\" e la \"Knyaz Suvorov\", nave ammiraglia della flotta russa, aprirono il fuoco contro le navi giapponesi che alle 13:52 risposero al fuoco a loro volta. La \"Mikasa\", nave ammiraglia del comandante della flotta giapponese, l'ammiraglio T\u014dg\u014d Heihachir\u014d, apr\u00ec il fuoco contro la \"Knyaz Suvorov\", che divenne l'obiettivo principale degli artiglieri giapponesi. Le manovre della flotta russa costrinsero la \"Osljabja\" a rallentare fino a quasi fermarsi, diventando un facile bersaglio per le navi nemiche, in particolare per 5 incrociatori della flotta giapponese che concentrarono il loro fuoco sulla nave. Quando la \"Osljabja\" riusc\u00ec a riprendere velocit\u00e0, alcuni proiettili l'avevano gi\u00e0 raggiunta. La torretta di prua fu distrutta da tre incendi, il ponte fu anch'esso distrutto dalle fiamme, cos\u00ec come l'artiglieria della parte anteriore della nave. Brecce situate al di sopra della linea di galleggiamento permisero all'acqua di allagare il prima ed il secondo compartimento, causando l'affondamento della prua ed il conseguente sollevamento della poppa.\nDopo quindici minuti di combattimenti, l\"'Osljabja\" perse l'albero maestro. Lentamente la nave inizi\u00f2 ad inclinarsi a babordo, poi l'acqua inizi\u00f2 ad entrare da tribordo. Alle 12:40,la \"Osljabja\" era inclinata di 12\u00b0 a babordo, la prua era devastata dalle fiamme e l'acqua iniziava ad entrare dagli obl\u00f2. Il tenente Mikha\u00efl Pavlovitch Sabline, convinto dell'impossibilit\u00e0 di fermare la diffusione di acqua, che oramai aveva raggiunto il ponte, scrisse una relazione sull'inevitabilit\u00e0 dell'affondamento della nave. Il comandante Rem, che era rimasto ferito durante la battaglia, diede l'ordine all'equipaggio di abbandonare la nave, che affond\u00f2 alle 15:00.\nLa \"Osljabja\" fu la prima nave ad essere affondata nella battaglia.. Nell'affondamento persero la vita 515 membri dell'equipaggio, mentre 250 furono tratti in salvo, anche se di questi 27 perirono in seguito per le ferite riportate. La maggior parte di essi fu presa a bordo dal cacciatorpediniere \"Bychok\" che gi\u00e0 aveva soccorso i superstiti della \"Knyaz Suvorov\", compreso l'ammiraglio Zinovij Petrovi\u010d Ro\u017eestvenskij, comandante della flotta russa.\nIl comandante Rem non volle abbandonare la \"Osljabja\" e, assieme alla bara di von F\u00f6lkersam, sprofond\u00f2 nell'oceano.\nLista dei marinai deceduti nell'affondamento della \"Osljabja\".\nLista parziale dei marinai deceduti durante l'affondamento della \"Osljabja\":"}
{"id": "3989694", "revid": "599013", "url": "https://it.wikipedia.org/wiki?curid=3989694", "title": "Predrag \u0160imi\u0107", "text": ""}
{"id": "3989703", "revid": "1573940", "url": "https://it.wikipedia.org/wiki?curid=3989703", "title": "Megaderma", "text": "Megaderma () \u00e8 un genere di pipistrello della famiglia dei Megadermatidi. \nDescrizione.\nDimensioni.\nAl genere Megaderma appartengono pipistrelli di medie e grandi dimensioni con la lunghezza dell'avambraccio tra 56 e 72\u00a0mm e un peso fino a 60\u00a0g.\nCaratteristiche craniche e dentarie.\nIl cranio presenta un rostro corto, con la porzione tra le orbite relativamente allargata, mentre le creste sopra-orbitali e i processi post-orbitali sono mancanti o estremamente ridotti. Sono privi degli incisivi superiori, il cui spazio \u00e8 occupato dai due grossi canini inclinati in avanti e provvisti di una cuspide supplementare, gli incisivi inferiori sono grandi e disposti in una fila continua.\nSono caratterizzati dalla seguente formula dentaria:\nAspetto.\nLa pelliccia \u00e8 lunga. Il muso \u00e8 allungato, con il mento sporgente e con una foglia nasale ben sviluppata e semplice, formata da una porzione anteriore rotonda che comprende le narici e da una lancetta larga ed elevata, attraversata da un rinforzo e con l'estremit\u00e0 tronca. Le ali sono grandi e larghe ed attaccate posteriormente alle dita dei piedi. La coda \u00e8 mancante o spesso ridotta ad un piccolo tubercolo, mentre l'uropatagio \u00e8 ben sviluppato ed esteso tra gli arti inferiori. Le femmine hanno un paio di mammelle fittizie addominali supplementari, utilizzate per fare aggrappare i piccoli durante gli spostamenti in volo.\nDistribuzione.\nSono pipistrelli carnivori diffusi nell'Ecozona orientale, dal Pakistan fino all'isola di Sulawesi. In passato erano presenti anche in Europa ed Africa settentrionale.\nTassonomia.\nIl genere comprende due specie viventi e dodici estinte."}
{"id": "3989710", "revid": "196390", "url": "https://it.wikipedia.org/wiki?curid=3989710", "title": "Anna Luisa Benedetta di Borbone-Cond\u00e9", "text": ""}
{"id": "3989713", "revid": "767487", "url": "https://it.wikipedia.org/wiki?curid=3989713", "title": "Number, Please?", "text": "Number, please? \u00e8 una comica muta del 1920 con Harold Lloyd.\nTrama.\nAd un parco giochi un ragazzo vede una ragazza con un accompagnatore e cerca di farle la corte. Ella ha un permesso per una mongolfiera e dice ai rivali che il primo ad ottenere il permesso di sua madre l'avrebbe accompagnata. Il ragazzo prova a telefonare, ma ci impiega, per varie circostanze, molto tempo, ma alla fine ci riesce . Poi la ragazza viene derubata e, al ritorno del ragazzo al parco giochi, la refurtiva gli finisce sempre addosso, nonostante egli cerchi in ogni modo di sbarazzarsene, e attora cos\u00ec l'attenzione della polizia. Riuscito a togliersi dai piedi i poliziotti e la refurtiva, va dalla ragazza e l\u00ec scopre che i soldi erano di questa che, saputo che il ragazzo si \u00e8 sbarazzato dei suoi soldi, lo lascia."}
{"id": "3989714", "revid": "300067", "url": "https://it.wikipedia.org/wiki?curid=3989714", "title": "Alexandros Kiritsis", "text": ""}
{"id": "3989724", "revid": "174925", "url": "https://it.wikipedia.org/wiki?curid=3989724", "title": "Kareth", "text": "Nell'ebraismo, Kareth (ebr \u05db\u05e8\u05ea) anche Karet, Kares, e altri varianti a seconda delle traslitterazioni in altre lingue) \u00e8 una punizione divina per aver trasgredito la legge ebraica.\n\u00c8 la punizione per i crimini gravi che non sono stati puniti dalla giustizia di un tribunale umano. La sua natura non \u00e8 chiara ma \u00e8 comunemente intesa come morire giovani (prima dei 60 anni), morire senza figli o essere spiritualmente \"tagliati fuori\" (emarginati) dalla propria gente nel mondo a venire.\nKareth \u00e8 applicabile solo quando la trasgressione \u00e8 stata fatta deliberatamente e senza successivo pentimento (\"teshuvah\"). Quando la trasgressione \u00e8 involontaria, allora viene espiata con un'offerta.\nInosservanze punibili con Kareth.\nEsistono 36 inosservanze/trasgressioni punibili con \"kareth\", come segue:"}
{"id": "3989728", "revid": "171091", "url": "https://it.wikipedia.org/wiki?curid=3989728", "title": "Rifugio Alpenzu", "text": "Il rifugio Alpenzu (pron. ted. : - alt. 1779 ) \u00e8 un rifugio alpino che si trova nella Valle del Lys nella Valle d'Aosta.\nSi trova lungo il percorso del Tour del Monte Rosa e dell'Alta via della Valle d'Aosta n. 1.\nCaratteristiche e informazioni.\nIl rifugio \u00e8 collocato nel villaggio di \"Gr\u00f2ss\u00f2 Alpenzu\", sulla destra orografica del Lys, all'altezza di Gressoney-Saint-Jean.\nIl villaggio di \"Gr\u00f2ss\u00f2 Alpenzu\" conserva ancora molti elementi della cultura Walser.\nAccesso.\nDalla frazione \"Chemonal\" di Gressoney-Saint-Jean il rifugio \u00e8 raggiungibile tramite il sentiero n. 6 in circa un'ora."}
{"id": "3989747", "revid": "717966", "url": "https://it.wikipedia.org/wiki?curid=3989747", "title": "Kares", "text": ""}
{"id": "3989748", "revid": "300067", "url": "https://it.wikipedia.org/wiki?curid=3989748", "title": "Aristidis Roubanis", "text": ""}
{"id": "3989749", "revid": "287204", "url": "https://it.wikipedia.org/wiki?curid=3989749", "title": "Nadeem-Shravan", "text": "Nadeem-Shravan (a volte citato come Nadeem Shravan) \u00e8 un duo di compositori, attivi principalmente nell'industria cinematografica di Bollywood. Il nome del duo deriva dai nomi dei due componenti Nadeem Saifi (6 agosto 1954) e Shravan Rathod (13 novembre 1954 \u2013 22 aprile 2021). Hanno vinto in quattro occasioni il Filmfare Awards.\nCarriera.\nNadeem-Shravan sono stati due fra le figure pi\u00f9 prominenti nell'industria di Bollywood durante gli anni novanta ed i primi anni duemila. Sono conosciuti per aver realizzato brani musicali particolarmente orecchiabili dal ritmo incalzante (spesso accentuato da percussioni tipiche della musica latino-americana) e grandi melodie. I principali cantanti in Lingua hindi come Kumar Sanu, Udit Narayan, Sonu Nigam, Abhijeet, SP Balasubramanyam, Kavita Krishnamurthy, Sadhana Sargam, Alka Yagnik, Anuradha Paudwal e molti altri hanno lavorato per loro.\nIl duo ha composto la colonna sonora per numerosi film, fra cui \"Aashiqui\" (1990), \"Saajan\" (1991), \"Deewana\" (1992), \"Hum Hain Rahi Pyar Ke\" (1993), \"Dilwale\" (1994), \"Raja\" (1995), \"Barsaat\" (1995), \"Agni Sakshi\" (1996), \"Jeet\" (1996), \"Raja Hindustani\" (1996), \"Pardes\" (1997), \"Sirf Tum\" (1999), \"Dhadkan\" (2000), \"Kasoor\" (2001), \"Raaz\" (2002), \"Andaaz\" (2003), \"Tumsa Nahi Dekha\" (2004), \"Bewafaa\" (2005) e molti altri. Nei loro confronti, si \u00e8 espresso positivamente anche Paul McCartney."}
{"id": "3989752", "revid": "180559", "url": "https://it.wikipedia.org/wiki?curid=3989752", "title": "Ormai (Gigi Finizio)", "text": "Ormai \u00e8 una raccolta di canzoni di Gigi Finizio del 1987, composto da 15 tracce."}
{"id": "3989756", "revid": "122127007", "url": "https://it.wikipedia.org/wiki?curid=3989756", "title": "Le streghe di Oz", "text": "Le streghe di Oz (\"The Witches of Oz\") \u00e8 una miniserie televisiva in due puntate del 2011 diretta da Leigh Scott, basata sui romanzi \"Il meraviglioso mago di Oz\", \"Ozma, regina di Oz\", \"La strada per Oz\" e \"The Magic of Oz\" scritti da L. Frank Baum.\nSuccessivamente, dal 10 febbraio 2012, l'opera \u00e8 stata proiettata come un unico film nelle sale cinematografiche statunitensi, con il titolo \"Dorothy and the Witches of Oz\".\nIn Italia la miniserie \u00e8 stata trasmessa in prima visione sul canale televisivo Fox il 22 e il 29 agosto 2011.\nTrama.\nDorothy Gale \u00e8 un'autrice di libri per bambini, basate su storie che lei ha vissuto. La sua vita viene sconvolta quando Billy, rappresentante editoriale, chiama Dorothy a vivere a New York e le propone di pubblicarle i libri da lei scritti.\nIn breve Dorothy scopre che i suoi libri non sono solamente fantasia, ma una storia da lei personalmente vissuta. Nel corso del film, con l'aiuto di alcuni suoi amici, cercher\u00e0 di fermare la cattiva strega del Ovest."}
{"id": "3989757", "revid": "1573940", "url": "https://it.wikipedia.org/wiki?curid=3989757", "title": "Megaderma lyra", "text": "Il falso pipistrello vampiro maggiore (Megaderma lyra ) \u00e8 un pipistrello della famiglia dei Megadermatidi diffuso nell'Asia centrale fino alla Cina.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 70 e 95\u00a0mm, la lunghezza dell'avambraccio tra 56 e 72\u00a0mm, la lunghezza del piede tra 14 e 20\u00a0mm, la lunghezza delle orecchie tra 31 e 45\u00a0mm e un peso fino a 60\u00a0g.\nAspetto.\nLa pelliccia \u00e8 lunga ed eretta. Il colore delle parti dorsali \u00e8 bruno-grigiastro, mentre le parti ventrali sono grigio-biancastre. Il muso \u00e8 lungo, cilindrico e con la mandibola che si estende oltre la mascella. La foglia nasale, lunga circa 10\u00a0mm, \u00e8 formata da una porzione anteriore rotonda e con i margini liberi, una porzione posteriore troncata all'estremit\u00e0, con i bordi quasi paralleli e con un rilievo che la attraversa longitudinalmente. Sul labbro inferiore \u00e8 presente un solco profondo al centro di una depressione triangolare. Le orecchie sono grandi, ovali, unite anteriormente lungo il margine interno per circa met\u00e0 della loro lunghezza. Il trago \u00e8 grande, bifido ed appuntito. Le ali sono grandi, larghe, uniformemente grigio-brunastre scure ed attaccate posteriormente alla base delle prime due dita dei piedi. La coda \u00e8 ridotta ad un tubercolo parzialmente nascosto alla base dell'ampio uropatagio, mentre il calcar \u00e8 corto e delicato.\nEcolocazione.\nEmette ultrasuoni sotto forma di impulsi multi-armonici di breve durata a frequenza quasi costante fino a 106 kHz.\nBiologia.\nComportamento.\nSi rifugia in colonie spesso numerosissime fino a 2.000 individui all'interno di grotte, buche nel terreno, edifici, templi e cavit\u00e0 degli alberi. I maschi talvolta vivono solitariamente tra il denso fogliame o sotto le fronde delle palme. L'attivit\u00e0 predatoria inizia un'ora dopo il tramonto.\nAlimentazione.\nSi nutre di insetti, ragni, altri pipistrelli, roditori, uccelli, rane e pesci. Cattura le sue prede volando silenziosamente a circa un metro dal suolo, tra gli alberi e il sottobosco.\nRiproduzione.\nLe femmine danno alla luce 1-2 piccoli tra aprile e giugno, dopo una gestazione di 150-160 giorni. L'allattamento dura 2-3 mesi. I maschi raggiungono la maturit\u00e0 sessuale dopo 5 mesi, mentre le femmine dopo 19 mesi. Gli accoppiamenti avvengono solitamente tra novembre e gennaio. Le femmine si aggregano nei periodi prima del parto, altrimenti vivono insieme all'altro sesso.\nDistribuzione e habitat.\nQuesta specie \u00e8 diffusa dall'Afghanistan orientale al Subcontinente indiano, Cina centrale e meridionale e Indocina.\nVive in diversi ambienti, dalle zone aride alle foreste calde e umide fino a 1.000 metri di altitudine e lungo le zone costiere.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerato il vasto areale, la popolazione numerosa, la presenza in diverse aree protette e la tolleranza alle modifiche ambientali, classifica \"M.lyra\" come specie a rischio minimo (LC)."}
{"id": "3989766", "revid": "110157", "url": "https://it.wikipedia.org/wiki?curid=3989766", "title": "Regione Settentrionale (Uganda)", "text": "La Regione settentrionale \u00e8 una regione dell'Uganda che ha come capoluogo Gulu.\nSuddivisioni.\nLa regione \u00e8 suddivisa in 21 distretti:"}
{"id": "3989769", "revid": "62004", "url": "https://it.wikipedia.org/wiki?curid=3989769", "title": "Hall e Oates", "text": ""}
{"id": "3989773", "revid": "300067", "url": "https://it.wikipedia.org/wiki?curid=3989773", "title": "Konstantinos Tsartsaris", "text": ""}
{"id": "3989780", "revid": "300067", "url": "https://it.wikipedia.org/wiki?curid=3989780", "title": "Nikolaos Stavropoulos", "text": ""}
{"id": "3989782", "revid": "599013", "url": "https://it.wikipedia.org/wiki?curid=3989782", "title": "Avraham Yeshayahu Karelitz", "text": "Biografia.\nFiglio di Reb Shmaryahu Yosef Karelitz, il Rav di Kosava, a 20 anni Karelitz fi mandato a studiare presso Rabbi Chaim Soloveitchik di Brisk. Dopo due anni ritorn\u00f2 a casa e continu\u00f2 la sua educazione con suo padre, che era il capo del Beth din (Tribunale ebraico) locale. Si spos\u00f2 con Bashe Bei. Aveva un fratello, Reb Meir Karelitz, e una sorella, Miriam, che in seguito spos\u00f2 il posek Yaakov Kanievsky, noto anche come il \"Gaon Steipler\", importante studioso della Torah.\nKarelitz si trasfer\u00ec a Vilna (Vilnius) verso il 1920 e divent\u00f2 amico di Rabbi Chaim Ozer Grodzinski, consultandosi con lui in tutte gli affari religiosi e comunitari. Incoraggiato da Grodzinski e con l'assistenza del Rabbino Abraham Isaac Kook, nel 1933 il Chazon Ish si stabil\u00ec nel Mandato britannico della Palestina. La sua casa a Bnei Brak, una cittadina vicina a Tel Aviv, divent\u00f2 la base di seguaci che cercavano i suoi consigli e la sua saggezza.\nRabbi Karelitz dedic\u00f2 tutta la vita allo studio della Torah, acquisendo inoltre profonda conoscenza di discipline scientifiche secolari come l'astronomia, anatomia, matematica e botanica. Dopo essersi sposato, condusse una vita estremamente modesta, con sua moglie che provvedeva alle sue necessit\u00e0 mentre egli passava giorni e notti a studiare la Torah e le Letteratura rabbinica classica.\nInfluenze.\nSebbene non avesse nessuna posizione ufficiale, tuttavia il Chazon Ish divenne un'autorit\u00e0 mondiale su numerose materie che riguardavano la legge e la vita ebraiche. Non fu nominato mai leader comunitario, e nonostante ci\u00f2 le sue idee e decisioni influenzarono vita e istituzioni religiose dell'ebraismo, specialmente in Israele. Non pubblic\u00f2 molti responsa, ma ricevette comunque il riconoscimento quale autorit\u00e0 massima nell'ambito della Halakhah.\nRifiut\u00f2 di partecipare a qualsiasi movimento politico-religioso prima e durante la formazione dello Stato di Israele nel 1948. Eppure, ha avuto un'influenza enorme sull'ebraismo Haredi in Israele, il cui periodo formativo coincise coi suoi anni in Israele.\nQuale riconoscimento della sua profonda conoscenza, saggezza e interesse in molte discipline e aree di studio, molti cercarono i suoi consigli e pareri in problemi politici e sociali. David Ben-Gurion, il Primo Ministro di Israele, e Itzhak Ben-Zvi, che divenne il secondo Presidente dello Stato di Israele, lo visitarono per discutere di problematiche religiose e politiche. Si narra la storia che il Chazon Ish asseriva che la comunit\u00e0 secolare dovesse rimettersi alle decisioni della comunit\u00e0 religiosa. Usava la discussione talmudica (\"Sanhedrin\" 32b) con la metafora dei due cammelli che si incrociavano su uno stretto passo di montagna: il cammello senza carichi doveva lasciar la precedenza a quello carico; in modo simile, il Chazon Ish affermava che la societ\u00e0 secolare doveva affidarsi alla societ\u00e0 religiosa, che \"trasportava i carichi\" della tradizione.\nBibliografia.\nNel 1911 pubblic\u00f2 il suo primo lavoro sull'Orach Chayim e altre parti dello Shulchan Aruch a Vilna, anonimamente col titolo di \"Chazon Ish\", che significa \"Visione dell'Uomo\", la parola \"Ish\" che allude alle prime lettere dei suoi due nomi, un titolo che poi venne usato per identificare Karelitz stesso.\nSebbene fosse principalmente uno studioso accademico, spesso si dedic\u00f2 a problemi pratici, occupando molto del suo tempo nel rafforzamento della vita religiosa e delle istituzioni. Le sue decisioni sull'uso della macchina mungitrice di Shabbat e della coltivazione idroponica durante l'Anno sabbatico sono due esempi del suo approccio pratico. Egli scrisse oltre 40 libri in una lingua ebraica chiara e precisa, con stile rifinito ed elegante."}
{"id": "3989783", "revid": "110157", "url": "https://it.wikipedia.org/wiki?curid=3989783", "title": "Regione Orientale (Uganda)", "text": "La Regione orientale \u00e8 una regione dell'Uganda che ha come capoluogo Jinja.\nSuddivisioni.\nLa regione \u00e8 suddivisa in 24 distretti:"}
{"id": "3989786", "revid": "339392", "url": "https://it.wikipedia.org/wiki?curid=3989786", "title": "Avrohom Yeshaya Karelitz", "text": ""}
{"id": "3989787", "revid": "437048", "url": "https://it.wikipedia.org/wiki?curid=3989787", "title": "Univision", "text": "Univision () \u00e8 una rete televisiva statunitense in lingua spagnola. Secondo i rilevamenti di Nielsen ratings, \u00e8 la rete in lingua spagnola con il pi\u00f9 grande bacino d'utenza. Randy Falco, (CEO al 2011) \u00e8 a capo della rete televisiva da quando il precedente presidente di Univision Communications Joe Uva ha lasciato il posto ad aprile 2010.\nUnivision ha la propria sede a New York, ed ha la maggior parte dei propri studi ed uffici a Doral, un sobborgo di Miami. Nel 2009, \u00e8 stato annunciato un altro studio televisivo, Univision Studios, che sar\u00e0 costruito a Doral.\nLA Univision \u00e8 stata acquisita il 29 marzo 2007 da un consorzio guidato dalla Saban Capital Group di Haim Saban (che in precedenza aveva posseduto Saban Entertainment), TPG Capital, L.P., Providence Equity Partners, Madison Dearborn Partners e Thomas H. Lee Partners per 13,7 miliardi di dollari o 36,25 dollari per azione, pi\u00f9 1,4 miliardi di dollari del debito acquisito. L'acquisizione ha lasciato l'azienda con un livello di debito di dodici volte i suoi introiti annuali, che era due volte la norma nelle acquisizione fatte nei precedenti due anni."}
{"id": "3989788", "revid": "110157", "url": "https://it.wikipedia.org/wiki?curid=3989788", "title": "Regione Occidentale (Uganda)", "text": "La Regione occidentale \u00e8 una regione dell'Uganda che ha come capoluogo Mbarara.\nSuddivisioni.\nLa regione \u00e8 suddivisa in 19 distretti:"}
{"id": "3989793", "revid": "1305772", "url": "https://it.wikipedia.org/wiki?curid=3989793", "title": "I Sullivans", "text": "I Sullivans (\"The Sullivans\") \u00e8 una soap opera australiana in 1114 puntate trasmesse per la prima volta dal 1976 al 1983.\nRacconta la storia di una famiglia della media borghesia di Melbourne e l'effetto della seconda guerra mondiale sulle loro vite. Fu un successo in Australia e fu trasmessa per sette anni. La storia inizia nel 1939, con la dichiarazione di guerra contro la Germania.\nTrama.\nFin dall'inizio \u00e8 incentrata sulla famiglia Sullivan di Camberwell, Victoria, e sui loro amici, vicini, parenti e collaboratori. La maggior parte delle storie \u00e8 legata alla guerra e si concentra sia sul combattimento stesso sia sugli effetti del conflitto sulla famiglia Sullivan.\nProduzione.\nIl serial fu prodotto da Crawford Productions e Nine Network Australia e girato a Melbourne in Australia. Diverse scene di battaglie nel nord Africa, in Grecia, a Creta, nei Paesi Bassi, in Inghilterra, in Nuova Guinea e in Malesia furono girate intorno Melbourne. Il serial divenne noto per i suoi elevati standard produttivi. La produzione fece enormi sforzi per garantire la fedelt\u00e0 storica e culturale. Mobilie autentiche degli anni 1930 furono utilizzate sul set, mentre la cucina e le dispense in cui sono ambientate molte scene furono arredate con molti oggetti dell'epoca.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa in Australia dal 15 novembre 1976 al 10 marzo 1983 sulla rete televisiva Nine Network. In Italia \u00e8 stata trasmessa con il titolo \"I Sullivans\"."}
{"id": "3989797", "revid": "599013", "url": "https://it.wikipedia.org/wiki?curid=3989797", "title": "The Sullivans", "text": ""}
{"id": "3989803", "revid": "729019", "url": "https://it.wikipedia.org/wiki?curid=3989803", "title": "Isola di Kozlov", "text": "L'isola di Kozlov (in russo \u041e\u0441\u0442\u0440\u043e\u0432 \u041a\u043e\u0437\u043b\u043e\u0432\u0430, \"ostrov Kozlova\") \u00e8 un'isola russa che fa parte dell'arcipelago dell'imperatrice Eugenia ed \u00e8 bagnata dal mar del Giappone.\nAmministrativamente appartiene alla citt\u00e0 di Vladivostok, nel Territorio del Litorale, che \u00e8 parte del Circondario federale dell'Estremo Oriente.\nGeografia.\nL'isola \u00e8 situata 2,3\u00a0km a sud-ovest di capo Alekseev (\u043c\u044b\u0441 \u0410\u043b\u0435\u043a\u0441\u0435\u0435\u0432\u0430, \"mys Alekseeva\") sull'isola di Popov, e 2,2\u00a0km a nord-ovest dell'isola di Rejneke. Si trova circa 26\u00a0km a sud-ovest di Vladivostok. \u00c8 bagnata dalle acque del golfo dell'Amur, ovvero la parte occidentale del golfo di Pietro il Grande.\nKozlov si estende da nord a sud per 540\u00a0m, e raggiunge una larghezza di 140\u00a0m. Il punto pi\u00f9 alto si trova 40\u00a0m s.l.m.La sponda orientale \u00e8 pi\u00f9 ripida di quella occidentale, dove si trovano diverse spiagge di ciottoli.Nonostante le ridotte dimensioni, la superficie \u00e8 coperta da un fitto bosco. Le uniche eccezioni sono lo spoglio lato nord e il promontorio roccioso nel sud."}
{"id": "3989805", "revid": "123479309", "url": "https://it.wikipedia.org/wiki?curid=3989805", "title": "Ford Escape", "text": "La Ford Escape \u00e8 un compact SUV prodotto dalla casa automobilistica statunitense Ford dal 2000. In Europa \u00e8 stato venduto come Ford Maverick. Quest'ultimo \u00e8 stato in produzione dal 1993 al 2007, ma \u00e8 solo dal 2000 che ha rappresentato la versione europea dell'Escape. In precedenza \u00e8 stato infatti un modello a s\u00e9 stante, nato da un precedente accordo con Nissan che lo vendeva anche come Nissan Terrano II inizialmente e poi come Nissan Terrano. Nel 2019 ne \u00e8 stata presentata la quarta generazione.\nIl contesto.\nL'Escape \u00e8 posizionato sotto il Ford Explorer. Sebbene sia un veicolo crossover, viene commercializzato dalla Ford come parte della sua tradizionale gamma di SUV (Escape, Explorer, Expedition), piuttosto che della gamma separata di crossover (Edge, Flex). L'Escape \u00e8 stato sviluppato insieme alla Mazda; di quest'ultima casa automobilistica la Ford infatti possiede delle azioni, quindi le due compagnie hanno sviluppato insieme molti modelli. L'Escape \u00e8 stato lanciato insieme alla Mazda Tribute. Negli Stati Uniti, la Mercury, che era un marchio automobilistico appartenente al gruppo Ford, commercializz\u00f2 dal 2005 una versione lussuosa della Escape, la Mariner, che venne venduta fino al 2010, anno della soppressione del marchio citato. Una versione ibrida della Escape venne lanciata nel 2004. Fu il primo SUV ibrido mai lanciato sul mercato.\nLe prime due serie dell'Escape sono costruite sul pianale \"Ford CD2\", che a sua volta \u00e8 basato sulla piattaforma \"GF\" della Mazda. Comunque, il 23 giugno 2010 \u00e8 stato annunciato che la Ford avrebbe terminato la produzione della seconda serie dell'Escape nel 2012, spostando l'assemblaggio nel proprio stabilimento di Louisville, Kentucky, e costruendo la nuova generazione sul pianale C1 della Ford. In precedenza il modello era assemblato a Kansas City, dove \u00e8 previsto che verr\u00e0 sostituito da una versione americana del corrispondente crossover-SUV europeo, la Ford Kuga.\nLa carrozzeria dell'Escape \u00e8 a quattro porte. Il motore \u00e8 posizionato anteriormente, mentre la trazione \u00e8 integrale o anteriore.\nLa prima serie (2000\u20132007).\nLa prima generazione di Ford Escape \u00e8 stata in produzione dal 2000 ed \u00e8 stata commercializzata dal 2001. \u00c8 stata posizionata, nella gamma Ford, sotto il pi\u00f9 grande Explorer. Questa serie di Escape era per\u00f2 pi\u00f9 grande dei SUV offerti dalla altre case automobilistiche, come l'Honda CR-V e la Toyota RAV4. All'epoca, molti SUV erano realizzati utilizzando un telaio separato che derivava dagli autocarri. Erano anche utilizzati assali rigidi posteriori, i quali erano adatti per trasportare pesanti carichi senza che fosse compromessa la guidabilit\u00e0. La Ford si rese conto che molti dei propri clienti che acquistarono nei primi tempi i SUV, non guidavano mai i veicoli su terreni accidentati. Per questo motivo la Ford decise di dotare i propri SUV di una tecnologia che propria delle autovetture, come la monoscocca, le sospensioni indipendenti e lo sterzo a pignone e cremagliera. Sebbene non ci fosse l'intento di offrire un equipaggiamento adatto per le guide fuoristrada estreme, fu disponibile come \"optional\" un sistema a quattro ruote motrici della Dana Corporation, che includeva un differenziale centrale autobloccante attivabile da un comando collocato sul cruscotto. Questo sistema generalmente trasferiva pi\u00f9 potenza alle ruote anteriori; se esso misurava uno slittamento all'avantreno, in una frazione di secondo comandava pi\u00f9 potenza alle ruote posteriori. Il sistema frenante era costruito dalla Continental Teves, ed includeva l'ABS. Nel 2002 per molti mercati asiatici inizi\u00f2 la produzione in complete knock down a Taiwan.\nDal 2000 la Ford Escape \u00e8 stata venduta in Europa con il nome di Ford Maverick. Solo due versioni furono vendute; la prima possedeva un motore \"Zetec\" da 2 L di cilindrata e quattro cilindri in linea con cambio manuale, mentre la seconda aveva in dotazione un propulsore V6 \"Duratec\" con cambio automatico. Entrambi erano a benzina. L'assenza, nell'offerta, del motore Diesel non aiut\u00f2 le vendite, che vennero temporaneamente sospese nel 2004. Il cambio manuale era a cinque rapporti, mentre quello automatico a quattro.\nComunque, il Maverick, ad esempio nel Regno Unito, era disponibile solamente con allestimento \"XLT\". Inoltre, il cruscotto non era lo stesso di quello montato sugli Escape statunitensi, ma derivava da quello installato sulla Mazda Tribute.\nIl Ford Maverick \u00e8 stato reintrodotto in alcuni mercati europei nel 2005 con il motore V6 \"Duratec\". Nel 2006 la produzione fu sospesa anche in questi mercati, ed il Maverick non fu pi\u00f9 venduta in Europa dall'anno successivo, lasciando la Ford senza compact SUV fino all'introduzione della Ford Kuga nel 2008.\nIl Maverick fu progettato principalmente per l'uso stradale e venne perci\u00f2 venduto con pneumatici da strada. Era a trazione anteriore, ma possedeva un comando che permetteva di passare alla trazione integrale disattivando il differenziale centrale ed mettendo in azione un differenziale posteriore a slittamento limitato. Ci\u00f2 precluse l'utilizzo della trazione integrale permanente su strada, poich\u00e9 ci\u00f2 avrebbe portato a un'usura precoce di trasmissione e pneumatici.\nQuesta serie di Escape era basata sul pianale \"CD2\" della Ford. Gli anni di produzione dipendevano dalla nazione in cui fu assemblato e commercializzato. Negli Stati Uniti ed in Giappone fu in commercio dal 2000 al 2007, a Taiwan dal 2006, ed in Cina dal 2010.\nQuesta generazione venne assemblata ad Avon Lake (Ohio, Stati Uniti), a Zhongli (Taiwan), a Claycomo (Missouri, Stati Uniti), a H\u1ea3i D\u01b0\u01a1ng (Vietnam), a H\u014dfu (Giappone) ed a Santa Rosa (Filippine).\nLa lunghezza e l'altezza dei veicoli dipendevano dagli anni di produzione. Negli Stati Uniti, dal 2000 al 2004 la prima fu di 4.394 mm e la seconda di 1.755\u00a0mm, mentre dal 2005 al 2007 furono, rispettivamente, 4.442\u00a0mm e 1.770\u00a0mm.\nNel 2005 il modello venne aggiornato e fu disponibile un motore \"Duratec\" a quattro cilindri in linea da 2,3 L, che sostitu\u00ec il propulsore da 2 L. Il propulsore da 3 L ebbe nuovi supporti motore. Nell'occasione la Ford dot\u00f2 il veicolo di airbag e cinture di sicurezza avanzati, ed elimin\u00f2 i sedili posteriori reclinabili per aumentare la sicurezza in caso di impatto posteriore.\nNel 2006 e nel 2008 vennero lanciati sul mercato asiatico e oceanico delle versioni riviste dell'Escape. Nel primo anno citato venne lanciato lo \u201cZC\u201d, mentre nel secondo lo \u201cZD\u201d.\nUna versione ibrida di questa serie venne lanciata negli Stati Uniti nel 2004. Era dotato di sistema misto benzina-elettrico e fu il primo SUV ibrido mai lanciato sul mercato. L'Escape Hybrid era un veicolo \u201ccompletamente ibrido\u201d, e ci\u00f2 significava che il sistema propulsore poteva essere interamente elettrico o totalmente a benzina, oppure una combinazione dei due sistemi di trazione.\nProdotto a Kansas City, nel Missouri, aveva un'efficienza superiore al 70%. Il modello ibrido era caratterizzato dall'avere un equipaggiamento peculiare e montava un cambio planetario.\nLa seconda serie (2008\u20132012).\nLa seconda serie del Ford Escape debutt\u00f2 al salone dell'automobile di Los Angeles del 2006. Era anch'esso basato sul pianale \"CD2\" della Ford e venne dotato, dal 2008, del controllo elettronico della stabilit\u00e0.\nQuesta nuova serie eredit\u00f2 alcuni tratti caratteristici dall'Explorer, dall'Edge e dall'Expedition. Gli aggiornamenti riguardarono la calandra ed i fanali anteriori, mentre le fiancate possedevano ora linee pi\u00f9 pulite e passaruota arrotondati. Gli interni vennero completamente ridisegnati.\nL'Escape del 2008 fu il primo veicolo, insieme all'omologo Mercury Mariner, ad avere lo sterzo ad servossistenza elettronica, che fu ottenuto dall'installazione di un software nel Electric Power Steering.\nQuesta generazione di Escape venne assemblata a Claycomo. I motori e i cambi erano i medesimi della serie precedente. Fu per\u00f2 aggiunto un cambio automatico a sei rapporti.\nAnche per questa serie di Ford Escape fu offerta la versione ibrida. La nuova generazione possedeva molte differenze estetiche, sia all'interno che all'esterno del veicolo. Era disponibile in due allestimenti, base e \"Limited\". Anche questa generazione di Ford Escape Hybrid possedeva un cambio planetario.\nQuesta nuova serie di Escape era anche disponibile come ibrida elettrica plug-in; derivava dalla versione ibrida ordinaria e fu assemblata in edizione limitata, destinata principalmente a organismi governativi.\nLa terza serie (2012\u20132019).\nLa terza generazione dell'Escape \u00e8 stata presentata al salone dell'automobile di Los Angeles del 2011. Essa condivide lo stesso pianale della Ford Focus del 2012. Molte caratteristiche derivano dalla Ford Kuga, che \u00e8 venduta in Europa. Sono due i motori \"EcoBoost\" a quattro cilindri in linea con sovralimentazione. Il propulsore base possiede una cilindrata di 2 L, ed \u00e8 anche offerto sul Ford Edge e sul Ford Explorer. Questa nuova serie di Escape \u00e8 la prima ad offrire il nuovo motore da 1,6 L, che \u00e8 stato in seguito montato anche su altri modelli Ford come la Ford Focus, la Ford Fusion e la Ford Fiesta. Il consumo di carburante di questo nuovo propulsore \u00e8 paragonabile a quello dell'Hybrid, mentre il motore da 2 L \u00e8 pi\u00f9 potente del motore V6 della serie precedente. Sono due i cambi offerti, entrambi a sei rapporti; uno \u00e8 manuale, l'altro \u00e8 automatico.\nSu questa nuova serie \u00e8 anche disponibile il \"MyFord Touch\" che \u00e8 offerto anche su altri veicoli Ford.\nUn'altra nuova caratteristica \u00e8 il portellone ad apertura automatica. Una persona che porta con s\u00e9 la chiave elettronica, pu\u00f2 allungare il piede fino alla parte inferiore del paraurti posteriore per permettere al portellone di aprirsi automaticamente.\nGli interni e i sedili sono fabbricati con materiali eco-sostenibili. Ad esempio, i tappetini sono costruiti in materiale riciclato, pi\u00f9 precisamente dalla plastica delle bottiglie. Ci\u00f2 comporta che la maggior parte degli interni dell'Escape potr\u00e0 essere a sua volta riciclato.\nIl nuovo Escape \u00e8 offerto sia a trazione anteriore che a trazione integrale. Gli allestimenti disponibili sono i medesimi di quelli offerti sulla Focus, cio\u00e8 \"S\", \"SE\", \"SEL\" ed il nuovo allestimento \"Titanium\". Non ci sono versioni ibride ed esemplari con motore V6. Questa generazione di Escape \u00e8 in produzione dai primi mesi del 2012 ed \u00e8 arrivata nei concessionari nel mese di aprile dello stesso anno.\nQuesta generazione \u00e8 costruita sul pianale \"C1\" della Ford ed \u00e8 assemblata a Louisville, in Kentucky.\nLa quarta serie (2019-).\nLa quarta generazione della Ford Escape \u00e8 stata presentata il 2 aprile 2019, mentre le vendite sono iniziate nel terzo trimestre 2019. \n\u00c8 disponibile negli allestimenti S, SE, SE Sport, SEL e Titanium. \nL'auto \u00e8 basata sul pianale globale C2 della Ford Focus, questo ha consentito di aumentare la rigidit\u00e0 del 10% e di ridurre il peso di 90 kg. La vettura viene assemblato, oltre che come la precedente generazione nello stabilimento Ford di Louisville in Kentucky, anche in Cina. \nOltre ai motori Ecoboost a benzina \u00e8 presente sia una versione full hybrid (FHEV) che plug-in hybrid (PHEV), dotate di un cambio automatico a variazione continua (eCVT)."}
{"id": "3989808", "revid": "31886", "url": "https://it.wikipedia.org/wiki?curid=3989808", "title": "Il mistero Penrose", "text": "Il mistero Penrose (titolo originale \"The Penrose Mystery\") \u00e8 un romanzo poliziesco del 1936 dello scrittore inglese Richard Austin Freeman. \u00c8 il diciassettesimo romanzo che ha come protagonista l'investigatore scientifico dottor John Thorndyke.\nTrama.\nIl dottor Thorndyke viene consultato per indagare sulla scomparsa di un eccentrico collezionista di antichit\u00e0, il signor Daniel Penrose. La sua auto \u00e8 stata ritrovata abbandonata, con tracce che dimostrano il suo coinvolgimento in un incidente stradale che ha causato la morte di un pedone; in un ospedale della stessa zona viene ricoverato un uomo che fugge abbandonando un soprabito nelle cui tasche viene ritrovata la patente di guida di Penrose. Apparentemente il collezionista si \u00e8 reso latitante per sfuggire alla giustizia. Qualcuno inoltre si \u00e8 introdotto in casa sua durante la sua assenza, penetrando in una stanza dove un armadio-cassaforte potrebbe custodire dei pezzi di valore. L'esistenza di oggetti preziosi per\u00f2 non \u00e8 sicura, dato che Penrose \u00e8 estremamente riservato su tutto quanto riguarda la sua collezione. Gli indizi a disposizione di Thorndyke sono solo quelli desumibili dall'enigmatico catalogo della collezione stessa e dall'analisi degli elementi fisici ricavabili dall'automobile e dal soprabito dello scomparso.\nCritica.\n\"Il mistero Penrose\" \u00e8 migliore nei capitoli introduttivi (1-3), narrati dall'avvocato. Questi non sono molto simili alla trilogia dei primi romanzi. Piuttosto, il ritratto dell'eccentrico collezionista Daniel Penrose ricorda il negozio di antiquario nella storia di Freeman \"The Brazen Serpent\" (1911) con protagonista Danby Croker. Freeman chiaramente \u00e8 un esperto di antichit\u00e0 inglesi e la sua passione \u00e8 evidente. Sia questo libro sia \"The Stoneware Monkey\" offrono una visione dall'interno del movimento dell'artigianato inglese degli anni '30, qualcosa che si vede di rado in un romanzo. Questo libro sfortunatamente non riesce a costruire un buon engima per la trama, anche se Freeman ha una o due idee intelligenti come assi nella manica.\n\"Il mistero Penrose\" mostra delle somiglianze con il successivo \"Il mistero di Jacob Street\" (1942). Entrambi i romanzi all'inizio si concentrano su un piccolo gruppo di amici, di cui Polton \u00e8 un membro e al quale contribuisce con le sue abilit\u00e0 di tecnico e meccanico. [...] Le scene ambientate nel tumulo mostrano le reliquie di una religione preistorica in Gran Bretagna e dei suoi usi e costumi funerari. In questo, il libro ricorda \"L'occhio di Osiride\".\"\nAlcune scene del romanzo sono ambientate in un antico tumulo neolitico, la Tomba di Julliberrie, situato vicino ad Ashford, nel Kent. Gli scavi archeologici che si svolgono nel romanzo anticiparono quelli svoltisi nella vita reale, che ebbero luogo tra il 1936 e il 1937, dopo la pubblicazione del libro."}
{"id": "3989809", "revid": "486946", "url": "https://it.wikipedia.org/wiki?curid=3989809", "title": "Agenzia Ebraica per la Palestina", "text": ""}
{"id": "3989823", "revid": "554814", "url": "https://it.wikipedia.org/wiki?curid=3989823", "title": "Daniella \u00c1lvarez", "text": "Biografia.\nDaniella \u00c1lvarez \u00e8 la figlia di Gustavo \u00c1lvarez e Zandra V\u00e1squez, e ha due fratelli, Andrea e Richard. Al momento dell'incoronazione era una studentessa presso la scuola di Comunicazioni sociali e giornalismo, presso la Universidad del Norte di Barranquilla. Parla fluentemente inglese e tedesco.\nLa modella ha preso parte al concorso di bellezza Miss Colombia 2011, in rappresentanza del dipartimento della costiera dei Caraibi di Atlantico. Il concorso si \u00e8 tenuto nella citt\u00e0 di Cartagena, dove \u00e8 stata incoronata il 14 novembre 2011 dalla detentrice del titolo uscente, Catalina Robayo Vargas, Miss Colombia 2010.\nGrazie a questa vittoria, la \u00c1lvarez ha partecipato alla sessantunesima edizione del concorso di Miss Universo.\nIn seguito ha presentato un variet\u00e0 su RCN Televisi\u00f3n fino al 2016, per poi lavorare a Caracol Radio.\nNel 2016 partecipa come ospite alla quarta puntata della quinta edizione di \"Pechino Express\", reality show in onda su Rai 2."}
{"id": "3989827", "revid": "122246", "url": "https://it.wikipedia.org/wiki?curid=3989827", "title": "Ver\u00f3nica G\u00f3mez", "text": "Giocava nel ruolo di schiacciatrice.\nCarriera.\nClub.\nDi ruolo schiacciatrice, ha giocato in Belgio nel Datovoc Tongeren, in Svizzera nel Zeiler Koniz, in Spagna nel Deportivo \u00c1vila, in Russia nell'Uralochka Zlatoust dove raggiunge il secondo posto del campionato russo, al club romeno Clubul Sportiv Universitar Metal Gala\u021bi vincendo nel 2009-2010 il campionato e infine al Lokomitiv Baku nella Superleague azera con cui vince la Challenge Cup 2010-11. Nel 2007 \u00e8 anche stata nominata MVP.\nNazionale.\n\u00c8 stata convocata nella nazionale e nel 2005 ha partecipato con la sua nazionale ai Giochi bolivariani che si sono tenuti in Colombia raggiungendo con la sua nazionale la finale, che \u00e8 stata vinta dal Per\u00f9 con il punteggio di tre set a 1.\nMorte.\nLa G\u00f3mez muore il 14 aprile 2012, in seguito a un arresto cardiaco mentre si trovava in Venezuela per recuperare da un'operazione al tendine d'Achille."}
{"id": "3989833", "revid": "773636", "url": "https://it.wikipedia.org/wiki?curid=3989833", "title": "Chiesa di San Rocco (Santa Fiora)", "text": "La chiesa di San Rocco \u00e8 un edificio sacro situato nel comune di Santa Fiora.\nStoria e descrizione.\nLa piccola chiesa, risalente al 1529 e recentemente restaurata, si trova a est di Santa Fiora, immersa nei castagni nei pressi della frazione di Marroneto.\nPresenta una facciata a capanna intonacata decorata da un portale d'accesso in stile rinascimentale con timpano triangolare."}
{"id": "3989834", "revid": "110157", "url": "https://it.wikipedia.org/wiki?curid=3989834", "title": "Sonny Rollins Plus 4", "text": "Plus 4 \u00e8 un album discografico del musicista jazz Sonny Rollins, pubblicato nel 1956 dalla Prestige Records.\nIl disco.\nPlus 4 viene registrato in un momento particolarmente prolifico della carriera di Sonny Rollins ed in un periodo in cui l'artista incide con diversi partner, tra cui Miles Davis e John Coltrane, sperimentando soluzioni armoniche e ritmiche diverse, imprimendo una connotazione molto personale ai temi dell'hard-bop allora predominante.\nSonny Rollins si era unito al gruppo di Max Roach e Clifford Brown nel novembre del 1955, chiamato a farvi parte in sostituzione di Harold Land. Nel marzo del 1956 promuove la realizzazione di questo album, nel quale solo due delle cinque tracce sono composte da lui."}
{"id": "3989835", "revid": "287204", "url": "https://it.wikipedia.org/wiki?curid=3989835", "title": "Veronica Gomez", "text": ""}
{"id": "3989840", "revid": "1305772", "url": "https://it.wikipedia.org/wiki?curid=3989840", "title": "Hitomi no screen", "text": " \u00e8 un brano musicale della boy band giapponese Hey! Say! JUMP, pubblicato come loro quinto singolo il 24 febbraio 2010. Il singolo ha raggiunto la vetta della classifica Oricon dei singoli pi\u00f9 venduti in Giappone ed ha venduto 250.206 copie. Il brano \u00e8 stato inoltre usato come sigla del dorama \"Hidarime Tantei Eye\" con lo stesso Ry\u014dsuke Yamada che interpreta il ruolo del protagonista, affiancato da Y\u016b Yokoyama."}
{"id": "3989841", "revid": "124808", "url": "https://it.wikipedia.org/wiki?curid=3989841", "title": "Toto! the wonderful adventure", "text": ""}
{"id": "3989850", "revid": "729019", "url": "https://it.wikipedia.org/wiki?curid=3989850", "title": "NWA Brass Knuckles Championship (Florida version)", "text": "L'NWA Brass Knuckles Championship (Florida version) \u00e8 stato un titolo della divisione della federazione Championship Wrestling from Florida (CWF), un territorio della National Wrestling Alliance.\nStoria.\nLe parole \"Brass Knuckles\" che tradotte in italiano diventano \"tirapugni di ottone\" rappresentano la particolarit\u00e0 del tipo di match in cui questo titolo veniva disputato, ovvero i lottatori usavano dei tirapugni quando le regole del normale wrestling indicano che anche il solo semplice pugno \u00e8 vietato.\nC'erano altri campionati simili nell'NWA, come nel Texas (NWA Brass Knuckles Championship) e nel Mid-Atlantic (NWA Brass Knuckles Championship).\nIl titolo esisteva gia nel 1960, anno di cui esistono tracce di soli tre match.\nC'\u00e8 una continuit\u00e0 storica dal 1968 al 1984, anno in cui fu abbandonato.\nAlbo d'oro.\nLe righe verdi indicano che non \u00e8 nota la storia del titolo in quel periodo."}
{"id": "3989851", "revid": "74801", "url": "https://it.wikipedia.org/wiki?curid=3989851", "title": "Jay Strongbow", "text": "Scarpa sul ring interpretava la gimmick dell'indiano nativo americano, con tanto di copricapo piumato e ascia da guerra.\nCarriera.\nNational Wrestling Alliance (1947\u20131970).\nLa carriera di Strongbow ebbe inizio nel 1947 combattendo con il nome \"Joltin\" Joe Scarpa. Scarpa divenne molto popolare in Georgia e Florida nelle zone coperte dalla National Wrestling Alliance durante gli anni cinquanta e sessanta, aggiudicandosi svariati titoli in qualit\u00e0 di beniamino del pubblico.\nWorld Wide Wrestling Federation (1970\u20131977).\nNel 1970, Scarpa inizi\u00f2 a lavorare per Vincent J. McMahon nella World Wide Wrestling Federation utilizzando il ring name \"Chief\" Jay Strongbow, un capo trib\u00f9 indiano. In WWWF ebbe diversi feud con wrestler quali \"The Golden Greek\" Spiros Arion, \"Handsome\" Jimmy Valiant, e \"Superstar\" Billy Graham, sfiorando la conquista del titolo WWWF World Heavyweight Championship. Un memorabile match contro \"Iron\" Mike McCord vide Strongbow applicare la sua presa per addormentare su McCord. Ma Lou Albano, manager di McCord, interfer\u00ec colpendo Strongbow sulla fronte con un oggetto. McCord venne squalificato, ma Strongbow rimase infortunato dal colpo ricevuto da Albano. Strongbow risolse la contesa vendicandosi davanti a una folla da tutto esaurito al Madison Square Garden, sconfiggendo sonoramente Captain Lou Albano.\nNel 1975, ebbe inizio un altro feud con Spiros Arion. Arion, popolare ed apparentemente imbattibile face, ritorn\u00f2 in WWWF dopo una lunga attesa facendo coppia con Strongbow. Arion trad\u00ec Strongbow, distruggendo il suo copricapo indiano mentre egli, impotente, osservava imprigionato tra le corde del ring. Diventato uno dei \"cattivi\", Arion sconfisse Strongbow in diversi match che li videro affrontarsi per poi sfidare Bruno Sammartino per il titolo mondiale.\nStrongbow vinse il suo primo WWWF World Tag Team Championship il 22 maggio 1972 in coppia con Sonny King. I due sconfissero Baron Mikel Scicluna &amp; King Curtis Iaukea. Strongbow &amp; King detennero le cinture di campioni di coppia per un mese prima di perderle contro Mr. Fuji &amp; Professor Toru Tanaka il 27 giugno.\nQuattro anni e mezzo dopo, il 7 dicembre 1976, Strongbow vinse il suo secondo WWWF World Tag Team Championship, questa volta insieme a Billy White Wolf. Il team vinse i titoli nel corso di un torneo a tre, sconfiggendo The Executioners e Nikolai Volkoff &amp; Tor Kamata. Il loro regno dur\u00f2 fino all'agosto 1977 quando le cinture furono rese vacanti a causa di un infortunio rimediato da White Wolf per mano di Ken Patera, che gli imped\u00ec di difendere il titolo.\nBig Time Wrestling (1977).\nStrongbow lott\u00f2 anche nella Big Time Wrestling di The Sheik a Detroit. Qui ebbe una faida memorabile con \"Bulldog\" Don Kent, che culmin\u00f2 in uno \"Shark Cage Match\" nel 1977. Strongbow e Kent lottarono all'interno di una piccola gabbia per squali, dove il primo ad uscire sarebbe stato dichiarato vincitore. Grazie a un piccolo aiuto da parte di Mark Lewin, Strongbow riusc\u00ec a fuggire dalla gabbia vittorioso.\nWorld Wrestling Federation (1979\u20131983).\nNel 1979, fu la volta di una faida con Greg \"The Hammer\" Valentine, che spezz\u00f2 una gamba a Strongbow. I due wrestler si affrontarono diverse volte in WWF, incluso un violento \"Indian Strap Match\" svoltosi al Madison Square Garden il 30 luglio 1979.\nNel 1982, Strongbow form\u00f2 un tag team con il fratello (kayfabe) Jules Strongbow. Il 28 giugno i fratelli Strongbow vinsero i titoli di coppia battendo Mr. Fuji &amp; Mr. Saito a New York. Durante il match, l'arbitro speciale Ivan Putski effettu\u00f2 il conteggio di tre vincente, ma non vide il piede di Fuji appoggiato sulle corde. Il 13 luglio durante una puntata di \"Championship Wrestling\", gli Strongbow persero le cinture riconsegnandole a Fuji &amp; Saito, ma il 26 ottobre, i fratelli indiani risconfissero Fuji &amp; Saito vincendo il secondo WWF Tag Team Championship. L'8 marzo 1983, a \"Championship Wrestling\", i fratelli Strongbow persero i titoli contro i Wild Samoans (Afa &amp; Sika). Dopo aver fallito la riconquista dei titoli, la coppia si sciolse.\nRitiro (1985\u20131994).\nStrongbow si ritir\u00f2 nel 1985, ma di tanto in tanto fece qualche comparsata sul ring, come in occasione di una celebre Legends Battle Royal a East Rutherford, nel New Jersey, nel 1987. Dopo il ritiro, Strongbow divenne un road agent per la WWF. Inoltre prese parte nel 1994 a una storyline nella quale faceva da mentore a Tatanka. Strongbow fu introdotto nella WWF Hall of Fame da Tatanka nel 1994. L'ultima presenza di Strongbow in WWE si ebbe in occasione di una breve apparizione a \"Monday Night Raw\" il 17 novembre 2008, quando Stephanie McMahon lo introdusse al pubblico di Atlanta.\nMorte.\nScarpa cadde in casa alla fine del 2011 e fu ricoverato in ospedale a Griffin, Georgia. Non si riprese mai dalla caduta e mor\u00ec il 3 aprile 2012 all'et\u00e0 di 83 anni."}
{"id": "3989853", "revid": "36426", "url": "https://it.wikipedia.org/wiki?curid=3989853", "title": "Capitani di Parte Guelfa", "text": ""}
{"id": "3989855", "revid": "1573940", "url": "https://it.wikipedia.org/wiki?curid=3989855", "title": "Megaderma spasma", "text": "Il falso pipistrello vampiro minore (Megaderma spasma ) \u00e8 un pipistrello della famiglia dei Megadermatidi diffuso nel Subcontinente indiano, Indocina, Indonesia e Filippine.\nDescrizione.\nDimensioni.\nPipistrello di medio-piccole dimensioni, con la lunghezza della testa e del corpo di 65,1\u00a0mm, la lunghezza dell'avambraccio tra 56 e 63\u00a0mm, la lunghezza del piede tra 30 e 42\u00a0mm, la lunghezza delle orecchie tra 35 e 40\u00a0mm e un peso fino a 28\u00a0g.\nAspetto.\nLa pelliccia \u00e8 lunga ed eretta. Le parti superiori sono grigio-bluastre fumose, mentre le parti ventrali sono grigio-brunastre. Il muso \u00e8 lungo e cilindrico, con la mandibola che si estende oltre la mascella. La foglia nasale \u00e8 lunga ed eretta, con la porzione anteriore grande, circolare e con il bordo inferiore saldato al labbro superiore, mentre la porzione posteriore ha i bordi leggermente convessi e un rilievo che la attraversa longitudinalmente. Gli occhi sono moderatamente grandi. Le orecchie sono grandi, ovali, unite anteriormente lungo il margine interno per circa la met\u00e0 della loro lunghezza. Il trago \u00e8 lungo, largo e bifido. \u00c8 privo di coda, mentre l'uropatagio ed il calcar sono ben sviluppati.\nEcolocazione.\nEmette ultrasuoni ad alto ciclo di lavoro sotto forma di brevi impulsi multi-armonici a frequenza modulata con frequenza iniziale a 73,92\u00b117,8\u00a0kHz, finale a 30,65\u00b115,03\u00a0kHz e massima energia a 72,99\u00b112,524\u00a0kHz.\nBiologia.\nComportamento.\nSi rifugia in piccoli gruppi, tra 4 e 27 esemplari, all'interno di grotte, tunnel e cavit\u00e0 degli alberi. L'attivit\u00e0 predatoria inizia mezz'ora dopo il tramonto volando velocemente e in prossimit\u00e0 del terreno.\nAlimentazione.\nSi nutre principalmente di falene e cavallette.\nRiproduzione.\nIn India gli accoppiamenti avvengono in dicembre e gennaio. Le femmine danno alla luce un piccolo alla volta tra aprile e giugno. Dopo 45 giorni raggiungono le dimensioni adulte e sono completamente indipendenti dopo 2 mesi. I due sessi vivono insieme durante tutto l'anno.\nDistribuzione e habitat.\nQuesta specie \u00e8 diffusa nel Subcontinente indiano, Indocina, Indonesia e Filippine.\nVive in aree umide e dense foreste umide tropicali fino a 1.600 metri di altitudine. Sull'isola di Palawan \u00e8 stata osservata in boschi di bamb\u00f9 e nelle foreste primarie e secondarie.\nTassonomia.\nSono state riconosciute 17 sottospecie:\nStato di conservazione.\nLa IUCN Red List, considerato il vasto areale, la popolazione numerosa, la presenza in diverse aree protette e la tolleranza alle foreste disturbate, classifica \"M.spasma\" come specie a rischio minimo (LC)."}
{"id": "3989856", "revid": "1305772", "url": "https://it.wikipedia.org/wiki?curid=3989856", "title": "Mayonaka no Shadow Boy", "text": " \u00e8 un brano musicale della boy band giapponese Hey! Say! JUMP, pubblicato come loro quarto singolo il 28 ottobre 2008. Il singolo ha raggiunto la vetta della classifica Oricon dei singoli pi\u00f9 venduti in Giappone ed ha venduto 272.597 copie., Il brano \u00e8 stato utilizzato come sigla di chiusura del dorama televisivo \"Scrap Teacher\" con gli stessi membri del gruppo musicale ad interpretar i ruoli di personaggi principali."}
{"id": "3989861", "revid": "124808", "url": "https://it.wikipedia.org/wiki?curid=3989861", "title": "Ozma regina di Oz", "text": ""}
{"id": "3989862", "revid": "79227", "url": "https://it.wikipedia.org/wiki?curid=3989862", "title": "Ercole sul monte Eta", "text": "Ercole sul monte Eta (in latino \"Hercules Oetaeus\") \u00e8 una tragedia di Lucio Anneo Seneca. Modello principale sono le \"Trachinie\" di Sofocle. L'effettiva paternit\u00e0 senecana di questa tragedia \u00e8 tuttavia ancora incerta e dibattuta.\nTrama.\nLa tragedia inizia con un lungo monologo in cui Ercole si lamenta col padre Giove perch\u00e9 non ha ancora mantenuto la promessa della sua assunzione in Cielo, per far parte degli dei olimpici. Egli \u00e8 reduce dalla presa della citt\u00e0 di Ecalia che \u00e8 rimasta vittima dell'ira dell'eroe al quale il re della citt\u00e0 aveva negato la mano della figlia Iole. \nDeianira, consorte di Ercole, appresa la notizia del tradimento medita un inganno che le permetta di riacquisire l'amore del marito: fa cospargere una tunica di un unguento che \u00e8, in realt\u00e0, il sangue del centauro Nesso, che il mostro le ha consegnato dopo essere stato ucciso da Ercole con una freccia. Il sangue del centauro \u00e8 rimasto impregnato del veleno nel quale Ercole impregnava i propri dardi.\nErcole, ricevuto il vestito ed indossatolo, si accorge che questo aderisce alle sue carni e comincia a bruciarlo. Saputo ci\u00f2, Deianira decide di uccidersi, comprendendo di aver commesso un orrendo delitto: non soltanto ha ingannato Ercole ma ha soprattutto privato il mondo del suo \"vindex\", del suo protettore.\nErcole, smaniando per il dolore, si fa costruire una pira sulla quale si fa bruciare.\nLa tragedia si conclude con la risurrezione e la seguente apoteosi dell'eroe che appare raggiante alla madre Alcmena."}
{"id": "3989863", "revid": "124808", "url": "https://it.wikipedia.org/wiki?curid=3989863", "title": "Ozma di Oz", "text": ""}
{"id": "3989867", "revid": "1543377", "url": "https://it.wikipedia.org/wiki?curid=3989867", "title": "Qualificazioni al campionato mondiale di calcio 2014 - CAF - Seconda fase, gruppo J", "text": ""}
{"id": "3989868", "revid": "256896", "url": "https://it.wikipedia.org/wiki?curid=3989868", "title": "Su Lumarzu", "text": ""}
{"id": "3989870", "revid": "256896", "url": "https://it.wikipedia.org/wiki?curid=3989870", "title": "Su Tempiesu", "text": ""}
{"id": "3989872", "revid": "729019", "url": "https://it.wikipedia.org/wiki?curid=3989872", "title": "Battaglia dell'Ario", "text": "La battaglia dell'Ario fu combattuta nel 208 a.C. tra l'esercito seleucide comandato da Antioco III e quello del Regno greco-battriano nei pressi del fiume Ario, il moderno Hari Rud. I Greco-battriani furono sconfitti, e Antioco pot\u00e9 proseguire il suo tentativo di soggiogare le province ribelli del suo impero, andando ad assediare la capitale Greco-battriana di Bactra.\nAntefatto.\nLa Battriana era una satrapia persiana conquistata da Alessandro Magno e governata, dopo le guerre dei Diadochi successive alla sua morte, dall'Impero seleucide. Il satrapo seleucide di Battria, Diodoto I, aveva poi approfittato della debolezza della dinastia seleucide per secedere dall'Impero e proclamarsi sovrano indipendente (255 a.C. circa); i successivi tentativi seleucidi di recuperare la provincia perduta erano stati infruttuosi.\nNel 208 a.C., il sovrano seleucide Antioco III aveva deciso di riconquistare le province perdute. Dopo aver sconfitto Arsace II, sovrano dei Parti (anch'essi resisi indipendenti nello stesso periodo di Diodoto), si mosse ancora pi\u00f9 ad Oriente, per affrontare l'esercito greco-battriano di Eutidemo I.\nBattaglia.\nL'esercito seleucide stava assediando una citt\u00e0 battriana a occidente del fiume Ario, quando Antioco III fu informato che Eutidemo I e il suo esercito si trovavano ad Aria in Goriana, mentre un distaccamento di 10.000 cavalieri battriani era stato disposto a protezione del guado dell'Ario; Antioco decise di levare l'assedio ed attaccare direttamente il nemico, posto a soli tre giorni di distanza.\nDurante l'avvicinamento, Antioco scopr\u00ec anche che i cavalieri battriani controllavano il guado solo di giorno, in quanto di notte andavano in una citt\u00e0 vicina 20 stadi. L'esercito seleucide riusc\u00ec ad avvicinarsi al fiume senza essere scoperto, e Antioco ordin\u00f2 ai propri uomini di guadare il fiume di notte, mentre i cavalieri battriani erano lontani, e al mattino la maggior parte degli uomini erano sulla sponda orientale. Il giorno dopo Antioco diede ordine al proprio esercito di avanzare, ma si trov\u00f2 di fronte i cavalieri battriani, avvisati da alcuni esploratori, e la battaglia fu inevitabile.\nEntrambe le parti ebbero grandi perdite. La cavalleria reale di Antioco riusc\u00ec a respingere facilmente il primo raggruppamento di cavalleria battriana, ma dovette sostenere l'attacco congiunto del secondo e terzo raggruppamento. Antioco dimostr\u00f2 grande coraggio e la sua reputazione crebbe enormemente: gli fu ucciso il cavallo sul quale combatteva, e fu ferito alla bocca, perdendo molti denti.\nSolo l'arrivo di Panetolo con nuove truppe permise ad Antioco di mettere in fuga i nemici: la maggior parte furono catturati o uccisi, pochi riuscirono a raggiungere Eutidemo.\nConseguenze.\nEutidemo, venuto a sapere della sconfitta, entr\u00f2 nel panico e fugg\u00ec nella capitale, Bactra-Zariaspa, dove Antioco lo assedi\u00f2 per tre anni prima di offrirgli la pace.\nBibliografia.\nFonti primarie\nFonti moderne"}
{"id": "3989879", "revid": "22356", "url": "https://it.wikipedia.org/wiki?curid=3989879", "title": "Stanleycaris hirpex", "text": "La stanleycaride (Stanleycaris hirpex) \u00e8 un animale estinto appartenente ai dinocaridi. Visse nel Cambriano medio (circa 505 milioni di anni fa) e i suoi resti fossili sono stati ritrovati in Nordamerica (Canada), nei famosi scisti di Burgess.\nDescrizione.\nQuesto animale possedeva un corpo allungato, di forma pi\u00f9 o meno ovale. La testa era fornita di un paio di appendici segmentate, lunghe da uno a tre centimetri; queste appendici erano suddivise in 11 segmenti (podomeri) con una fila di spine acuminate a doppia punta sulla superficie dorsale, e cinque spine ricurve sulla superficie interna. A parte le spine, le appendici assomigliavano molto a quelle di \"Hurdia\" e \"Peytoia\" per quanto riguarda la forma generale.\nAssociate al ritrovamento di queste appendici sono state a volte trovate strutture tondeggianti note come Peytoia, che costituivano l'apparato boccale di \"Stanleycaris\" e dei suoi stretti parenti (anomalocarididi). Queste strutture, in \"Stanleycaris\", possedevano un'apertura centrale di forma squadrata, mentre generalmente negli altri anomalocarididi era pi\u00f9 tondeggiante. Un esemplare di \"Stanleycaris\" sembrerebbe aver incluso anche un carapace simile a quello di \"Hurdia\".\nClassificazione.\n\"Stanleycaris\" \u00e8 stato descritto per la prima volta nel 2010, e i suoi resti provengono dalla formazione Stephen nei pressi dello Stanley Glacier. Questo animale \u00e8 stato attribuito agli anomalocarididi, un gruppo simile agli artropodi i cui rappresentanti erano dotati di complesse strutture predatorie e boccali. Sembra che i parenti pi\u00f9 prossimi di \"Stanleycaris\" fossero \"Hurdia\" e \"Peytoia\"."}
{"id": "3989880", "revid": "22356", "url": "https://it.wikipedia.org/wiki?curid=3989880", "title": "Stanleycaris", "text": ""}
{"id": "3989882", "revid": "228587", "url": "https://it.wikipedia.org/wiki?curid=3989882", "title": "Qualificazioni al campionato mondiale di calcio 2014 - CONCACAF - Terza fase, gruppo A", "text": ""}
{"id": "3989884", "revid": "729019", "url": "https://it.wikipedia.org/wiki?curid=3989884", "title": "John Lambert (generale)", "text": "Ha combattuto durante la Guerra civile inglese e nella campagna scozzese di Oliver Cromwell (1650-1651), diventando successivamente attivo nella politica civile fino al suo congedo da Cromwell nel 1657. Assieme a Henry Ireton stil\u00f2, esponendo egli stesso in Parlamento nel luglio del 1647, la nuova Costituzione repubblicana (Heads of Proposals)"}
{"id": "3989890", "revid": "599013", "url": "https://it.wikipedia.org/wiki?curid=3989890", "title": "Jon Inge Kj\u00f8rum", "text": "Biografia.\nIn Coppa del Mondo esord\u00ec il 23 marzo 1987 a Planica (13\u00b0) e ottenne l'unica vittoria, nonch\u00e9 primo podio, il 14 gennaio 1989 a Liberec.\nIn carriera prese parte a un'edizione dei Giochi olimpici invernali, (15\u00b0 nel trampolino lungo, 3\u00b0 nella gara a squadre), a due dei Campionati mondiali, vincendo una medaglia, e a una dei Mondiali di volo, Vikersund 1990 (12\u00b0)."}
{"id": "3989891", "revid": "287204", "url": "https://it.wikipedia.org/wiki?curid=3989891", "title": "Jon Inge Kjorum", "text": ""}
{"id": "3989892", "revid": "104458", "url": "https://it.wikipedia.org/wiki?curid=3989892", "title": "Jon Inge Kjoerum", "text": ""}
{"id": "3989893", "revid": "104458", "url": "https://it.wikipedia.org/wiki?curid=3989893", "title": "Jon-Inge Kjoerum", "text": ""}
{"id": "3989899", "revid": "726373", "url": "https://it.wikipedia.org/wiki?curid=3989899", "title": "Trials Evolution", "text": "Trials Evolution \u00e8 un videogioco a piattaforme di motociclismo sviluppato dalla RedLynx e pubblicato dalla Microsoft Studios. \u00c8 il seguito del popolare videogioco del 2009 \"Trials HD\". Il gioco \u00e8 stato reso disponibile per Xbox 360 tramite download da Xbox Live Arcade il 18 aprile 2012."}
{"id": "3989900", "revid": "599013", "url": "https://it.wikipedia.org/wiki?curid=3989900", "title": "Ingo Z\u00fcchner", "text": "Biografia.\nIn Coppa del Mondo esord\u00ec il 21 gennaio 1989 a Oberhof, ottenendo l'unico podio in carriera (3\u00b0).\nPrese parte a un'edizione dei Campionati mondiali, Lahti 1989 (30\u00b0 nel trampolino normale il miglior piazzamento)."}
{"id": "3989902", "revid": "287204", "url": "https://it.wikipedia.org/wiki?curid=3989902", "title": "Ingo Zuchner", "text": ""}
{"id": "3989907", "revid": "104458", "url": "https://it.wikipedia.org/wiki?curid=3989907", "title": "Ingo Zuechner", "text": ""}
{"id": "3989908", "revid": "287204", "url": "https://it.wikipedia.org/wiki?curid=3989908", "title": "Janos Ader", "text": ""}
{"id": "3989918", "revid": "46936", "url": "https://it.wikipedia.org/wiki?curid=3989918", "title": "Qualificazioni alla Coppa dei Caraibi 2001", "text": "Sono elencate di seguito le date e i risultati per le qualificazioni alla Coppa dei Caraibi 2001.\nFormula.\n26 membri CFU: 8 posti disponibili per la fase finale. (come paese ospitante e come campione in carica) e (come finalista delle qualificazioni CONCACAF per il mondiale 2002) sono qualificati direttamente. si ritira prima di iniziare il secondo turno per protesta contro lo spostamento delle date di qualificazione. Rimangono 23 squadre per 6 posti disponibili per la fase finale. Le qualificazioni si dividono in due turni: \nPrimo turno.\nGruppo 1.\n qualificata al secondo turno.\nGruppo 2.\n qualificata al secondo turno.\nGruppo 3.\n qualificate alla seconda fase.\nSecondo turno.\nGruppo 1.\n qualificata alla fase finale.\nGruppo 2.\n qualificata alla fase finale.\nGruppo 3.\n qualificata alla fase finale.\nGruppo 4.\n qualificata alla fase finale.\nGruppo 5.\n e qualificati alla fase finale."}
{"id": "3989920", "revid": "729019", "url": "https://it.wikipedia.org/wiki?curid=3989920", "title": "Thomas Harrison", "text": "Si schier\u00f2 con il Parlamento nella guerra civile inglese. Nel corso dell'Interregno inglese era un leader della Quinta monarchia. Fu Harrison che, manu militari, pose fine al Lungo Parlamento quando esso minacciava di prendere il sopravvento. Dopo la Restaurazione fu condannato a morte per regicidio e nel 1660 venne giustiziato attraverso impiccagione, sventramento e squartamento."}
{"id": "3989921", "revid": "831312", "url": "https://it.wikipedia.org/wiki?curid=3989921", "title": "Damiano Caruso", "text": "Carriera.\nGli esordi e i primi anni da professionista.\nNei primi anni 2000 inizia la sua carriera ciclistica nella squadra ragusana Libertas Ibla, riuscendo gi\u00e0 nei primi anni tra gli Allievi a ottenere buoni piazzamenti. Dal 2006 al 2009 gareggia nella categoria Dilettanti Elite/Under-23, vestendo prima la divisa del team bresciano Unidelta-GLS, diretto dall'ex \"pro\" Bruno Leali, e poi, dal 2007 al giugno 2009, quella della formazione pistoiese Mastromarco. Con questa seconda squadra vince il titolo italiano in linea Under-23 nel 2008 a Palazzago, il Giro Ciclistico Pesche Nettarine di Romagna nel 2009 e la tappa di Lonato del Garda al Girobio nello stesso anno. In queste due stagioni rappresenta anche l'Italia nelle gare in linea Under-23 dei campionati del mondo di Varese e Mendrisio, piazzandosi decimo in entrambe le occasioni.\nNel luglio 2009 viene messo sotto contratto da professionista con la LPR Brakes-Farnese Vini di Fabio Bordonali; l'anno dopo segue quindi il suo direttore sportivo alla nuova De Rosa-Stac Plastic.\n2011-2014: Liquigas/Cannondale.\nNel 2011 si trasferisce alla Liquigas-Cannondale. Durante la stagione si piazza sesto al Gran Premio Citt\u00e0 di Camaiore; prende inoltre parte alla Vuelta a Espa\u00f1a, classificandosi terzo nella tappa di Vitoria, la penultima. L'anno dopo partecipa al Giro d'Italia come gregario in salita per Ivan Basso. In quella corsa indossa la maglia bianca di leader della classifica giovani per sei giorni \u2013 la perder\u00e0, a favore di Sergio Henao, nella tappa con arrivo a Cervinia \u2013 e conclude al ventiquattresimo posto nella graduatoria generale. Nello stesso anno si classifica terzo al Tour of Britain.\nNel 2013, in maglia Cannondale, coglie il primo successo da professionista, aggiudicandosi la quinta e ultima tappa della Settimana Internazionale di Coppi e Bartali. Nella stessa stagione chiude diciannovesimo al Giro d'Italia, nono ai campionati nazionali Elite e terzo al Tour of Alberta, e vince la classifica scalatori al Tour of Beijing. Nel 2014 non ottiene successi, si classifica per\u00f2 quinto alla Settimana Internazionale di Coppi e Bartali, terzo al Giro d'Austria e nono alla Vuelta a Espa\u00f1a, ottenendo il suo primo piazzamento nei dieci in un Grande Giro.\nIl 5 agosto 2014 viene annunciato il suo trasferimento ufficiale al team BMC a partire dalla stagione 2015.\n2015-2018: BMC.\nNel 2015 prende il via del Giro d'Italia in veste di uomo classifica per la sua nuova squadra. Corre con regolarit\u00e0, classificandosi spesso a ridosso degli uomini di classifica, e conclude la prova all'ottavo posto a circa 12 minuti dal vincitore Alberto Contador. Successivamente disputa il Tour de France, il primo della sua carriera, vincendo con i compagni la cronometro a squadre della nona tappa e aiutando Tejay van Garderen e Samuel S\u00e1nchez impegnati nella lotta per la classifica generale.\nNel 2016 disputa ancora il Tour de France in veste di luogotenente. Si fa vedere nel corso della decima tappa quando riesce a entrare nella fuga di giornata concludendo all'ottavo posto sul traguardo. Successivamente disputa la prova in linea alle Olimpiadi di Rio e si classifica quinto al Tour des Fjords.\nNel 2017 veste la prima maglia di capoclassifica alla Tirreno-Adriatico grazie alla vittoria nella cronosquadre di apertura. Non prende il via dell'ultima tappa del Tour of the Alps 2017, nonostante fosse settimo in classifica a 42\" da Geraint Thomas, per recuperare in vista della Liegi-Bastogne-Liegi. Disputa il Tour de Suisse quale uomo classifica della BMC. Grazie al buon prologo e al secondo posto di giornata sull'arrivo in salita di Villars-sur-Ollon, al termine della quarta frazione della breve corsa a tappe elvetica, conquista il primato in classifica con 15\" su Steven Kruijswijk. Perde la maglia al termine della sesta tappa, in favore di Domenico Pozzovivo ma resta competitivo nei giorni successivi tanto da concludere al secondo posto la classifica finale, a 48\" da Simon \u0160pilak, classificandosi anche secondo nella classifica a punti e terzo nel gran premio della montagna. Prende il via del Tour de France in veste di aiutante di Richie Porte ma, a seguito della caduta che costringe al ritiro il suo capitano, viene promosso a uomo di classifica della propria squadra. Grazie a una fuga da lontano nel corso della quindicesima tappa guadagna oltre cinque minuti sugli altri uomini di classifica risalendo, momentaneamente, al decimo posto della graduatoria generale. Conclude la gara a tappe francese all'undicesimo posto della classifica. Successivamente prende parte alla Vuelta a Espa\u00f1a vincendo, con i compagni, la cronometro a squadre di apertura. Conclude la corsa al centonovesimo posto della classifica, senza riuscire ad inserirsi nelle fughe di giornata.\nNel 2018 vince per il terzo anno consecutivo la cronometro a squadre di apertura della Tirreno-Adriatico, vestendo per un giorno la maglia di capoclassifica; conclude la corsa al secondo posto. Dopo essere arrivato quinto al Delfinato cerca, senza successo, di ottenere una vittoria di tappa individuale al Tour de France. Ad agosto viene annunciato il suo passaggio alla Bahrain-Merida per la stagione 2019. In seguito viene convocato da Cassani per il campionato del mondo di Innsbruck: terzo in maglia BMC nella cronosquadre, mentre termina al 64\u00ba posto l'impegnativa prova in linea del 30 settembre.\nDal 2019: il passaggio alla Bahrain-Merida e il secondo posto al Giro.\nNel 2019 sfiora la vittoria nella dodicesima tappa del Giro d'Italia, giungendo secondo alla spalle di Cesare Benedetti; \u00e8 poi quarto nella cronometro finale di quel Giro a Verona, e quinto nella tappa di Valloire al seguente Tour de France. Nel 2020 centra la sua seconda vittoria da professionista, in Spagna al Circuito de Getxo, anticipando Giacomo Nizzolo ed Eduard Prades. Prende il via del Tour de France in veste di aiutante di Mikel Landa e giunge settimo nella cronometro finale concludendo la gara a tappe francese al decimo posto della classifica generale. Partecipa alla prova in linea dei mondiali ad Imola, dove ottiene il decimo posto.\nPartecipa al Giro d'Italia 2021 come gregario di Mikel Landa, ma assume i gradi di capitano in seguito al ritiro del ciclista spagnolo per una caduta nella quinta tappa. Coglie il suo primo successo al Giro nella ventesima tappa, con partenza da Verbania e arrivo in salita all'Alpe Motta, dopo aver attaccato insieme al compagno di squadra Pello Bilbao e a Romain Bardet nel corso della discesa del Passo del San Bernardino, quando mancavano 50\u00a0km all'arrivo. Conclude la \"Corsa rosa\" al secondo posto, con un distacco di 1'29\" dal colombiano Egan Bernal, conquistando il primo podio in carriera in un grande giro.\nSuccessivamente prende parte alla prova in linea dei Giochi Olimpici, conclusa in ventiquattresima posizione, e alla Vuelta a Espa\u00f1a, in quest'ultima nuovamente con il ruolo di gregario di Landa. Conquista la vittoria nella nona tappa, con arrivo in salita sull'Alto de Velefique, dopo aver staccato i compagni di fuga ed aver percorso gli ultimi 71 km in solitaria."}
{"id": "3989922", "revid": "287204", "url": "https://it.wikipedia.org/wiki?curid=3989922", "title": "Nazionale di atletica leggera dell'Ucraina", "text": "La nazionale di atletica leggera dell'Ucraina \u00e8 la rappresentativa dell'Ucraina nelle competizioni internazionali di atletica leggera riservate alle selezioni nazionali.\nBilancio nelle competizioni internazionali.\nLa nazionale ucraina di atletica leggera vanta 6 partecipazioni ai Giochi olimpici estivi su 28 edizioni disputate.\nLe due medaglie d'oro olimpiche conquistate dall'Ucraina sono state vinte da Inesa Kravec', oro nel salto triplo a , e da Natalja Dobryns'ka, oro nell'eptathlon a .\nAi Giochi olimpici di Jurij Bilonoh vinse la medaglia d'oro nel getto del peso ma nel 2013 venne privato della medaglia dopo essere risultato positivo ad un test anti-doping retroattivo."}
{"id": "3989930", "revid": "484532", "url": "https://it.wikipedia.org/wiki?curid=3989930", "title": "Vanessa Benelli Mosell", "text": " \u00c8 attiva anche come direttrice d'orchestra.\nBiografia.\nVanessa Benelli Mosell nasce a Prato il 15 novembre 1987, da padre pratese chirurgo e madre fiorentina di lontane origini alsaziane.\nLa pianista ha iniziato lo studio del pianoforte a tre anni con Alberto Alinari a Firenze, dimostrando fin da subito delle doti musicali fuori dal comune. L\u2019anno successivo si esibisce in pubblico la prima volta, affermandosi come bambina prodigio. Ha poi frequentato il Mozarteum di Salisburgo nella classe di Boris Bloch ed \u00e8 stata eccezionalmente ammessa all'Accademia Pianistica Internazionale di Imola all'et\u00e0 di 7 anni, dove ha studiato fino al 2006 con Franco Scala. Nel 2005 ha ottenuto il Diploma d'Onore dall'Accademia Chigiana di Siena.\nIn seguito viene invitata al Conservatorio di Mosca, dove, per tre anni, \u00e8 allieva di Mikhail Voskresensky. Nel giugno 2012 si laurea presso il Royal College of Music di Londra sotto la guida di Dmitri Alexeev.\nOltre agli studi pianistici, ha intrapreso lo studio del violino, del canto, di lettura della partitura, di composizione e di direzione d'orchestra.\nCarriera.\nVanessa Benelli Mosell ha debuttato a 4 anni nel suo primo concerto (eseguendo una \"Sonatina\" di Clementi), a 9 anni poi il debutto come solista.\nA 11 anni Vanessa Benelli Mosell ha debuttato a New York accanto a Pascal Rog\u00e9, pianista francese, con la New York Chamber Orchestra presso il \u201c92nd Street Y\u201d di Manhattan, dando inizio a una collaborazione come duo pianistico che li ha portati in tourn\u00e8 in tutto il nord America.\nDai suoi esordi alla Wigmore Hall, alla Tonhalle di Zurigo ed al Lincoln Center di New York, ha suonato in sale da concerto prestigiose come la Berliner Philharmonie, la Laeiszhalle di Amburgo, l\u2019Auditorio Nacional di Madrid, il Palau de la Musica Catalana a Barcelona, l\u2019Auditorio di Saragoza, il Palau de la Musica in Valencia, l\u2019Auditorium di Radio France e l\u2019Auditorium du Louvre a Parigi, l\u2019Auditorium Manzoni di Bologna, la Sala Verdi di Milano, la Dublin National Concert Hall, il Seoul Arts Center, il Muziekgebouw di Amsterdam, Haifa Auditorium, Harbin Grand Theater, Beijing National Center for the Performing Arts, la Royal Festival Hall ed il Kings Place di Londra, La Scala di Milano, il Teatro Regio di Torino, la Salle Poirel di Nancy, il Corum di Montpellier, il Th\u00e9atre de la Cri\u00e9e di Marsiglia, Schloss Elmau in Baviera, la Glasgow Royal Concert Hall e la Usher Hall di Edimburgo.\nCome direttrice d\u2019orchestra ha lavorato con la Wiener KammerOrchester, dirigendo la prima esecuzione austriaca di \u201cIncanto\u201d, per orchestra, del compositore francese Eric Tanguy, a Vienna. Ha inoltre diretto il Divertimento Ensemble a Milano e la Berlin Sinfonia a Berlino, fra gli altri, ed \u00e8 stata finalista al Concorso Internazionale di Direzione d'Orchestra \"Mawoma Awards\".\nFra gli impegni pi\u00f9 importanti delle stagioni scorse, vi sono i debutti al Teatro alla Scala di Milano ed al Teatro Regio di Torino per il festival MiTo; recital solistici al Muziekgebouw Amsterdam ed al Seoul Arts Center in Corea de Sud; il debutto alla National Concert Hall di Dublino in Irlanda con la RTE, nei concerti di Rachmaninov e George Benjamin; la collaborazione cameristica in duo con il violinista russo Vadim Repin; una vasta tourn\u00e9e in Cina con debutti solistici presso il National Centre for the Performing Arts di Pechino, Harbin Grand Theater ed il Guotai Arts Center di Chongqing, fra gli altri; esibizioni presso la Salle Gaveau, nel primo Concerto di Chopin con l\u2019Orchestra Pasdeloup, ed il recital di presentazione del suo album di Rachmaninov presso la Salle Cortot di Parigi.\nAltri recenti appuntamenti hanno incluso concerti con l\u2019Orchestra del Teatro Comunale di Bologna, l\u2019Orchestra del Teatro Regio di Torino, l\u2019Orchestre Philharmonique de Strasbourg, i Munchner Symphoniker, la Zurich Chamber Orchestra, la Edmonton Symphony, la Flint Symphony, la Israel Camerata, la Jerusalem Symphony ed i Solisti di Mosca, con i quali ha sostituito Martha Argerich come solista.\nLa stagione corrente ha visto Vanessa Benelli Mosell tenere debutti con prestigiose orchestre, fra le quali, la Royal Scottish National Orchestra suonando il Concerto in Sol di Ravel; il debutto alla Royal Festival Hall, Southbank Centre di Londra con la London Philharmonic, dove ritorna dopo soli tre mesi per un concerto nell\u2019ambito dello Stockhausen Festival 2019 presso la Royal Festival Hall. Ha interpretato nuovamente il concerto di Ravel al Festival Al-Bustan di Beirut ed inaugurato il Festival di musica contemporanea \u201cPr\u00e9s\u00e8nces 2019\u201d presso l\u2019Auditorium di Radio France a Parigi.\nLa Benelli Mosell \u00e8 rinomata a livello mondiale per le sue performance dei Klavierstuecke di Stockhausen. A seguito di una sua registrazione dei Klavierstuecke I-IV, viene invitata dal compositore in persona a studiare con lui, il quale sostiene che Vanessa abbia \u201cil potere di far apprezzare la mia musica\u201d. Da quello stesso momento fino alla scomparsa di Karlheinz Stockhausen, la Benelli Mosell lavora a stretto contatto con il famoso compositore ricevendo grande apprezzamento per le sue interpretazioni. Divenendo una figura di riferimento nella musica di Stockhausen, la Benelli Mosell ha successivamente collaborato con eminenti compositori contemporanei fra i quali Karol Beffa, George Benjamin, Hugues Dufourt, Stefano Gervasoni, Martin Matalon e Marco Stroppa.\n\u00c8 anche un\u2019appassionata camerista e si \u00e8 esibita al fianco di Renaud e Gautier Capucon, Vadim Repin, Massimo Quarta, Daishin Kashimoto, Julian Rachlin, Radovan Vlatkovich ed insieme al suo frequente partner il violoncellista francese Henri Demarquette con il quale ha pubblicato l\u2019album \u201cEchoes\u201d, una giustapposizione di opere di Philip Glass e Sergei Rachmaninov per DECCA Classics.\nIl suo debutto discografico, \"Introducing Vanessa Benelli Mosell\", nel 2011, \u00e8 stato subito segu\u00ecto dal suo secondo CD, \"Liszt Recital\", per Brilliant Classics.\nDal maggio 2015, incide in esclusiva con DECCA Classics per la quale ha al suo attivo cinque album, fra cui [R]evolution, seguito da LIGHT nel 2016, il debutto discografico con la London Philharmonic, l'album ECHOES nel 2018 fino alla pi\u00f9 recente incisione dei Preludi di Claude Debussy suscitando grande plauso della critica internazionale.\nVanessa Benelli Mosell \u00e8 una \"Steinway Artist\"."}
{"id": "3989933", "revid": "22475", "url": "https://it.wikipedia.org/wiki?curid=3989933", "title": "The House of the Dead 4", "text": "The House of the Dead 4 \u00e8 un videogioco arcade a tema horror, quarto capitolo della serie di videogiochi \"House of the Dead\" della SEGA. Il gioco \u00e8 un interquel e si svolge fra gli eventi di \"The House of the Dead 2\" e \"The House of the Dead III\", introducendo anche nuovi elementi di gameplay. Il giocatore pu\u00f2 controllare James Taylor, proveniente da \"The House of the Dead 2\", o Kate Green, un nuovo personaggio della serie.\n\"The House of the Dead 4\" \u00e8 il primo gioco ad utilizzare il sistema arcade Sega Lindbergh. Una versione per PlayStation 3, con supporto per PlayStation Move \u00e8 stata pubblicata il 17 aprile 2012 per PlayStation Network.\n\u00c8 l'ultimo gioco della serie ad usare i tarocchi come nomi per i boss.\nColonna sonora.\nLe musiche sono state composte da Susumu Tsukagoshi e Makito Nomiya."}
{"id": "3989936", "revid": "36426", "url": "https://it.wikipedia.org/wiki?curid=3989936", "title": "Gerarchie angeliche", "text": ""}
{"id": "3989943", "revid": "599013", "url": "https://it.wikipedia.org/wiki?curid=3989943", "title": "Trampolini del Kanzlersgrund", "text": "I Trampolini del Kanzlersgrund (nome ufficiale, in tedesco: Schanzenanlage im Kanzlersgrund) sono un complesso di due trampolini situato a Oberhof, in Germania: il trampolino lungo Hans Renner (Hans-Renner-Schanze) e il trampolino normale Rennsteig (Rennsteigschanze).\nStoria.\nAperto nel 1959, il trampolino lungo Hans Renner ha ospitato numerose tappe della Coppa del Mondo di salto con gli sci; il trampolino normale Rennsteig, aperto nel 1985, ospit\u00f2 invece una sola tappa, nel 1989, in sostituzione di quella originariamente prevista sullo Hans Renner. Il complesso \u00e8 stato inoltre teatro di numerose edizioni dei Campionati tedeschi orientali di sci nordico.\nCaratteristiche.\nIl trampolino lungo HS140 Hans Renner ha il punto K a 120\u00a0m; il primato di distanza appartiene al finlandese Anssi Koivuranta (147\u00a0m nel 2005). Il trampolino normale HS100 Rennsteig ha il punto K a 90\u00a0m; il primato di distanza appartiene al tedesco Wolfgang B\u00f6sl (106\u00a0m nel 2014)."}
{"id": "3989947", "revid": "125868924", "url": "https://it.wikipedia.org/wiki?curid=3989947", "title": "Banca Cambiano", "text": "La Banca Cambiano 1884 S.p.A. \u00e8 una banca italiana fondata il 20 aprile 1884 ed \u00e8 stata la pi\u00f9 antica banca di credito cooperativo operante in Italia.\nHa la sua sede legale a Firenze.\nStoria.\nBanca Cambiano nasce il 20 Aprile 1884 come Cassa Cooperativa di Prestiti per libera iniziativa di Vittorio Niccoli e un gruppo di venti privati cittadini inizialmente con il nome di Cassa Cooperativa di Prestiti di Cambiano con sede a Cambiano nel comune di Castelfiorentino (FI).\nIn seguito assume il nome di Cassa Rurale ed Artigiana di Cambiano di Castelfiorentino e per poi nel 1994 divenne la Banca di Credito Cooperativo di Cambiano.\nIl primo gennaio 2017 acquisisce la forma giuridica di S.p.A, con la denominazione di Banca Cambiano 1884 S.p.A.\nLa sede sociale e la direzione generale si sono spostate a Firenze, mentre la struttura operativa centrale rimane a Castelfiorentino.\nIl 27 novembre 2021 la Banca d\u2019Italia autorizza l\u2019operazione di incorporazione in Banca Cambiano S.p.A. di Invest Banca S.p.A., societ\u00e0 specializzata nella profilazione di servizi di investimento, prevista nell\u2019atto di fusione (registrato il 19.11.2021). "}
{"id": "3989949", "revid": "72396", "url": "https://it.wikipedia.org/wiki?curid=3989949", "title": "BRDC International Trophy 1951", "text": "Il BRDC International Trophy 1951 \u00e8 stata una gara di Formula 1 extra-campionato tenutasi il 5 maggio, 1951 sul Circuito di Silverstone, nel Northamptonshire, in Gran Bretagna. La corsa, disputatasi in 2 batterie di 15 giri e una finale di 35 giri, \u00e8 stata vinta dall'inglese Reg Parnell su Ferrari 375 dopo la sospensione della finale al sesto giro a causa delle avverse condizioni meteorologiche."}
{"id": "3989950", "revid": "729019", "url": "https://it.wikipedia.org/wiki?curid=3989950", "title": "Beretta M31", "text": "La Beretta Brevetto 1915-1919 Modello 1931 o Beretta Modello 1931 \u00e8 una pistola semiautomatica italiana realizzata tra le due guerre mondiali ed adottata dalla Regia Marina e dalle milizie Stradale e Forestale della MVSN.\nStoria.\nCome indica il nome, l'arma \u00e8 l'ulteriore evoluzione delle Brevetto 1915-1919 (dette anche Beretta M22, passando per la M23 e porter\u00e0 alla mitica Modello 34).\nIl M23 in calibro 9 \u00d7 19 mm Glisenti, proposto nel 1923 alle Regie Forze Armate per sostituire la Beretta M15, non trov\u00f2 il successo sperato. Agli inizi degli anni '30 tuttavia, la necessit\u00e0 di una nuova pistola semiautomatica era ormai sentita dalle forze armate e di polizia.\nLa Beretta nel 1930 inizi\u00f2 a studiare tali esigenze con le Direzioni Logistiche Militari (Stabilimento Militare Armi Leggere (SMAL) di Terni, Centro Studi Armi portatili del Regio Esercito, Centro Studi ed Esperienze Regia Marina) e con le forze di polizia. Il nuovo modello di pistola fu presentato nel 1931.\nL'arma fu ordinata in 3300 esemplari dalla Regia Marina, mentre alcune centinaia andarono Milizia Stradale ed a quella Forestale della MVSN. La produzione termin\u00f2 nel 1935 a 8000 pezzi tra M31 e la successiva versione M32. .\nTecnica.\nNel progettare quest'arma, Tullio Marengoni riprende le innovazioni introdotte a suo tempo nella M23, cio\u00e8 il cane esterno, (ancora privo della mezza monta, introdotta solo con la M34) ed il disconnettore azionato da una fresatura nel carrello. Per il calibro invece, abbandona il debole 9 \u00d7 19 mm Glisenti in favore del 7,65 \u00d7 17 mm Browning (gi\u00e0 usato dalla M22), calibro che garantiva una riduzione dei pesi e dell'ingombro (giudicati eccessivi nel M23) a tutto vantaggio della controllabilit\u00e0 e della maneggevolezza.\nOltre alle dimensioni inferiori, rispetto alla progenitrice M23, le guancette sono in legno ed l'impugnatura, anche se ancora piuttosto verticale, \u00e8 resa pi\u00f9 ergonomica dall'elsa pi\u00f9 ampia e dalla comparsa sull'estremit\u00e0 anteriore del fondello del carrello del famoso nasello, l'appendice poggia-mignolo che caratterizzer\u00e0 poi la celebre M34. Per quanto riguarda la meccanica, rispetto al M23, la tacca di mira torna ad essere a coda di rondine incastrata sul carrello e non fresata dal pieno; viene eliminato l'ammortizzatore di rinculo dell'otturatore e l'angolo di rotazione della leva di sicura viene portato da 120 a 180 gradi per impedire disinserimenti accidentali, ridisegnando per questo l'apice superiore anteriore della guancetta sinistra.\nAltre versioni.\nBeretta Modello 1932.\nNonostante il nome, la M32 comparve verso la fine del 1933. Pi\u00f9 che un modello definito, le M32 rappresentano una serie di prototipi che congiungono, nella loro evoluzione, il M31 con la M35, tanto che spesso il numero 2 di 1932 risulta ripunzonato sull'1 di carrelli destinati alle Modello 1931 ed addirittura esistono alcuni esemplari tardi nel calibro 9 mm corto della 34.\nRispetto alla 31, le modifiche si limitano alla linea dell'impugnatura, pi\u00f9 arrotondata e comoda, ed all'allargamento del ponticello del grilletto.\nProbabilmente le prime Modello 32 furono consegnate alla Regia Marina, inserite negli ultimi lotti della 31, mentre le ultime, con caratteristiche pi\u00f9 avanzate furono probabilmente consegnate alla Regia Aeronautica insieme alle prime forniture di Beretta M35, versione della Beretta M34 in calibro 7,65 \u00d7 17\u00a0mm."}
{"id": "3989953", "revid": "767487", "url": "https://it.wikipedia.org/wiki?curid=3989953", "title": "Rodion Osljabja", "text": "La maggior parte dei dettagli sulla sua vita col tempo sono diventati leggendari. Secondo una fonte XV secolo, non era un monaco bens\u00ec un boiardo. Combatt\u00e9 nella battaglia del fiume Pyana col grado di \"tysyachnik\" (a cui era assegnato il comando di mille cavalieri), sopravvivendo alla sconfitta. Secondo l'agiografia, Osljabja prese i voti appena prima battaglia di Kulikovo. Suo parente, per altre fonti addirittura il fratello, era il monaco Aleksandr Peresvet, che anch'esso prese parte alla battaglia di Kulikovo perdendo la vita durante i combattimenti. Secondo altri la relazione di parentela tra i due \u00e8 invece solo frutto della tradizione agiografica successiva.\nViene riportato dalla tradizione ufficiale che Osljabja, assieme al figlio Yakov, sopravvisse alla battaglia e, secondo altre fonti, partecip\u00f2 ad una missione diplomatica alla corte dell'imperatore bizantino nel 1398. Secondo altre fonti \u00e8 invece perito in battaglia.\nLe spoglie di Osljabja, assieme a quelle di Peresvet, sono conservate nella chiesa del monastero Simonov a Mosca. In sua memoria nel 1898 fu varata la \"Osljabja\", nave da battaglia classe Peresvet che affond\u00f2 durante la battaglia di Tsushima."}
{"id": "3989955", "revid": "104458", "url": "https://it.wikipedia.org/wiki?curid=3989955", "title": "Schanzenanlage im Kanzlersgrund", "text": ""}
{"id": "3989957", "revid": "104458", "url": "https://it.wikipedia.org/wiki?curid=3989957", "title": "Trampolino Hans Renner", "text": ""}
{"id": "3989959", "revid": "104458", "url": "https://it.wikipedia.org/wiki?curid=3989959", "title": "Hans-Renner-Schanze", "text": ""}
{"id": "3989961", "revid": "104458", "url": "https://it.wikipedia.org/wiki?curid=3989961", "title": "Rennsteigschanze", "text": ""}
{"id": "3989964", "revid": "729019", "url": "https://it.wikipedia.org/wiki?curid=3989964", "title": "Isole Dva Brata", "text": "Le isole Dva Brata (in russo \u041e\u0441\u0442\u0440\u043e\u0432\u0430 \u0414\u0432\u0430 \u0411\u0440\u0430\u0442\u0430, \"ostrova Dva Brata\"; in italiano \"isole dei Due Fratelli\") sono delle isole russe che fanno parte dell'arcipelago dell'imperatrice Eugenia e sono bagnate dal mar del Giappone.\nAmministrativamente appartengono alla citt\u00e0 di Vladivostok, nel Territorio del Litorale, che \u00e8 parte del Circondario federale dell'Estremo Oriente.\nGeografia.\nLe isole sono situate 4\u00a0km a ovest di capo Alekseev (\u043c\u044b\u0441 \u0410\u043b\u0435\u043a\u0441\u0435\u0435\u0432\u0430, \"mys Alekseeva\") sull'isola di Popov, e circa 26\u00a0km a sud-ovest di Vladivostok. Sono bagnate dalle acque del golfo dell'Amur, ovvero la parte occidentale del golfo di Pietro il Grande.\nLe Dva Brata sono tre isolotti principali e alcuni scogli e faraglioni che formano una falce, una \"kosa\" (\u043ao\u0441\u0430 in russo), di ghiaia che si estende da nord a sud per una lunghezza totale di circa 80\u00a0m. Sulla stessa \"kosa\" si trovano due rocce simili a denti.L'isola settentrionale \u00e8 la pi\u00f9 piccola; su quella centrale si trova il punto pi\u00f9 alto (17\u00a0m s.l.m.); quella meridionale \u00e8 bassa, piatta e tondeggiante, ha un diametro di 30\u201340\u00a0m ed \u00e8 alta circa 10\u00a0m.La disposizione degli isolotti crea una piccola baia sul lato occidentale, dove si trova anche una spiaggia sassosa, mentre sul versante orientale pi\u00f9 ripido si trovano scogli, rocce sommerse e un faraglione.La superficie piana dell'isolotto meridionale impedisce alle precipitazioni di defluire velocemente, tanto che sul terreno riesce a crescere della vegetazione erbacea. Le altre isole sono rocciose e spoglie, tranne per poche piante succulente. Sulle Dva Brata nidificano dei gabbiani e occasionalmente sono frequentate dalle foche maculate."}
{"id": "3989966", "revid": "400518", "url": "https://it.wikipedia.org/wiki?curid=3989966", "title": "Philadelphia (cromosoma)", "text": ""}
{"id": "3989968", "revid": "400518", "url": "https://it.wikipedia.org/wiki?curid=3989968", "title": "Cromosoma Filadelfia", "text": ""}
{"id": "3989970", "revid": "538762", "url": "https://it.wikipedia.org/wiki?curid=3989970", "title": "Josef Heumann", "text": "Per gran parte della carriera, prima della riunificazione tedesca (1990), gareggi\u00f2 per la nazionale tedesca occidentale.\nBiografia.\nCarriera nella combinata nordica.\nIn Coppa del Mondo esord\u00ec il 24 febbraio 1984 a Falun, ottenendo il miglior piazzamento in carriera (7\u00b0).\nCarriera nel salto con gli sci.\nIn Coppa del Mondo esord\u00ec il 30 dicembre 1981 a Oberstdorf (74\u00b0) e ottenne il primo podio il 29 gennaio 1989 a Chamonix (3\u00b0).\nIn carriera prese parte a un'edizione dei Giochi olimpici invernali, (31\u00b0 nel trampolino normale, 36\u00b0 nel trampolino lungo, 6\u00b0 nella gara a squadre), a due dei Campionati mondiali (23\u00b0 nel trampolino lungo a Lahti 1989 il miglior piazzamento) e a una dei Mondiali di volo, Vikersund 1990 (18\u00b0)."}
{"id": "3989972", "revid": "599013", "url": "https://it.wikipedia.org/wiki?curid=3989972", "title": "Antonio Ghedini", "text": "Carriera.\nAntonio Ghedini divise la sua carriera di calciatore tra le societ\u00e0 calcio di , e .\nDal 1955 al 1961,con la maglia bianconera dell'allora presidente Cino Del Duca, imprenditore e produttore cinematografico, collezion\u00f2 126 presenze, disputando molte partite insieme al compagno e famoso, Carlo Mazzone.\nNella stagione 1961-62, Ghedini fu acquistato dal , dove divenne uno dei grandi protagonisti del calcio rossonero degli anni 60, ad esempio nella partita (Serie B 62/63: Udinese-Foggia 2-7); larga vittoria conseguita a Udine, ancora oggi ricordata perch\u00e9 i 7 gol Rossoneri li incass\u00f2 un certo Dino Zoff.\nRicoprendo il ruolo di mediano ma anche impiegato in tanti altri ruoli assegnati a lui dall'allenatore Oronzo Pugliese, non a caso gli affidarono il nome di Jolly della squadra , indoss\u00f2 la casacca rossonera per quattro stagioni (78 presenze) (3 presenze anche nelle Coppe europee), contribuendo alla storica prima promozione in serie A, era il campionato 1963-1964. Nella stagione 1965/66, lasci\u00f2 il e venne acquistato dal , societ\u00e0 interessata a lui da tempo, dove con la maglia giallobl\u00f9, continu\u00f2 a progredire la sua carriera calcistica."}
{"id": "3989973", "revid": "1442080", "url": "https://it.wikipedia.org/wiki?curid=3989973", "title": "Ulster Trophy 1951", "text": "L'Ulster Trophy 1951 \u00e8 stata una gara di Formula 1 extra-campionato tenutasi il 2 giugno, 1951 sul Circuito di Dundrod, a Dundrod, in Irlanda del Nord. La corsa \u00e8 stata vinta da Giuseppe Farina su Alfa Romeo 159."}
{"id": "3989974", "revid": "35804", "url": "https://it.wikipedia.org/wiki?curid=3989974", "title": "Coppa del mondo VIVA 2012", "text": "La Coppa del mondo VIVA 2012 (ing. \"VIVA World Cup 2012\"), quinta edizione del torneo, si \u00e8 svolta nel Kurdistan iracheno dal 6 al 9 giugno 2012. Il titolo \u00e8 stato conquistato dalla selezione del paese organizzatore.\nFormato.\nLe squadre partecipanti, nove, il numero pi\u00f9 alto raggiunto rispetto alle precedenti edizioni, sono divise in tre gironi da tre squadre ciascuno. Al termine degli incontri previsti per ciascun girone, si qualificano alla fase a eliminazione diretta (semifinali e finale) le prime classificate e la migliore seconda classificata.\nSquadre partecipanti.\nLa ha ritirato la propria partecipazione al torneo per \"mancanza di presupposti organizzativi\", dopo lo scandalo che ha coinvolto anche Renzo Bossi. La selezione delle ha ritirato la propria partecipazione motivando con la propria opposizione all'affiliazione della nazionale del all'NF-Board, ritenuta dai dirigenti una parte integrante del Regno delle Due Sicilie."}
{"id": "3989975", "revid": "599013", "url": "https://it.wikipedia.org/wiki?curid=3989975", "title": "Kent Johanssen", "text": "Biografia.\nIn Coppa del Mondo esord\u00ec il 5 marzo 1989 a Oslo, subito ottenendo il suo primo podio (3\u00b0).\nIn carriera prese parte a un'edizione dei Campionati mondiali, vincendo una medaglia, e a una dei Mondiali di volo, Tauplitz 1996 (38\u00b0)."}
{"id": "3989980", "revid": "126257", "url": "https://it.wikipedia.org/wiki?curid=3989980", "title": "Vikings Legnano", "text": "I Vikings Legnano sono stati una squadra di football americano delle citt\u00e0 di Bollate e Legnano, comuni della citt\u00e0 metropolitana di Milano, in Lombardia.\nStoria.\nFurono fondati nel 1984 a Bollate e parteciparono ai primi due campionati di Serie B, vincendo il Silverbowl I ai danni dei Gladiatori Roma nel 1985. Dopo la stagione 1985 assorbirono gli Steelmen Legnano e si trasferirono da Bollate a Legnano Nel 1986 giocarono in Serie A, qualificandosi ai playoff con un quarto posto nel girone Nord, ma furono eliminati al primo turno a eliminazione diretta dai Panthers Parma. Al termine della stagione confluirono nei Frogs Busto Arsizio, che in virt\u00f9 della fusione si trasferirono a loro volta a Legnano. "}
{"id": "3989985", "revid": "48909655", "url": "https://it.wikipedia.org/wiki?curid=3989985", "title": "Vikings Bollate", "text": ""}
{"id": "3989986", "revid": "729019", "url": "https://it.wikipedia.org/wiki?curid=3989986", "title": "Brewham", "text": "Brewham \u00e8 un piccolo villaggio e parrocchia nella contea di Somerset. Il fiume Brue divide il villaggio in due, nord e sud. La popolazione del villaggio \u00e8 410 abitanti."}
{"id": "3989988", "revid": "767487", "url": "https://it.wikipedia.org/wiki?curid=3989988", "title": "William Kotzwinkle", "text": "Tra questi \"Doctor Rat\" (1977) \u2013 premiato con il World Fantasy Award \u2013 e l'adattamento letterario di \"E.T. l'extra-terrestre\". Ha vinto anche il National Magazine Award. Kotzwinkle vive con la moglie su un'isola lungo le coste del Maine.\nOpere.\nSono stati tradotti in italiano \"L'uomo del ventilatore\" (Longanesi, 1978), \"La gazzetta di mezzanotte\" (Leonardo, 1992), \"E.T. Il libro del pianeta verde\" (Sperling&amp;Kupfer, 1985), \"L'orso che viene dalla montagna\" (Zero91, 2011), \"E cadde la neve\" (Zero91, 2012)."}
{"id": "3989990", "revid": "633073", "url": "https://it.wikipedia.org/wiki?curid=3989990", "title": "Uropatagio", "text": ""}
{"id": "3989991", "revid": "729019", "url": "https://it.wikipedia.org/wiki?curid=3989991", "title": "Gran Premio d'Olanda 1951", "text": "Il Gran Premio d'Olanda 1951 \u00e8 stata una gara extra-campionato di Formula 1 tenutasi il 23 luglio, 1951 sul Circuito di Zandvoort, a Zandvoort, nei Paesi Bassi. \nLa gara, disputatasi su un totale di 90 giri, \u00e8 stata vinta dal francese Louis Rosier su Talbot-Lago T26C."}
{"id": "3989994", "revid": "1463849", "url": "https://it.wikipedia.org/wiki?curid=3989994", "title": "Villa di Mondeggi", "text": "La Villa di Mondeggi \u00e8 immersa tra vigneti ed oliveti nelle colline a sud di Firenze ed \u00e8 impreziosita da un parco di 160ha che si estende verso est, sud-est posto all'intersezione dei comuni di Bagno a Ripoli, Impruneta e Greve in Chianti. Dal 2014, la villa \u00e8 occupata da un collettivo autorganizzato di cittadini, che rivendica la gestione collettiva delle terre, ispirandosi al concetto dei beni comuni.\nStoria.\nI primi documenti in riferimento alla villa ci sono pervenuti dai monaci vallombrosani e fanno presupporre che la sua edificazione sia databile nel XIV secolo. Prima proprietaria fu la famiglia fiorentina dei Bardi che nel 1427 vendette l'immobile alla famiglia Portinai, la quale nel 1488 lo don\u00f2 allo Spedale di Santa Maria Nuova che a sua volta lo cedette nel 1506. Dai nuovi proprietari pass\u00f2 ai conti Della Gherardesca nel 1538. Nel 1610 fu dotata di un oratorio privato che tuttavia fu autorizzato alle funzioni di culto soltanto quarantacinque anni pi\u00f9 tardi da Papa Alessandro VII. Nel 1704 venne invece eretto un oratorio pubblico nel quale, il primo ufficio si tenne nel 1711. Nel 1862 il conte Ugolino Della Gherardesca commission\u00f2 la ristrutturazione e l'ampliamento dell'edificio agli architetti Angelo Foggi e Vincenzo Buffi e la decorazione degli interni a Olimpio Bandinelli. Dopo altri lavori di minore importanza la famiglia Della Gherardesca vendette la villa nel 1938. Si susseguirono altri due possessori prima che nel 1964 la villa divenisse propriet\u00e0 dell'amministrazione provinciale di Firenze. \nMondeggi Bene Comune.\nFino agli anni 2000, la villa e i 200 ettari che la circondano sono stati gestiti da un'azienda agricola di propriet\u00e0 della provincia di Firenze, Mondeggi-Lapeggi Srl. Nel 2009 la societ\u00e0 \u00e8 stata posta in amministrazione controllata, con un deficit di 600.000 euro. Nel 2012, la provincia ha annunciato che l'intera villa e i terreni agricoli saranno messi in vendita l'anno successivo.\nParallelamente, la crisi del debito italiano ha portato il governo di Mario Monti ad autorizzare la vendita di 320.000 ettari di terreni agricoli pubblici. Per contrastare questa misura, il movimento contadino Genuino Clandestino lancia la campagna Terra Bene Comune. Una delle proposte della campagna \u00e8 quella di occupare le terre pubbliche abbandonate per sviluppare un'agricoltura contadina, agroecologica e autogestita. Nel 2013 il comitato fiorentino di Terra Bene Comune ha individuato nella villa di Mondeggi uno dei possibili luoghi in cui realizzare questo progetto. All'inizio di novembre 2013, nel corso di un incontro di Genuino Clandestino, \u00e8 stata lanciata la campagna \"Mondeggi Bene Bene Comune Fattoria Senza Padroni\", che mira a recuperare l'intera azienda agricola e a convertirla all'agricoltura contadina. Pochi giorni dopo \u00e8 stato creato il comitato \"Verso Mondeggi Bene Comune - Fattoria senza Padroni\", composto da residenti dei comuni limitrofi.\nNello stesso mese, il comitato ha svolto la sua prima azione. Le olive vengono raccolte dagli ulivi abbandonati e l'olio ottenuto viene distribuito gratuitamente. Nel gennaio 2014 \u00e8 stata redatta una Carta dei principi e delle intenti. Gli occupanti dichiarano la loro intenzione di intraprendere un processo di conversione da bene pubblico abbandonato a bene comune.\nNella primavera 2014 \u00e8 stato creato un giardino collettivo. Nel giugno 2014 si organizzano 3 giorni di festa. In questa occasione \u00e8 stata aperta e occupata una delle sei case coloniche presenti sul territorio aziendale. Nel novembre 2014 inizia il progetto MoTA (Mondeggi Terreni Autogestiti), che ha l'obiettivo di assegnare particelle di ulive a coloro che desiderano prendersene cura.\nAll'inizio dell'anno 2014 sono state avviate discussioni con gli enti locali interessati, ma nel maggio 2014 la provincia e il comune di Bagno a Ripoli, nel cui territorio si trova la maggior parte della fattoria, hanno confermato la volont\u00e0 di vendere l'azienda. Nell'ottobre 2014, l'asta \u00e8 fallita per mancanza di acquirenti.\nNel 2017, i mobili e le attrezzature agricole della villa sono stati messi in vendita dalla Citt\u00e0 Metropolitana di Firenze (erede della provincia), come preludio alla vendita della villa e del terreno in un unico lotto.\nSempre nel 2017, gli occupanti redigono una Dichiarazione d'Uso Civico, che funge da base per il dialogo con le amministrazioni (provincia e comune). Secondo l'interpretazione giuridica degli occupanti, questa dichiarazione li rende una \"comunit\u00e0\", una personalit\u00e0 giuridica riconoscibile dalle autorit\u00e0. Questa interpretazione si ispira all'esempio dell'ex-Asilo Filangieri di Napoli.\nL'intera villa e il terreno sono stati messi in vendita nel 2019 ma non hanno trovato un acquirente. Nel 2019 Mondeggi \u00e8 stato rimosso dall'elenco degli immobili in vendita della Citt\u00e0 metropolitana. La metropoli si dichiara aperta alla discussione di opportunit\u00e0 diverse dalla vendita e attende l'elaborazione di una regolamentazione dei beni comuni da parte suo. \nVicende giudiziarie.\nDiciassette occupanti furono denunciati, su iniziativa dell'allora custode di Mondeggi, per occupazione abusiva e furto di acqua ed elettricit\u00e0, e ad essi venne avanzata da parte della Citt\u00e0 Metropolitana una richiesta di risarcimento danni di 94.000 euro. \nIl processo, iniziato ad aprile 2018, si \u00e8 concluso in primo grado l'8 novembre 2019 con l'assoluzione perch\u00e9 \"il fatto non sussiste\". \nDescrizione.\nParco.\nIl grande parco pertinente la villa \u00e8 stato riqualificato nel 2011 per opera della Provincia di Firenze utilizzando fondi resi disponibili dalla Regione Toscana. Oltre al recupero della vegetazione sono stati individuati due percorsi tematici lungo i quali sono disposti dei punti informativi recanti nozioni sulla villa, sul parco e pi\u00f9 in generale sul bosco e gli animali che lo popolano, e sono presenti aree di sosta attrezzate."}
{"id": "3989998", "revid": "339392", "url": "https://it.wikipedia.org/wiki?curid=3989998", "title": "Kodoha", "text": ""}
{"id": "3989999", "revid": "113757", "url": "https://it.wikipedia.org/wiki?curid=3989999", "title": "Mar Gerundo", "text": ""}
{"id": "3990000", "revid": "1427733", "url": "https://it.wikipedia.org/wiki?curid=3990000", "title": "Challenge League (Malta)", "text": "La Challenge League (conosciuta anche come \"BOV Challenge League\" per motivi di sponsorizzazione) \u00e8 la seconda serie del campionato di calcio maltese.\nFormula.\nIl 13 gennaio 2011, l'Associazione calcistica di Malta ha deciso di espandere il campionato a 12 squadre, mentre in precedenza erano 10..\nDalla stagione 2017-18, le regole del campionato prevedevano 14 squadre, che si affrontavano in un girone all'italiana di andata e ritorno. Al termine del campionato le prime due squadre erano promosse direttamente alla Premier League maltese, mentre le ultime due squadre erano retrocesse alla Second Division maltese. In aggiunta, erano previsti due spareggi, uno valevole per la promozione fra la terza classificata e la terzultima della massima serie ed un altro fra la squadra arrivata dodicesima e la terza classificata in Second Division.\nA seguito della riforma dei campionati varata dalla federazione maltese, dal 2020 la divisione ha assunto il nome di \"Challenge League\". Dalla stagione 2021-2022 \u00e8 prevista l'adozione di un formato a 16 squadre, con tre promozioni e quattro retrocessioni."}
{"id": "3990001", "revid": "36426", "url": "https://it.wikipedia.org/wiki?curid=3990001", "title": "Festival dei documentari cinematografici di P\u00e4rnu", "text": "Il Festival dei documentari cinematografici o semplicemente il P\u00e4rnu Film Festival, (in estone P\u00e4rnu FilmiFestival) \u00e8 un festival cinematografico, che si svolge gni anno in estate a P\u00e4rnu, in Estonia.\nStoria e significato.\nVenne istituito nel 1987, ed \u00e8 il pi\u00f9 vecchio festival cinematografico della nazione estone.\nIl significato del Festival \u00e8 quello di supportare la sopravvivenza delle culture degli usi e dei costumi dei popoli. Durante la manifestazione, sono accettati e trattati nelle competizioni del video, solamente film documentari, di elevato livello e qualit\u00e0 artistica, che testimoniano valori culturali in contesti storici o ecologici\nVengono proiettati film di tema antropologico e documentari. La manifestazione si svolge annualmente presso il \"Nuovo Museo d'Arte di Parnu\", ed in altre strutture attigue della citt\u00e0.\nPrincipali soggetti trattati.\nIl festival si svolge ogni anno a luglio.\nUna giuria internazionale premia il miglior film.\nPrecedenti vincitori del Grand Prize - il miglior film del festival.\n2011 - \"Teacher Irena\" di Itamar Chen (Israele); \"Vodka Factory\" di Jerzy Skladkowski (Svezia);\n2010 - \"Steam of Life\" di Joonas Bergh\u00e4ll e Mika Hotakainen (Finlandia);\n2009 - \"Left Behind\" di Fabian Daub e Andreas Gr\u00e4fenstein (Germania);\n2008 - \"Gugara\" di Andrzej Dybczak e Jacek Naglowski (Polonia);\n2007 - \"The seeds\" di Wojsiech Kasperski (Polonia);\n2006 - \"Before flying to the earth\" di Arunas Matelis (Lituania);\n2005 - \"The 3 rooms of melancholia\" di Pirjo Honkasalo (Finlandia);\n2004 - \"Ebba and Torgny\" di Johan Palmgren (Svezia);\n2003 - \"Now you are Hamlet\" di Ulrika Bengts (Finlandia);\n2002 - \"I will not leave you until I die\" di Maciej Adamek (Polonia);\n2001 - \"Kusum\" di Jouko Aaltonen (Finlandia);\n2000 - \"In search of Shangri-La\" di Wen Pu Lin (Cina);\n1999 - \"The Artist's life\" di Lasse Naukkarinen (Finlandia);\n1998 - \"Gaia's children\" di Bente Milton (Danimarca);\n1997 - \"Portal to peace\" di Thomas Stenderup (Danimarca);\n1996 - \"Paradise\" di Sergei Dvortsevoy (Russia);\n1995 - \"Evald's acre\"di Kersti Uibo (Estonia/UK);\n1994 - \"Living on the Agano river\" di Makoto Sato (Giappone);\n1993 - \" Taiga Nomads\" di Heimo Lappalainen (Finlandia);\n1992 - \"A Visit\" di Kari Happonen (Finlandia);\n1991 - \"The allotment garden\" di Lise Roos (Danimarca);\n1990 - \"Song of Harmonics\"di Hugo Zemp (Francia);\n1989 - \"Cross-Streets\" di Ivars Seleckis (Lettonia);\n1988 - \"Vidarosen\" di Jon Jerstad (Norvegia);\n1987 - \"Winter in Ice Camp\" di Asen Balikci (Canada).\nPremio del Popolo estone.\nDal 1999, una differente e separata competizione si tiene anche per i film che sono stati girati dalla televisione estone (Premio del popolo estone)\nI precedenti vincitori del Premio del Popolo Estone.\n2011 - VILLAGE WITHOUT WOMEN di Srdjan Sarenac (Serbia);\n2010 - A GOOD MAN di Safina Uberoi (Australia);\n2009 - FLYING WITH ONE ENGINE di Josuha Weinstein (USA);\n2008 - MOTHER di Antoine Cattin (France) e Pavel Kostomarov (Russia);\n2007 - FIRST LESSON IN PEACE di Yoram Honig (Israele);\n2006 - THE DEVIL'S MINER di Richard Ladkani e Kief Davidson (Germania);\n2005 - DO YOU LOVE ME? di Lars Westman (Svezia);\n2004 - MY FLESH AND BLOOD di Jonathan Karsh (USA);\n2003 - TO BE AND TO HAVE di Nicolas Philibert (Francia);\n2002 - NARROW IS THE GATE di Kersti Uibo (Estonia/UK);\n2001 - CLEANERS AND I di Agn\u00e8s Varda (Francia);\n2000 - GRANDFATHERS AND REVOLUTIONS di Peter Hegedus (Australia);\n1999 - SALTMEN OF TIBET di Ulrike Koch (Svizzera)."}
{"id": "3990002", "revid": "1543377", "url": "https://it.wikipedia.org/wiki?curid=3990002", "title": "Epiblefaron", "text": "L'epiblefaron \u00e8 una malattia congenita bilaterale della palpebra caratterizzata da una plica cutanea orizzontale di tessuto ridondante che provoca una rotazione delle ciglia verso l'interno, anche fino al contatto con la cornea.\nEpidemiologia.\nSi tratta di una condizione molto comune nelle popolazioni asiatiche, specialmente nei soggetti obesi e in quelli provvisti di epicanto.\nEziopatogenesi.\nL'epiblefaron \u00e8 una caratteristica essenzialmente genetica. Tuttavia pu\u00f2 manifestarsi, come complicanza, successivamente a traumi e a interventi chirurgici. \u00c8 stata inoltre descritta nell'oftalmopatia del morbo di Basedow-Graves.\nClinica.\nSi tratta di una condizione solitamente asintomatica, tuttavia il paziente pu\u00f2 riferire una sensazione di corpo estraneo nell'occhio, irritazione ed epifora.\nDiagnosi differenziale.\nTale condizione va in diagnosi differenziale con l'entropion, in cui la palpebra \u00e8 rotata verso l'interno per fenomeni spastici o cicatriziali.\nTrattamento.\nSolitamente non \u00e8 richiesto nessun trattamento, in quanto tende a risolversi spontaneamente con all'et\u00e0 di 6-7 anni. Nel caso di persistenza il trattamento \u00e8 di tipo chirurgico, specialmente nelle condizioni sintomatiche."}
{"id": "3990003", "revid": "104458", "url": "https://it.wikipedia.org/wiki?curid=3990003", "title": "Blue Jeans", "text": ""}
{"id": "3990010", "revid": "486946", "url": "https://it.wikipedia.org/wiki?curid=3990010", "title": "Mastiffs Ivrea", "text": ""}
{"id": "3990011", "revid": "486946", "url": "https://it.wikipedia.org/wiki?curid=3990011", "title": "Raptors Canavese", "text": ""}
{"id": "3990013", "revid": "1226", "url": "https://it.wikipedia.org/wiki?curid=3990013", "title": "Joan Salvat Papasseit", "text": "\u00c8 considerato il nome pi\u00f9 importante del futurismo della lingua catalana e un importante agitatore culturale e promotore della poesia di avant-garde."}
{"id": "3990015", "revid": "287204", "url": "https://it.wikipedia.org/wiki?curid=3990015", "title": "National Amateur League (Malta)", "text": "La National Amateur League Maltese (conosciuta anche come BOV Amateur League per ragioni di sponsorizzazione) \u00e8 la terza ed ultima serie del calcio maltese, dietro la Challenge League.\nFormula.\nLa National Amateur League \u00e8 l'erede delle precedenti \"Second Division\" e \"Third Division\", che fino al 2020 hanno rappresentato rispettivamente il terzo ed il quarto gradino della piramide calcistica maltese.\nAl campionato partecipavano 13 squadre, che si affrontavano in un girone andata/ritorno. Le prime due squadre erano direttamente promosse alla First Division, mentre la terza classificata era ammessa agli spareggi promozione da disputarsi contro la terzultima classificata della divisione superiore (analogamente a quanto avveniva per le altre divisioni del calcio maltese). Simmetricamente, gli ultimi due club venivano direttamente retrocessi nella terza divisione maltese, mentre il terzultimo otteneva il diritto di disputare uno spareggio retrocessione contro la terza classificata in Second Division. Le Squadre si affrontavano in gare di andata e ritorno per un totale di 26 giornate.\nUna nuova formula a 13 squadre \u00e8 stata introdotta il 13 gennaio 2011, mentre il meccanismo degli spareggi ha visto la luce nel 2016.\nA seguito della generale riforma dei campionati, nel 2020 la federazione calcistica di Malta ha deciso di accorpare le precedenti \"Second\" e \"Third Division\" in una unica serie, composta da un numero di squadre variabile e suddivise in tre differenti gironi. \u00c8 stato mantenuto il sistema delle gare andata/ritorno, ma non \u00e8 pi\u00f9 prevista la disputa di spareggi: ad accedere alla categoria superiore sono le prime tre di ogni girone (che si affrontano in un mini-torneo per determinare la vincitrice della divisione) e la vincitrice dei play-off, che si disputano fra la seconda, terza e quarta classificata di ogni girone.\nLa prima edizione della nuova competizione \u00e8 terminata nel marzo 2021 ed ha visto la vittoria del ."}
{"id": "3990017", "revid": "119871928", "url": "https://it.wikipedia.org/wiki?curid=3990017", "title": "Merope (D'Annunzio)", "text": "Merope. Canti della guerra d'oltremare \u00e8 un libro di poesie di Gabriele D'Annunzio. \u00c8 considerato il quarto volume delle \"Laudi del cielo, del mare, della terra e degli eroi\". Il sottotitolo deriva dal fatto che essa \u00e8 principalmente la celebrazione della guerra italo-turca per il possesso della Libia.\nVicende editoriali.\nL'opera fu scritta da d'Annunzio nel 1912 per celebrare l'impresa italiana in Libia, tuttavia una delle dieci canzoni dell'opera: \"Canzoni dei Dardanelli\", fu giudicata di stampo razzista, e dunque censurata, a causa di una violenta invettiva rivolta contro l'Austria-Ungheria a quell'epoca parte come l'Italia della Triplice Alleanza, oltre che contro l'Impero ottomano.\nL'opera fu ripubblicata integralmente nel 1915, nel mezzo della Prima guerra mondiale. Anche in questo periodo l'opera fu giudicata razzista.\nContenuto e temi.\nLe canzoni in terzine celebrano le vicende storiche e semi-leggendarie dell'impresa dell'Italia in Libia nei primi anni del 1900. Cantando ci\u00f2, D'Annunzio, come nei precedenti libri delle \"Laudi\", traccia intermezzi che alludono ad alte imprese italiane compiute nel Medioevo, piangendo ad esempio la caduta di Costantinopoli ad opera dei Turchi, oppure la vicenda della sconfitta di questi a Lepanto.&lt;br&gt;I temi sono puramente di stampo bellico e patriottico, nonch\u00e9 pieni di riferimenti culturali all'epica e all'arte della poesia. Infatti d'Annunzio fa molte allusioni, per quanto riguarda la canzone dei Dardanelli, alle battaglie combattute dalla Grecia contro Troia nell\"'Iliade\"."}
{"id": "3990026", "revid": "729019", "url": "https://it.wikipedia.org/wiki?curid=3990026", "title": "NWA Southern Tag Team Championship", "text": "L'NWA Southern Tag Team Championship (Florida version) \u00e8 stato un titolo difeso nella divisione tag team della federazione Championship Wrestling from Florida, facente parte del territorio della National Wrestling Alliance.\nStoria.\n\u00c8 stato il titolo di coppia pi\u00f9 importante conteso nel territorio della Florida della NWA. Il titolo debutt\u00f2 nel 1960 e venne abbandonato nel 1971.\nAlbo d'oro.\nLe righe con lo sfondo verde indicano un grande spazio temporale tra i due match da essa suddivisi."}
{"id": "3990027", "revid": "298229", "url": "https://it.wikipedia.org/wiki?curid=3990027", "title": "Monastero di Wearmouth", "text": ""}
{"id": "3990029", "revid": "1748167", "url": "https://it.wikipedia.org/wiki?curid=3990029", "title": "Circuito di Pescara 1951", "text": "Il circuito di Pescara 1951 fu una gara di Formula 1 non compresa nel campionato tenutasi il 15 agosto di quell'anno sul circuito di Pescara. Fu vinta dall'argentino Jos\u00e9 Froil\u00e1n Gonz\u00e1lez su Ferrari 375.\nGara.\nResoconto.\nLa corsa vide fin dalle battute iniziali il ritiro di Alberto Ascari a causa di un calo alla pressione dell'olio dopo meno di met\u00e0 giro, mentre il compagno di squadra Luigi Villoresi prese il comando e lo mantenne fino alla sosta per il cambio degli pneumatici alla fine del terzo giro. Ascari, rientrato ai box, sal\u00ec sulla macchina del compagno di squadra ma nella fretta di ripartire trascin\u00f2 il supporto per il rialzo della vettura e dovette subito fermarsi per consentire ai meccanici di rimuoverlo, una volta ripartito il pilota milanese fu comunque nuovamente costretto ad abbandonare la competizione nel corso del quarto giro per la rottura della trasmissione. Il comando della gara viene quindi assunto dall'argentino Gonzalez che port\u00f2 l'unica Ferrari superstite alla vittoria con un vantaggio di pi\u00f9 di sette minuti sul secondo classificato, il francese Louis Rosier su Talbot-Lago T26C. \nIl podio fu completato dal compagno di scuderia di Rosier, l'altro francese Philippe \u00c9tancelin che approfitt\u00f2 di un problema ai freni occorso all'ultimo giro a Louis Chiron per conquistare la terza piazza finale.\nQualifiche.\nResoconto.\nLa pole position fu fatta registrare il sabato da Alberto Ascari su Ferrari 375, la differenza di quasi sette secondi con la pole di Juan Manuel Fangio dell'anno precedente \u00e8 spiegata dall'aggiunta nel 1951 di due nuove varianti poste sui due lunghissimi rettilinei che caratterizzavano il circuito abruzzese; tali \"chicane\" furono richieste espressamente da uno dei produttori di pneumatici per ridurre la velocit\u00e0 massima e garantire cos\u00ec una maggiore sicurezza sulla tenuta delle gomme."}
{"id": "3990031", "revid": "767487", "url": "https://it.wikipedia.org/wiki?curid=3990031", "title": "Detective Conan - L'undicesimo attaccante", "text": ", conosciuto anche con il titolo internazionale \"Detective Conan: The Eleventh Striker\", \u00e8 un film d'animazione del 2012 diretto da K\u014dbun Shizuno.\nSi tratta del sedicesimo film della serie anime \"Detective Conan\", uscito in Giappone il 14 aprile 2012.\n\u00c8 stato prodotto in collaborazione con la J1 League per il suo diciannovesimo anniversario. Il rumore della folla proviene da una registrazione di quello allo stadio di Fuji Xerox per la Supercoppa del Giappone del 3 marzo 2012.\nTrama.\nAgasa, Kogoro, Ran e Sonoko accompagnano Conan, Ai e i Detective Boys a un allenamento di calcio assieme ad alcuni professionisti. Kogoro conosce il presidente di una squadra giovanile, il quale gli racconta della tragica morte del figlioletto. Dopo qualche giorno, all'agenzia investigativa Mori, arriva la telefonata anonima di un attentatore che lancia un allarme bomba e lascia un messaggio in codice, grazie al quale sar\u00e0 possibile evitare altre esplosioni. La polizia cerca di risolvere l'enigma lasciato dal malvivente, ma le errate intuizioni di Kogoro non sono d'aiuto.\nRan contatta Shinichi e gli rivela il contenuto del messaggio. Conan capisce che la bomba si trova nello stadio dove si sta svolgendo la partita tra i Tokyo Spirits e il Gamba Osaka, a cui sta assistendo insieme ai Detective Boys, Ai ed Agasa. Il ragazzo scopre che le cariche esplosive sono state installate sulla struttura del tabellone segnapunti in modo che, cadendo sulla folla sottostante, causi una strage. Conan riesce a disattivare quasi tutte le bombe, facendo nel frattempo evacuare lo stadio, dopo aver avvertito la polizia con la voce di Shinichi Kudo. Analizzando l'accaduto, Kogoro e la polizia riescono a circoscrivere il numero dei sospettati a cinque.\nSato e Takagi interrogano un ex calciatore, ma egli riesce a dimostrare di non avere alcun motivo per nutrire rancore nei confronti della squadra dei Tokyo Spirits. Nel frattempo, all'agenzia investigativa arriva un nuovo messaggio, che minaccia la morte di molte pi\u00f9 persone. Secondo la polizia l'attentato avverr\u00e0 all'arena concerti, perch\u00e9 ha una capienza maggiore rispetto a quella di uno stadio. Conan, per\u00f2, non \u00e8 d'accordo perch\u00e9, nello stesso giorno del concerto, ci sar\u00e0 un nuovo evento sportivo che coinvolger\u00e0 dieci stadi contemporaneamente. Azusa entra all'agenzia investigativa per avvisare Kogoro di avere ricevuto una telefonata anonima che avvertiva della presenza di un messaggio in una cabina telefonica accanto al Caff\u00e8 Poirot. Il nuovo messaggio conferma la presenza degli ordigni negli stadi. L'attentatore ordina alla polizia di non fare evacuare le strutture, di fare indossare agli attaccanti un polsino rosso e di dare indicazioni ad allenatori e giocatori. Tuttavia il messaggio non rivela quali azioni debbano eseguire gli attaccanti per evitare il disastro.\nAnalizzando il foglio Conan riesce ad intuire che l'attentatore vuole che i giocatori colpiscano il centro della traversa in ognuno dei dieci stadi. Gli attaccanti di tutte le squadre accettano di provare a salvare la vita dei loro tifosi. Nel frattempo Shiratori scopre che l'attentatore potrebbe essere l'uomo che aveva parlato del figlio defunto a Kogoro. Quando il ragazzino stava per morire Kogoro e alcuni tifosi di calcio avevano ostacolato per errore il passaggio dell'ambulanza. Shiratori spiega che il malinteso si era creato perch\u00e9 il detective stava attendendo un'ambulanza per un anziano che si era sentito male accanto a lui e pensava che il mezzo dove si trovava il bambino fosse destinato al suo assistito. Il padre del ragazzo dichiara di avere provato parecchio risentimento nei confronti di Kogoro, ma di non avere nulla a che fare con gli attentati.\nOsservando le fotografie presenti nell'abitazione dell'uomo Conan riesce ad intuire l'identit\u00e0 del misterioso attentatore e contatta Agasa per farsi condurre in auto nell'undicesimo stadio. Qui il giovane detective, grazie anche all'aiuto di Ai e dei Detective Boys, riesce a disinnescare gli ultimi ordigni con i quali il colpevole voleva suicidarsi.\nColonna sonora.\nLa sigla finale \u00e8 , degli Ikimono Gakari.\nDistribuzione.\nEdizione italiana.\nIn Italia il film non \u00e8 uscito nei cinema ma \u00e8 stato trasmesso in prima TV mondiale (neppure in Giappone era ancora andato in onda in televisione) il 28 gennaio 2013 sul canale Super! della De Agostini, diventando il primo prodotto relativo a \"Detective Conan\" ad andare in onda in Italia su una rete non edita da Mediaset: Super! inizi\u00f2 infatti a trasmettere la serie televisiva quattro mesi dopo, il 27 maggio 2013, con l'episodio 594 (543 secondo la numerazione originale). Dopo la trasmissione intera, Super! ha trasmesso anche una versione divisa in cinque parti da venti minuti circa, dal 29 gennaio al 4 febbraio 2013. Il film \u00e8 stato poi pubblicato in Blu-ray Disc e DVD da Cecchi Gori il 7 novembre 2013.\nLa versione italiana di questo film mantiene l'introduzione che riassume l'inizio della storia del manga, presente in ogni film seppur con qualche differenza, e come l'originale non ha sigla iniziale ma un epilogo dopo la sigla finale.\nSia in televisione che nel DVD e nel Blu-ray \u00e8 stato mantenuto soltanto l'inizio della sigla finale, in televisione con i titoli relativi al doppiaggio italiano e in pi\u00f9 quelli internazionali in inglese che scorrono dal basso verso l'alto, mentre nel DVD e nel Blu-ray vi sono solo i titoli relativi al doppiaggio italiano in una schermata. La versione divisa in parti utilizza come sigla iniziale di ogni episodio (tranne il primo, che inizia come la versione intera) una parte dell'introduzione con la schermata del titolo, e come sigla finale di ogni episodio sempre l'inizio della sigla finale originale usato anche nella versione intera, con gli stessi titoli della versione intera televisiva.\nIl doppiaggio italiano \u00e8 sempre lo stesso, e non ha censure nei dialoghi. Vi \u00e8 per\u00f2 una differenza tra la versione televisiva e quella dei DVD e Blu-ray: in quest'ultima \u00e8 stata alterata la voce del colpevole per rendere pi\u00f9 difficile identificarlo.\nIn televisione, sia nella trasmissione intera che in quella divisa in parti, sono state eliminate a scopo di censura alcune scene in cui si vede colare il sangue e una scena in cui Shiratori afferma che un bambino \u00e8 morto in ambulanza, dopo aver detto a Kogoro che tale bambino aveva avuto un malore allo stadio. Inoltre, \u00e8 stato cambiato il colore del sangue in altre scene. Nel DVD e nel Blu-ray sono state reintegrate le scene tagliate, doppiate in italiano, e non vi sono le censure sul sangue.\nEdizioni home video.\nGiappone.\nIn Giappone il film \u00e8 stato pubblicato da Being in DVD e Blu-ray Disc, entrambi usciti il 21 novembre 2012. Sia in DVD che in Blu-ray Disc il film \u00e8 stato pubblicato in due versioni: una a disco singolo e un'edizione limitata in due dischi detta che contiene anche il \"Bonus File\" fra i contenuti del secondo disco. Il secondo disco dell'edizione in Blu-ray Disc \u00e8 comunque un DVD.\nItalia.\nIn Italia il film \u00e8 stato pubblicato in DVD e Blu-ray Disc da Cecchi Gori, entrambi usciti il 7 novembre 2013, con le differenze di cui sopra rispetto alla versione televisiva. Esiste una sola versione sia del DVD che del Blu-ray Disc, a disco singolo e senza il \"Bonus File\". Sia il DVD che il Blu-ray Disc hanno l'audio in italiano e quello in giapponese, e i sottotitoli in italiano. Nel DVD entrambe le tracce audio sono disponibili in Dolby Digital 5.1 o 2.0, nel Blu-ray Disc in DTS-HD High Res Audio.\nAccoglienza.\nIncassi.\nIl film ha incassato 3 miliardi e 290 milioni di yen, classificandosi al nono posto dei film giapponesi con il maggior incasso in patria nel 2012.\nVersione a fumetti.\nCon i fotogrammi del film \u00e8 stato prodotto un anime comic in due volumi dal titolo . La \u00e8 stata pubblicata da Shogakukan il 16 novembre 2012 (ISBN 978-4-09-124106-1), la il 18 dicembre dello stesso anno (ISBN 978-4-09-124107-8)."}
{"id": "3990033", "revid": "92723", "url": "https://it.wikipedia.org/wiki?curid=3990033", "title": "Cattedrale di Concepci\u00f3n", "text": "La cattedrale di Concepci\u00f3n (in spagnolo Catedral de Concepci\u00f3n) \u00e8 una cattedrale cattolica dell'arcidiocesi di Concepci\u00f3n. La sua sede \u00e8 situata a Concepci\u00f3n.\nLa costruzione della cattedrale ebbe inizio nel 1940 e si concluse nel 1964. La cattedrale, progettata dagli architetti Ram\u00f3n Venegas, Carlos Casanueva Baluca e Fernando Urrejola Arrau, fu costruita in stile razionalista ispirato al romanico ed ha un'altezza di 22 metri."}
{"id": "3990042", "revid": "1305772", "url": "https://it.wikipedia.org/wiki?curid=3990042", "title": "Hose", "text": ""}
{"id": "3990043", "revid": "88252827", "url": "https://it.wikipedia.org/wiki?curid=3990043", "title": "Cos\u00ec quasi per gioco", "text": "Cos\u00ec quasi per gioco \u00e8 il primo album della cantante napoletana Ida Rendano, pubblicato nel 1990."}
{"id": "3990044", "revid": "164044", "url": "https://it.wikipedia.org/wiki?curid=3990044", "title": "Fair Play ligaen 2009", "text": ""}
{"id": "3990046", "revid": "729019", "url": "https://it.wikipedia.org/wiki?curid=3990046", "title": "NWA World Six-Man Tag Team Championship", "text": "L'NWA World Six-Man Tag Team Championship \u00e8 stato un titolo della divisione tag team difeso nelle federazioni NWA Chicago (1955-1974), NWA Mid-America (1974-1981), Jim Crockett Promotions (1984-1989) e NWA 2000 (1998) che nel corso degli anni fecero parte del territorio della National Wrestling Alliance.\nStoria.\nIl titolo fu creato nella primavera del 1955 con il nome NWA Three-Man Tag Team Championship dalla \"NWA Chicago\". \nNel 1974 pass\u00f2 alla \"NWA Mid-America\" ed ebbe il cambio del nome in NWA Six-Man Tag Team Championship prima di chiudere nel 1981. \nNel 1984 la Jim Crockett Promotions rivitalizz\u00f2 il titolo dandogli il nome attuale ed utilizzarlo fino al 1989. \nIl titolo ebbe ancora una breve vita nel 1998 quando la NWA 2000 lo utilizz\u00f2 per un solo match prima di ritirarlo ed abbandonarlo verso la fine dello stesso anno.\nAlbo d'oro.\nLe righe verdi indicano che non \u00e8 nota la storia del titolo in quel periodo."}
{"id": "3990047", "revid": "773636", "url": "https://it.wikipedia.org/wiki?curid=3990047", "title": "Wuhletal (metropolitana di Berlino)", "text": ""}
{"id": "3990049", "revid": "1337338", "url": "https://it.wikipedia.org/wiki?curid=3990049", "title": "Giocheremo ancora insieme", "text": "Giocheremo ancora insieme \u00e8 il secondo album della cantante napoletana Ida Rendano, pubblicato nel 1992."}
{"id": "3990058", "revid": "33921", "url": "https://it.wikipedia.org/wiki?curid=3990058", "title": "Ed Catmull", "text": ""}
{"id": "3990068", "revid": "1573940", "url": "https://it.wikipedia.org/wiki?curid=3990068", "title": "Diversidoris crocea", "text": "Diversidoris crocea () \u00e8 un mollusco nudibranchio della famiglia Chromodorididae.\nDescrizione.\nIl corpo \u00e8 interamente di colore giallo, con bordo del mantello di colore bianco e, sulla parte pi\u00f9 esterna, arancio.\nDistribuzione e habitat.\nLa specie \u00e8 segnalata nell'oceano Pacifico occidentale, dal Queensland alle Isole Salomone."}
{"id": "3990069", "revid": "834", "url": "https://it.wikipedia.org/wiki?curid=3990069", "title": "The Cry of the Icemark", "text": ""}
{"id": "3990073", "revid": "110157", "url": "https://it.wikipedia.org/wiki?curid=3990073", "title": "Dearest", "text": "Dearest \u00e8 un brano musicale della cantante giapponese Ayumi Hamasaki, pubblicato come suo ventiquattresimo singolo il 27 settembre 2001. Il brano \u00e8 stato utilizzato come terza sigla di chiusura della serie televisiva anime \"InuYasha\" ed \u00e8 stato inserito nella colonna sonora \"Best of InuYasha\". Il singolo \u00e8 arrivato alla prima posizione della classifica Oricon dei singoli pi\u00f9 venduti in Giappone ed ha venduto 750.420 copie. Il brano ha vinto il Japan Record Award.\nTracce.\nTesti e musiche di Ayumi Hamasaki e D\u30fbA\u30fbI.\nDurata totale: 59:27"}
{"id": "3990076", "revid": "1573940", "url": "https://it.wikipedia.org/wiki?curid=3990076", "title": "Verconia protea", "text": "Verconia protea () \u00e8 un mollusco nudibranchio della famiglia Chromodorididae."}
{"id": "3990080", "revid": "1573940", "url": "https://it.wikipedia.org/wiki?curid=3990080", "title": "Verconia romeri", "text": "Verconia romeri () \u00e8 un mollusco nudibranchio della famiglia Chromodorididae.\nDescrizione.\nCorpo di colore rosa-arancio, mantello bordato in bianco. Sul mantello sono presenti piccole macchie di colore rosa pi\u00f9 scuro e punti bianchi. Rinofori di colore rosa scuro, bianco alla base, ciuffo branchiale di colore bianco, con linee rosa scuro."}
{"id": "3990081", "revid": "2203838", "url": "https://it.wikipedia.org/wiki?curid=3990081", "title": "Robert Recorde", "text": "Il primo ad avere utilizzato, nel testo \"The Whetstone of Witte\" del 1557, il segno grafico = (uguale); fino ad allora doveva essere utilizzata la frase \"uguale a\".\nBiografia.\nMembro di una famiglia rispettabile della cittadina gallese di Tenby, studi\u00f2 medicina all'Universit\u00e0 di Oxford e successivamente all'Universit\u00e0 di Cambridge dove si laure\u00f2 nel 1545.\nA Londra ebbe incarichi dai regnanti tra cui anche presso la zecca.\nPubblic\u00f2 diversi saggi di matematica."}
{"id": "3990084", "revid": "110157", "url": "https://it.wikipedia.org/wiki?curid=3990084", "title": "Unite!", "text": "Unite! \u00e8 un brano musicale della cantante giapponese Ayumi Hamasaki, pubblicato come suo ventitreesimo singolo l'11 luglio 2001. \"Unite!\" \u00e8 anche il sesto singolo della cantante sul mercato tedesco, dove \u00e8 stato pubblicato il 18 ottobre 2004. Il singolo \u00e8 arrivato alla prima posizione della classifica Oricon dei singoli pi\u00f9 venduti in Giappone ed ha venduto 571.110 copie.\nTracce.\nTesti e musiche di Ayumi Hamasaki.\nDurata totale: 58:29"}
{"id": "3990085", "revid": "110157", "url": "https://it.wikipedia.org/wiki?curid=3990085", "title": "Kypello Kyprou 1976-1977", "text": "La Kypello Kyprou 1976-1977 fu la 35\u00aa edizione della coppa nazionale cipriota. Vide la vittoria finale dell'Olympiakos Nicosia, che cos\u00ec conquist\u00f2 il suo primo titolo.\nFormula.\nLe squadre partecipanti furono 42; erano previsti sei turni: un preliminare, un primo turno, ottavi, quarti, semifinali e finale tutti di sola andata, con eventuale ripetizione in caso di pareggio. La finale fu giocata il 12 giugno 1977 allo Stadio GSP."}
{"id": "3990087", "revid": "1573940", "url": "https://it.wikipedia.org/wiki?curid=3990087", "title": "Ardeadoris angustolutea", "text": "Ardeadoris angustolutea () \u00e8 un mollusco nudibranchio della famiglia Chromodorididae.\nDescrizione.\nMantello traslucido, chiaro, con una chiazza quasi bianca nella zona centrale. Il bordo del mantello \u00e8 giallo e poi, all'esterno, bianco. Branchie e rinofori con linee marroni sui bordi.\nDistribuzione e habitat.\nOceano Indo-Pacifico, dalla Grande Barriera Corallina al Queensland, filippine, Thailandia, Isole Marshall."}
{"id": "3990094", "revid": "1833487", "url": "https://it.wikipedia.org/wiki?curid=3990094", "title": "Lazzaro", "text": ""}
{"id": "3990095", "revid": "767487", "url": "https://it.wikipedia.org/wiki?curid=3990095", "title": "Paolo De Filippi", "text": "Biografia.\nFiglio di Antonio e Maria Elisabetta Bernardi, di lui si hanno scarse informazioni biografiche e anche le tele attribuite con sicurezza sono pochissime.\n\u00c8 citato, con notevole ammirazione, nell'epistolario di Pietro Paoletti e Antonio Tessari. Flaminio Sergnano lo loda per un \"finto altare\" dipinto su una parete della chiesa di Santa Maria Nova a Belluno. Florio Miari ne ricorda una pala per la chiesa di Santi Gervasio e Protasio (oggi perduta). Andrea Corna attesta un suo quadro nella collezione Sch\u00fctz di Vienna. Per Luigi Alpago Novello lavor\u00f2 anche come incisore, ma di questa attivit\u00e0 non restano testimonianze.\nSi conserva per\u00f2 un gran numero di disegni firmati presso il Museo civico di Belluno, che dimostrano come il De Filippi fosse un buon artista, con un elevato livello culturale e stilistico. In aggiunta, nello stesso museo si trovano diversi disegni acquarellati, i quali lo legano al paesaggismo di Marco Ricci. Sulla base di tutto ci\u00f2, Mauro Lucco gli assegna anche una tela con \"L'uccisione della serpe\".\nFu maestro di Giovanni De Min e, probabilmente, di Girolamo Moech. Dalla moglie Francesca Valle, sposata nel 1792, ebbe Giuseppe, pittore teatrale di cui non si hanno notizie."}
{"id": "3990099", "revid": "48917398", "url": "https://it.wikipedia.org/wiki?curid=3990099", "title": "Balin e Balan", "text": ""}
{"id": "3990100", "revid": "1494169", "url": "https://it.wikipedia.org/wiki?curid=3990100", "title": "Huhn", "text": ""}
{"id": "3990102", "revid": "478133", "url": "https://it.wikipedia.org/wiki?curid=3990102", "title": "One Shot '90 Volume 1", "text": "Le migliori canzoni degli anni '90 in questo album della collana One Shot dalla Universal Music."}
{"id": "3990112", "revid": "1543377", "url": "https://it.wikipedia.org/wiki?curid=3990112", "title": "Deep River (Utada Hikaru)", "text": "Deep River \u00e8 il terzo album in studio in lingua giapponese (il quarto in totale) della cantante j-pop Hikaru Utada, pubblicato il 19 giugno 2002. L'album ha venduto oltre 2,35 milioni di copie nella sua prima settimana di pubblicazione, debuttando al primo posto della classifica settimanale Oricon, e diventando l'album pi\u00f9 venduto in Giappone dell'anno. Inoltre, secondo l'IFPI, l'album \u00e8 alla diciottesima posizione della classifica dei cinquanta album pi\u00f9 venduti nel mondo nel 2002. Ricopre invece l'ottava posizione nella classifica degli album pi\u00f9 venduti nella storia del Giappone."}
{"id": "3990113", "revid": "738436", "url": "https://it.wikipedia.org/wiki?curid=3990113", "title": "Hitbonenut", "text": ""}
{"id": "3990114", "revid": "228587", "url": "https://it.wikipedia.org/wiki?curid=3990114", "title": "Balam", "text": ""}
{"id": "3990115", "revid": "767487", "url": "https://it.wikipedia.org/wiki?curid=3990115", "title": "Balama", "text": "Balama \u00e8 un centro abitato del Mozambico situato nella provincia di Cabo Delgado ed \u00e8 capoluogo dell'omonimo distretto; conta 75.337 abitanti (stima 2012)."}
{"id": "3990117", "revid": "287204", "url": "https://it.wikipedia.org/wiki?curid=3990117", "title": "Campionati austriaci di sci alpino 2008", "text": "I Campionati austriaci di sci alpino 2008 si sono svolti a Haus tra il 26 marzo e il 1\u00ba aprile. Il programma ha incluso gare di discesa libera, supergigante, slalom gigante, slalom speciale e combinata, tutte sia maschili sia femminili.\nTrattandosi di competizioni valide anche ai fini del punteggio FIS, vi hanno partecipato anche sciatori di altre federazioni, senza che questo consentisse loro di concorrere al titolo nazionale austriaco.\nRisultati.\nUomini.\nDiscesa libera.\nData: 27 marzo\nPista: Krummholz\nPartenza: 1\u00a0340\u00a0m\u00a0s.l.m.\nArrivo: 740\u00a0m\u00a0s.l.m.\nLunghezza: 2\u00a0250\u00a0m\nDislivello: 600\u00a0m\nSupergigante.\nData: 28 marzo\nPista: Krummholz\nPartenza: 1\u00a0340\u00a0m\u00a0s.l.m.\nArrivo: 885\u00a0m\u00a0s.l.m.\nDislivello: 455\u00a0m\nSlalom gigante.\nData: 29 marzo\nPista: Krummholz\nPartenza: 1\u00a0340\u00a0m\u00a0s.l.m.\nArrivo: 1\u00a0020\u00a0m\u00a0s.l.m.\nDislivello: 320\u00a0m\nSlalom speciale.\nData: 30 marzo\nPista: Krummholz\nPartenza: 945\u00a0m\u00a0s.l.m.\nArrivo: 740\u00a0m\u00a0s.l.m.\nDislivello: 205\u00a0m\nCombinata.\nData: 27-30 marzo\nClassifica stilata attraverso i piazzamenti ottenutiin discesa libera, slalom gigante e slalom speciale\nDonne.\nDiscesa libera.\nData: 27 marzo\nPista: Krummholz\nPartenza: 1\u00a0340\u00a0m\u00a0s.l.m.\nArrivo: 740\u00a0m\u00a0s.l.m.\nLunghezza: 2\u00a0250\u00a0m\nDislivello: 600\u00a0m\nSupergigante.\nData: 28 marzo\nPista: Krummholz\nPartenza: 1\u00a0340\u00a0m\u00a0s.l.m.\nArrivo: 885\u00a0m\u00a0s.l.m.\nDislivello: 455\u00a0m\nSlalom gigante.\nData: 31 marzo\nPista: Krummholz\nPartenza: 1\u00a0340\u00a0m\u00a0s.l.m.\nArrivo: 1\u00a0020\u00a0m\u00a0s.l.m.\nDislivello: 320\u00a0m\nSlalom speciale.\nData: 1\u00ba aprile\nPista: Krummholz\nPartenza: 1\u00a0170\u00a0m\u00a0s.l.m.\nArrivo: 1\u00a0020\u00a0m\u00a0s.l.m.\nDislivello: 150\u00a0m\nCombinata.\nData: 27 marzo-1\u00ba aprile\nClassifica stilata attraverso i piazzamenti ottenutiin discesa libera, slalom gigante e slalom speciale"}
{"id": "3990131", "revid": "1573940", "url": "https://it.wikipedia.org/wiki?curid=3990131", "title": "Diversidoris flava", "text": "Diversidoris flava () \u00e8 un mollusco nudibranchio della famiglia Chromodorididae.\nDescrizione.\nCorpo interamente di colore giallo, incluse le branchie e i rinofori. Una linea rosso-arancio, a tratti pi\u00f9 spessa, corre lungo tutto il bordo del mantello. Fino a 15 millimetri di lunghezza.\nDistribuzione e habitat.\nLa specie ha un areale indo-pacifico."}
{"id": "3990132", "revid": "228587", "url": "https://it.wikipedia.org/wiki?curid=3990132", "title": "Qualificazioni al campionato mondiale di calcio 2014 - CONCACAF - Terza fase, gruppo B", "text": ""}
{"id": "3990135", "revid": "767487", "url": "https://it.wikipedia.org/wiki?curid=3990135", "title": "Jonas Heymans", "text": "Carriera.\nClub.\nJonas inizia la sua carriera da calciatore nel 2010, quando viene acquistato dallo Standaard Wetteren per militare in prima squadra. Debutta tra i professionisti il 25 agosto in occasione del match di campionato con il Brussels. Esattamente un mese pi\u00f9 tardi ottiene la sua prima ammonizione in carriera, durante la partita di campionato con il Tubize. Il 7 gennaio 2012, alla sua seconda stagione con la maglia gialloverde, subisce la sua prima espulsione in carriera durante il match di campionato con il Tubize.\nNazionale.\nDal 2011 milita nell'Under-19."}
{"id": "3990136", "revid": "1573940", "url": "https://it.wikipedia.org/wiki?curid=3990136", "title": "Verconia norba", "text": "Verconia norba () \u00e8 un mollusco nudibranchio della famiglia Chromodorididae.\nDescrizione.\nColore del mantello variabile da viola-rosso fino a rosa-arancio. Il bordo del mantello \u00e8 caratterizzato da una spessa banda bianca con alcune zone rosa-viola a chiazze. Nella parte centrale del mantello si trova una chiazza bianca, di larghezza irregolare. Ciuffo branchiale e rinofori sono di colore rosso-arancio.\nDistribuzione e habitat.\nLa specie ha un areale Indo-Pacifico."}
{"id": "3990146", "revid": "4175", "url": "https://it.wikipedia.org/wiki?curid=3990146", "title": "Rugby Parma 2005-2006", "text": ""}
{"id": "3990147", "revid": "4175", "url": "https://it.wikipedia.org/wiki?curid=3990147", "title": "Rugby Parma 2006-2007", "text": ""}
{"id": "3990148", "revid": "4175", "url": "https://it.wikipedia.org/wiki?curid=3990148", "title": "Rugby Parma 2007-2008", "text": ""}
{"id": "3990149", "revid": "404449", "url": "https://it.wikipedia.org/wiki?curid=3990149", "title": "Rugby Parma F.C. 1931 2008-2009", "text": ""}
{"id": "3990150", "revid": "110157", "url": "https://it.wikipedia.org/wiki?curid=3990150", "title": "Torneo di pallacanestro maschile NCAA Division I 1983", "text": "Il Torneo di pallacanestro maschile NCAA Division I 1983 si disput\u00f2 dal 2 marzo al 4 aprile 1983. Si tratt\u00f2 della 45\u00aa edizione del torneo.\nVinsero il titolo i North Carolina State Wolfpack allenati da Jim Valvano, al secondo successo della loro storia. Hakeem Olajuwon degli Houston Cougars venne eletto Most Outstanding Player.\nSquadre.\nLe squadre partecipanti furono 52, suddivise equamente in quattro Regioni: East, Mideast, Midwest, West."}
{"id": "3990153", "revid": "1543377", "url": "https://it.wikipedia.org/wiki?curid=3990153", "title": "TV Typewriter", "text": "Il TV Typewriter fu uno dei primi terminali video capaci di generare un segnale direttamente visualizzabile su un comune televisore domestico. Fu progettato da Don Lancaster, che lo present\u00f2 sul numero di settembre del 1973 della rivista \"Radio-Electronics\", dove apparve in copertina. La rivista conteneva un articolo descrittivo di 6 pagine ma i lettori potevano anche richiedere un manuale di istruzioni per la costruzione del dispositivo di 16 pagine. Il terminale era in grado di gestire 2 pagine di 32 righe di 16 caratteri ciascuna.\nIl TV Typewriter \u00e8 considerato una pietra miliare nella rivoluzione informatica che port\u00f2 successivamente alla realizzazione dei primi micro e personal computer.\nTVT I.\nDon Lancaster era un ingegnere che lavorava presso \"Goodyear Aerospace\" e che aveva progettato un display ad alta risoluzione per uso militare. Pubblicava anche molti articoli su riviste del settore quale \"Popular Electronics\" e \"Radio-Electronics\". Tale display dette a Lancaster l'idea del suo progetto pi\u00f9 importante, il terminale video a basso costo che fu poi noto come TV Typewriter. Per questo terminale Lancaster utilizz\u00f2 logiche TTL e registri a scorrimento come memorie, perch\u00e9 i microprocessori e le memorie RAM erano relativamente recenti ed ancora molto cari. Con i terminali professionali che costavano sui 1.000$, questo kit da 120$ era molto interessante. \"Southwest Technical Products\", che collaborava con Lancaster commercializzando i suoi kit, vendeva le schede a 27$ e gli 8 integrati principali a 49,50$; il resto dei componenti doveva essere acquistato separatamente dall'hobbista.\nSul numero di novembre della rivista gli editori si scusarono per i ritardi nella spedizione dei manuali per la costruzione del TV Typewriter causati dalle migliaia di ordinazioni ricevute dai lettori, fornendo anche l'elenco dei componenti necessari alla costruzione dell'apparecchio affinch\u00e9 i lettori potessero cercarli presso altri fornitori. Don Lancaster rispose anche a una serie di domande dei lettori, dando spunti per ulteriori usi e funzioni aggiuntive del TV Typewriter. Sul numero di dicembre comparve una correzione al manuale di costruzione del TV Typewriter. Entrambe le pubblicazioni furono inserite sulle ristampe del manuale.\nLa compattezza del progetto e la complessa circuiteria fecero del TV Typewriter un'impegnativa sfida per gli hobbisti. Nonostante queste difficolt\u00e0 molte persone riuscirono a costruire l'apparecchio ed a collegarlo ai loro computer basati sul processore Intel 8008. Sul numero di aprile del 1975 della newsletter \"Micro-8\" fu pubblicato un articolo di 6 pagine di modifiche e progetti fatti da utenti per collegare il TV Typewriter ai computer Mark-8 e SCELBI. Il progetto originale del TV Typewriter non includeva un'interfaccia seriale, una connessione per un modem o per un registratore a cassette. Lancaster tratt\u00f2 queste problematiche sul numero di settembre del 1975 di \"Byte\" e nel suo libro \"TV Typewriter Cookbook\". Il progetto di una scheda per implmentare l'interfaccia seriale fu presentato da Roger Smith sul numero di gennaio del 1975 di \"Radio Electronics\".\nTastiere.\nA differenza di quanto avviene oggi, un tempo le tastiere per computer non avevano uno standard comune ed ogni costruttore utilizzava il proprio per cui l'acquisto poteva essere fatto solo dal produttore del proprio computer. Alcuni hobbisti realizzavano delle tastiere ma queste, spesso, usavano una codifica dei tasti diversa da quella ASCII come la codifica Baudot o EBCDIC. Il progetto ed il kit del TV Typewriter illustrati sulla rivista \"Radio-Electronics\" non prevedevano una tastiera ma l'immagine di copertina ritraeva un esemplare con una tastiera che Lancaster aveva realizzato per il numero di febbraio del 1973 della rivista. Questo progetto descriveva la realizzazione di una tastiera a 55 tasti, comprese le loro molle. Molti hobbisti decisero di usare una tastiera modificata per generare i codici ASCII. Il prototipo del TV Typewriter che \u00e8 esposto al \"Computer History Museum\" presenta una tastiera integrata con codifica ASCII realizzata sul progetto che Lancaster pubblic\u00f2 sul numero di febbraio del 1974 di \"Radio-Electronics\". Gli schemi del codificatore ASCII furono inseriti sul manuale di costruzione del TV Typewriter.\nSul numero di aprile del 1974 di \"Popular Electronics\" apparve il kit di una tastiera completa prodotta da Lancaster ed acquistabile presso Southwest Technical Products per 39,50$. La prima versione usava dei semplici integrati RTL per decodificare la matrice dei tasti mentre nelle versioni successive fu utilizzato un chip apposito per la gestione dei tasti.\nTVT II - CT-1024 Terminal.\nIl primo TV Typewriter era difficile da costruire ed alcuni degli integrati usati andarono fuori produzione per cui Southwest Technical Products decise di riprogettare il kit. La nuova versione, denominata \"TV Typewriter II\", fu presentata completa di tutti gli schemi in 6 uscite della rivista \"Radio-Electronics\" pubblicate a partire dal numero di febbraio del 1975.\nL'ingegnere Daniel Meyer di Southwest Technical Products ingaggi\u00f2 Ed Colle, un ingegnere che aveva lavorato presso Datapoint sullo sviluppo dei terminali, per progettare il nuovo TV Typewriter: da quel lavoro nacque il CT-1024 Terminal, capace di generare 16 righe da 32 caratteri l'una. Il CT-1024 utilizzava logiche TTL ed integrava chip di memoria statica 2102. Le schede erano realizzate inserendo molto spazio tra i componenti e con piste molto larghe per facilitare il montaggio anche ai meno esperti. Venivano inoltre offerte diverse schede aggiuntive, tra cui l'interfaccia seriale. La tastiera era basata sul progetto di Lancaster mentre il resto del terminale era frutto di Ed Colle.\nIl progetto fu terminato alla fine del 1974 ed i kit furono disponibili a partire dal mese di dicembre. Il primo annuncio riguardante il CT-1024 apparve sul numero di gennaio del 1975 di \"Popular Electronics\" alla pagina 32, proprio prima di quella su cui iniziava l'articolo sull'Altair 8800, compreso tra le pagine 33 e 38. Il CT-1024 riscosse un ottimo successo grazie al fatto che il kit completo costava solo 275$. Nel 1977 il CT-1024 fu sostituito dal CT-64, che offriva, rispetto al modello precedente, lo scorrimento dell'immagine e 64 caratteri per riga, sia maiuscoli che minuscoli.\nTV Typewriter Cookbook.\nFino al 1975 Don Lancaster aveva gi\u00e0 pubblicato pi\u00f9 di 100 articoli su riviste quali \"Popular Electronics\" e \"Radio-Electronics\"; aveva anche scritto nel 1968 un libro sulla progettazione dei circuiti elettronici intitolato \"RTL Cookbook\". La logica RTL era una tecnologia per la realizzazione degli integrati che per\u00f2 stava lentamente venendo soppiantata dalla logica TTL, cos\u00ec nel 1974 Lancaster pubblic\u00f2 il libro \"TTL Cookbook\", stampato per circa 20 anni.\nIl primo TV Typewriter fu progettato in un periodo in cui le RAM erano molto costose. Iniziando a diffondersi, i loro prezzi calarono ed il TV Typewriter divenne ben presto obsoleto. Per questo Lancaster apport\u00f2 diverse migliorie ed aggiornamenti al progetto, pubblicando tutto il nuovo materiale nel 1976 in un libro intitolato \"TV Typewriter Cookbook\", una vera e propria guida per la costruzione di un terminale con video che affrontava, tra gli altri, le problematiche inerenti l'uso delle memorie, il calcolo dei tempi di sincronizzazione, l'uso delle tastiere, la gestione del cursore, l'interfacciamento a porte seriali ed al televisore, la grafica a colori. Questo libro rappresent\u00f2 un valido aiuto non solo per gli hobbisti ma anche per gli addetti ai lavori: il capitolo 7 sull'interfaccia per gestire un registratore a cassette ispir\u00f2 lo standard di immagazzinamento dei dati su nastri che va sotto il nome di Standard Kansas city.\nI circuiti presentati nel libro non si appoggiavano ad un microprocessore ma a logiche TTL. Il seguito di questo libro, \"TV Cheap Video Cookbook\", pubblicato nel 1978, mostrava il TV Typewriter 6 5/8 (TVT 6) che poteva operare insieme ad una CPU MOS 6502 o Motorola 6800, e che era stato progettato espressamente per il microcomputer MOS KIM-1."}
{"id": "3990155", "revid": "729019", "url": "https://it.wikipedia.org/wiki?curid=3990155", "title": "Stazione di Milano Porta Sempione", "text": "La stazione di Milano Porta Sempione fu uno scalo di smistamento della linea Milano-Mortara, posta lungo il tratto compreso tra la vecchia stazione di Milano Centrale e quella di Milano Porta Genova, che inizi\u00f2 a operare dal settembre del 1883 e venne dismesso nel 1931.\nStoria.\nL'impianto fu edificato nel 1884 dalla Societ\u00e0 per le Ferrovie dell'Alta Italia (SFAI) lungo la ferrovia Milano-Mortara, nell'area compresa all'incirca fra le attuali vie Ippolito Nievo e Pallavicino, nella zona occidentale della citt\u00e0, fra il Parco Sempione e la Fiera di Milano.\nLa SFAI ne aveva ordinato la costruzione per far fronte all'incremento del traffico merci su rotaia, essendo ormai divenuto insufficiente il vecchio scalo merci di Porta Garibaldi.\nLa sua costruzione sub\u00ec numerose interruzioni, poich\u00e9 alcuni cittadini erano contrari alla posizione cos\u00ec centrale per uno scalo merci che avrebbe disturbato lo sviluppo urbanistico della seconda met\u00e0 del diciannovesimo secolo a Milano.\nL'inaugurazione avvenne nel settembre del 1883, nonostante i lavori non fossero ancora stati completati.\nCon l'apertura della \"cintura sud\", avvenuta nell'estate del 1891, lo scalo divenne direttamente raggiungibile dai treni provenienti dalle linee per Genova, Bologna e, dal 1904, Venezia, non occorrendo pi\u00f9 il transito presso la vecchia stazione centrale.\nLo scalo, insieme al tratto di linea ferroviaria sul quale si collocava, fu dismesso nel 1931, in occasione dell'apertura del nuovo assetto ferroviario della citt\u00e0.\nL'area su cui sorgeva \u00e8 stata successivamente assorbita dal reticolo viario e in gran parte occupata dal Parco Pallavicino.\nStrutture e impianti.\nIl piazzale dello scalo, di lunghezza pari a 1366 metri, era dotato di quindici binari e di tre cabine di manovra.\nNell'area settentrionale erano presenti un'officina ed una rimessa locomotive, in grado di ospitare trentaquattro mezzi. Quest'ultima era sussidiata da un'altra rimessa che permetteva il ricovero di ulteriori dodici locomotive."}
{"id": "3990159", "revid": "205250", "url": "https://it.wikipedia.org/wiki?curid=3990159", "title": "Fermo Corni", "text": "Per lunghi anni presidente della Camera di Commercio di Modena, ha fondato tra fine '800 e inizio '900 diverse aziende: in particolare nel settore meccanico una fonderia che, al momento della sua morte nel 1934, dava lavoro a 450 dipendenti.\nHa inoltre istituito nel 1921 una scuola per la formazione di tecnici specializzati per la nascente industria meccanica. Da essa sono in seguito nati due istituti autonomi, l'Istituto tecnico industriale Fermo Corni e l'Istituto professionale Fermo Corni, ancora presenti a Modena.\nBiografia.\nGli inizi.\nFermo Corni nacque nel 1853 nei pressi di Ponte Alto da una famiglia di origini contadine quando Modena era ancora ducale.\nConsegu\u00ec il diploma di ragioniere a Reggio Emilia perch\u00e9 all'epoca a Modena le \"Scuole Tecniche di avviamento commerciale\" presenti dal 1864 erano comunali e non potevano di conseguenza rilasciare titoli di studio con valore legale.\nLavor\u00f2 inizialmente in uno stabilimento enologico di Stradella in provincia di Pavia, poi alle dipendenze della Cirio, industria manifatturiera di trasformazione e conservazione di prodotti agricoli. Durante gli anni vissuti a Stradella ebbe modo di apprezzare il contributo che la concimazione produceva sui terreni agricoli aumentandone la fertilit\u00e0. In Lombardia esistevano le prime due fabbriche di perfosfato, insufficienti tuttavia a coprire il fabbisogno nazionale.\nPer questo, rientrato a Modena dopo la nascita nel 1883 del secondogenito Guido Corni, impiant\u00f2 un'attivit\u00e0 di commercio di concimi chimici per l'agricoltura importando dall'Inghilterra un vagone di perfosfato e adoperandosi per convincere gli agrari e i contadini dell'utilit\u00e0 del concime chimico in una terra come quella modenese per la quale ancora nel 1882 l'inchiesta agraria confermava un basso grado di fertilit\u00e0. \nLui stesso decise nel 1884 di aprire una fabbrica di perfosfati minerali a Borgo Panigale nei pressi di Bologna, la \"Ditta Corni, Lasciarfare &amp; C.\", allargando via via la produzione con l'apertura di stabilimenti a Modena, Firenze Rifredi e Vicenza.\nDa questo primo nucleo nacque l\"'Unione italiana consumatori e produttori di concimi e prodotti chimici\"; in seguito Corni cedette alla Montecatini i due stabilimenti di Modena e Bologna.\nLa meccanica.\nA fine '800 Corni era gi\u00e0 un industriale affermato anche se ancora legato al progresso agricolo mediante la chimica.\nCon l'inizio del nuovo secolo cominci\u00f2 ad orientare i propri interessi industriali nel settore meccanico: nell'agosto del 1907 inaugur\u00f2 una fabbrica di ferramenta, \"Fabbrica Modenese Utensileria e Ferramenta Corni Bassani &amp; C.\", nella zona della Sacca a Modena, per la produzione di pedivelle per biciclette, pattini a rotelle, chiavarde per ferrovie. Dopo poco l'impresa cominci\u00f2 a produrre anche serrature e chiavi in serie, ma per la lavorazione fu necessario installare un forno per la fusione della ghisa malleabile.\nNel giro di pochi anni il numero degli operai pass\u00f2 da 50 a 300 e Modena ebbe il monopolio in Italia delle serrature, non essendo presenti altre aziende con tale produzione sul territorio nazionale.\nNel 1910 Fermo Corni viene insignito dell'onorificenza di Cavaliere del lavoro.\nLa fabbrica nel 1921 assunse il nome di \"Fabbrica Italiana Serrature Corni &amp; C.\" con un capitale sociale che arrivava ad un milione di lire suddiviso in azioni da \u00a3.100.\nCarriera pubblica.\nIntanto l'industriale Fermo Corni diventa presidente dal 1901 al 1927 della Camera di Commercio di Modena.\nDurante la prima guerra mondiale (1915 - 1918), in qualit\u00e0 di presidente del Consorzio degli approvvigionamenti, con un'accorta politica alimentare, contrast\u00f2 il fenomeno del mercato nero.\nNel 1917 fa presente al sindaco di Modena, Gambigliani Zoccoli, la necessit\u00e0 di costruire una scuola con aule e laboratori in grado di preparare manodopera specializzata e tecnici qualificati.\nSi avviarono le pratiche per l'istituzione della \"Regia Scuola Operaia Popolare\" che fu ufficialmente inaugurata nel 1921.\nFu presidente dell'Universit\u00e0 Popolare di Modena, tra i fondatori della locale Banca Popolare, e fu patrocinatore di molte iniziative industriali con partecipazioni societarie nel Berrettificio Pavarotti, nella fabbrica di concimi Montecatini, nella fabbrica di cremortartaro \"T.Benassi\" e nella azienda \"Il Truciolo\" di Carpi di cui fu anche vicepresidente.\nRicopr\u00ec cariche pubbliche nella Banca Popolare, nella Banca d'Italia, nella Cassa di Risparmio, fece parte della Giunta di vigilanza dell'Istituto Tecnico per Ragionieri \"J. Barozzi\", fu presidente onorario della \u201cCorale Gioachino Rossini\u201d, fu varie volte consigliere comunale ed insignito del Grande Ufficialato della Corona d'Italia.\nA 81 anni si spense a Napoli, il 12 dicembre 1934, per una caduta accidentale mentre stava per imbarcarsi alla volta di Capri per una vacanza.\nL'opera di Fermo Corni fu continuata prima da suo figlio Guido, poi dagli eredi Ludovico Aggazzotti Cavazza e figli.\nL'economia modenese tra fine '800 e inizio '900, Fermo Corni e le Scuole Corni.\nIl primo Novecento.\nTra la fine dell'Ottocento e gli inizi del Novecento, Modena risentiva delle difficili condizioni politiche ed economiche che caratterizzavano l'Italia di allora. La situazione della popolazione era contrassegnata da scarsissima scolarizzazione e pessime condizioni sanitarie. L'economia modenese camminava molto pigramente. In tutta la provincia modenese povert\u00e0 e indigenza erano una piaga che non si rimarginava mai: la situazione economico e sociale era talmente grave che fece peggiorare le condizioni di vita degli strati pi\u00f9 poveri della popolazione. Infatti, il 60% degli occupati erano agricoltori che dovevano accontentarsi di salari di sussistenza (uno o, raramente, due lire per una dozzina d'ore di lavoro). Andava un po' meglio ad operai ed artigiani che, rispetto ai contadini, lavoravano pi\u00f9 giorni all'anno. Ci\u00f2 caus\u00f2 una grande emigrazione verso i centri abitati in cerca di paghe pi\u00f9 elevate.\nA fine Ottocento la situazione migliora e il territorio modenese si avvia ad una rinascita economica sviluppando commercio, esportazioni di prodotti e manufatti locali sempre pi\u00f9 numerosi con l'ausilio di macchine che sfruttavano vapore ed elettricit\u00e0, ma si trascina dietro tanti squilibri storici: la manodopera \u00e8 cresciuta di numero, e i pochi imprenditori sono restii ad avventurarsi nel mestiere di capitani d'industria e ad impegnarsi in spese ingenti per l'acquisto di macchinari che solo pochi sanno far funzionare. Manca la preparazione professionale e tecnica capace di utilizzare le nuove macchine e si deve ricorrere spesso ad esperti stranieri.\nLa nascita della Scuola Corni.\nIl primo istituto era sorto a Vicenza nel 1878 e consentiva il conseguimento del diploma di perito elettromeccanico. La scuola di Novara era nata nel 1885 per formare maestranze per le arti meccaniche e falegnami modellisti. L'istituto di Fermo preparava meccanici, elettricisti e periti elettrotecnici. L'ultimo, a Biella, nato nel 1911 proseguiva la tradizione che dal 1840 preparava i giovani per le industrie tessili. Bologna poteva vantare la scuola tecnica Aldini di Fisica e Chimica applicata e la Valeriani di disegno, nate entrambe nel 1838 con il preciso intento di sostituire il vecchio apprendistato di bottega. A questo primo tentativo non riuscito, era seguito nel 1878 l'Istituto Aldini-Valeriani per le Arti e i Mestieri con lo scopo di formare giovani operai meccanici, tecnici con professionalit\u00e0 polivalente e ad alta qualificazione. A Modena tali iniziative private ancora non c'erano state e intorno al 1870 la citt\u00e0 era al 43-esimo posto per sviluppo industriale nella graduatoria nazionale.\nModena, quindi, non aveva una struttura industriale vera e propria, mancava di maestranze qualificate e di imprenditori non solo agrari, ma capaci di investire in nuovi settori. Il problema fu per la prima volta evidenziato nel 1917, in pieno periodo bellico, da uno studio della Camera di Commercio che sottolineava quanto fosse importante per la crescita del settore industriale modernizzare le piccole aziende e non incentivare soltanto i settori trainanti dell'agricoltura e zootecnia, capisaldi fino ad allora dell'economia modenese.\nL'industriale Fermo Corni, presidente della Camera di Commercio in quel periodo, fu il primo convinto assertore anche di un altro problema:\nPertanto, per l'avvenire industriale della Provincia occorreva che l'operaio qualificato non si formasse pi\u00f9, come nel passato, solo nella bottega-officina, ma in una scuola adeguata alla riconversione industriale necessaria alla fine della guerra. Modena aveva bisogno non di \"mastri\" di bottega, ma di tecnici preparati. Grazie a questa lungimiranza nel 1921 nasce la \"Regia Scuola Operaia Popolare\", attivata con i contributi degli Enti Locali, dello Stato e delle rendite della \"Fondazione Corni\" costituita appositamente nel 1917.\nIl periodo tra le due guerre.\nLa crisi economica aument\u00f2 nel primo dopoguerra: la chiusura di botteghe artigiane e la fine delle commesse statali contribuirono ad aumentare la disoccupazione tanto che nel 1921 in tutta la provincia c'erano 11.000 disoccupati tra citt\u00e0 e campagna. Negli stessi anni ben 16.000 su 400.000 abitanti del territorio provinciale emigrarono altrove. Il carovita era alle stelle, i prezzi dei generi alimentari erano saliti in media del 500%.\nLa vitalit\u00e0 del settore agricolo, agevolato dalla politica agraria del fascismo, influ\u00ec positivamente sulla produzione di macchine ormai indispensabili per un'agricoltura moderna. Dal 1928 fino allo scoppio della seconda guerra mondiale aument\u00f2 l'uso dei trattori ed arriv\u00f2 nel 1939 in tutta la provincia modenese ad un totale di 1.210 esemplari. \nLa \"OCI Fiat\" (Officina Costruzioni Industriali), specifica per la costruzione di trattori e macchine agricole, impiantata nel 1928 dalla Fiat di Torino su un proiettificio dismesso, la crescente richiesta di trattori, la presenza sul territorio dei diplomati della Regia Scuola Operaia Popolare, fondata nel 1921, misero in moto l'industria meccanica e nel territorio modenese si registr\u00f2 la nascita di tanti laboratori ed opifici.\nDa questi anni in poi la storia di Modena \u00e8 legata a doppio filo alla storia della Scuola Corni: basti pensare che tra gli anni Trenta e Quaranta del '900 a Modena erano gi\u00e0 disponibili lavoratori specializzati pronti a soddisfare le richieste delle nuove industrie che erano sorte, come la \"Fiat Grandi Motori\" (che produceva macchine utensili), la \"Maserati Alfieri\" (macchine utensili, elettrocarri e macchine da corsa), la \"Maserati candele e accumulatori\" (componenti per autoveicoli), la \"Auto avio costruzioni di Enzo Ferrari\" (macchine utensili e motori per aerei), la \"Padana\" (pullman da turismo) e la \"Carrozzeria Orlandi\", la pi\u00f9 antica di tutte. La meccanica affascinava e dava lavoro e alla Scuola Popolare si iscrivevano anche figli di molti contadini.\nLa seconda guerra mondiale.\nAllo scoppio della seconda guerra mondiale le commesse statali potenziarono il settore bellico, consentendo presto una tumultuosa crescita nella produzione tanto che Modena divenne sulla Via Emilia il terzo polo industriale dopo Bologna e Reggio Emilia. La Oci-Fiat ebbe un forte rilancio producendo, invece che trattori, automezzi militari, bombe e lanciafiamme. I tecnici e capiofficina erano giovani provenienti dalle varie botteghe artigiane e dalla Scuola Corni, ma la manodopera non qualificata era costituita ancora da operai edili e da giovani provenienti dai campi, da braccianti, da mezzadri che in questo modo spopolavano le campagne e l'Appennino, dove non sarebbero tornati nemmeno a guerra finita. \nArrivarono, poi, i grandi bombardamenti sulla zona industriale dal 14 febbraio 1944 al 18 aprile 1945, furono pesantemente lesionate molte industrie, e quasi tutte furono costrette all'inattivit\u00e0.\nFinita la guerra, Modena si ritrov\u00f2 in una situazione particolarmente grave: le fabbriche erano distrutte, prive di materie prime e perci\u00f2 ferme, i trasporti erano impossibili, mancavano i viveri e i disoccupati numerosissimi, circa 42.000 nel 1945. \nFu allora che il sindaco Alfeo Corassori fece un appello ai modenesi:"}
{"id": "3990161", "revid": "1543377", "url": "https://it.wikipedia.org/wiki?curid=3990161", "title": "Shiba Inuko-san", "text": " \u00e8 un manga \"yonkoma\" realizzato da Uzu e pubblicato sulla rivista \"Manga Club Original\" della Takeshobo dal novembre 2010 al dicembre 2014. Dal 1\u00ba aprile al 23 settembre 2012 \u00e8 stato trasmesso in Giappone un adattamento animato della serie, realizzato dagli studi Dax International e Hotline e trasmesso da Tokyo MX TV.\nTrama.\nShiba Inuko si comporta come un'apparentemente normale studentessa delle scuole medie, ma la sua amica Chako continua a domandarsi se in realt\u00e0 Shiba Inuko non sia un cane (cosa che tra l'altro appare piuttosto evidente agli spettatori). Tuttavia, pur di non rovinare la loro amicizia, Chako non osa esprimere i propri dubbi ad alta voce, n\u00e9 farne menzione con la diretta interessata.\nMedia.\nManga.\nLa serializzazione del manga \"yonkoma\" \"Shiba Inuko-san\" dell'autore Izu \u00e8 iniziata sul numero di novembre 2010 e terminata in quella di dicembre 2014 della rivista \"Manga Club Original\" pubblicata dalla Takeshobo.\nAnime.\nL'adattamento animato della serie \u00e8 stato trasmesso in Giappone dal 1\u00ba aprile al 23 settembre 2012. La serie \u00e8 realizzata dallo studio Dax International/Hotline e trasmessa da Tokyo MX TV. Ogni episodio della serie dura circa due minuti. La sigla iniziale dell'anime \u00e8 \"Shiba Inuko-san no Uta\"."}
{"id": "3990173", "revid": "122246", "url": "https://it.wikipedia.org/wiki?curid=3990173", "title": "LP Viesti Salo", "text": "Il LP Viesto Salo \u00e8 una societ\u00e0 pallavolistica femminile finlandese con sede a Salo: milita nel campionato di Lentopallon Mestaruusliiga.\nStoria.\nIl LP Viesti Salo viene fondato nel 2008 distaccandosi dal Salon Viesti, da cui acquista il titolo sportivo per partecipare alla Lentopallon SM-liiga, chiamata dal 2010 con il nome di Lentopallon Mestaruusliiga: la neonata societ\u00e0 debutta quindi nel massimo campionato finlandese nella stagione 2008-09, aggiudicandosi fin da subito lo scudetto, il Nordic Club Championships 2008-09 e la Coppa di Finlandia 2008; inoltre partecipa a livello europeo, sempre grazie all'acquisto del titolo sportivo dal Salon Viesti, alla Challenge Cup 2008-09.\nSuccessivamente vince il campionato per altre sei volte consecutivamente, oltre a quattro successi nella coppa nazionale e alla Coppa di Lega 2010. Partecipa inoltre per la prima volta alla Coppa CEV nell'edizione 2010-11 e alla Champions League nell'edizione 2014-15. Si aggiudica lo scudetto anche nelle edizioni 2016-17, 2018-19 e 2020-21."}
{"id": "3990174", "revid": "287204", "url": "https://it.wikipedia.org/wiki?curid=3990174", "title": "Water Polo Arena", "text": "La Water Polo Arena era un impianto sportivo costruito in occasione dei Giochi della XXX Olimpiade di Londra. Si trovava nella parte sud-est del Parco Olimpico, a fianco dell'Aquatics Centre, e di fronte all'Olympic Stadium.\nLa costruzione della struttura temporanea era iniziata nella primavera del 2011. Durante le Olimpiadi, l'arena di 5.000 posti aveva ospitato il torneo di pallanuoto maschile e femminile. Le partite si sono tenute in una piscina di 37 metri provvista di riscaldamento.\nDato che l'Aquatics Centre e la Water Polo Arena erano molto vicini tra loro, tanto che costituivano una delle zone pi\u00f9 compatte del parco olimpico si \u00e8 deciso, per sfruttare lo spazio nel miglior modo possibile, di dividere tra i due impianti lo spazio per le emittenti, i punti di ristorazione, e gli altri servizi (tra cui quelli per la sicurezza).\nLa struttura dopo le Olimpiadi \u00e8 stata demolita. Alcune parti della struttura sono state riutilizzate in altre parti del Regno Unito."}
{"id": "3990179", "revid": "729019", "url": "https://it.wikipedia.org/wiki?curid=3990179", "title": "Campeonato Profesional 1964", "text": "Il Campeonato Profesional 1964 fu la 17\u00aa edizione della massima serie del campionato colombiano di calcio, e fu vinta dal Millonarios.\nAvvenimenti.\nLa formula del torneo \u00e8 la stessa dell'anno precedente; i quattro turni (due di andata e due di ritorno) portano ciascuna formazione a giocare 48 partite; il Millonarios vinse il titolo per la nona volta, la quarta consecutiva. Il 1964 \u00e8 un anno che segn\u00f2 il calcio in Colombia: mentre per la ADEFUTBOL viene eletto presidente Eduardo Carbonell, il 19 giugno, a Villa del Rosario, viene creata una seconda federazione, la FEDEBOL, con presidente Alfonso Senior. La coesistenza di questi due enti port\u00f2 la FIFA a sospendere la Colombia dalle competizioni internazionali di club dal 1965 al 1966; nel 1966 il congresso FIFA di Londra decise la creazione di una commissione provvisoria per riunire le federazioni: il 15 giugno 1971 fu creata la Federaci\u00f3n Colombiana de F\u00fatbol.\nStatistiche.\nPrimati stagionali.\nRecord"}
{"id": "3990185", "revid": "287204", "url": "https://it.wikipedia.org/wiki?curid=3990185", "title": "Alvy Ray Smith", "text": "\u00c8 considerato uno dei pionieri della grafica computerizzata. Con Edwin Catmull, John Lasseter \u00e8 stato uno dei fondatori dello studio di animazione Pixar."}
{"id": "3990189", "revid": "765341", "url": "https://it.wikipedia.org/wiki?curid=3990189", "title": "Castelnuovo (Asola)", "text": "Castelnuovo (\"Casteln\u00f6f\" in dialetto alto mantovano) \u00e8 la frazione pi\u00f9 popolosa del comune di Asola, in provincia di Mantova, distante 5,5\u00a0km dal capoluogo e a nord da esso.\nQui intorno al 1200 il comune di Brescia costru\u00ec un castello (\"Castrum Novum\"), da cui il nome. \u00c8 sede di una parrocchia autonoma dal capoluogo.\nStoria.\nLe origini di Castelnuovo sono strettamente legate alla storia di Casaloldo: inizialmente infatti esso si chiamava \"Castel Nuovo di Casaloldo\".\nIn particolare, Castelnuovo fu voluta nel XII secolo da Brescia che, decisa di finirla una buona volta con i turbolenti conti Casaloldi, decretava che nella terra di Casaloldo si levasse un castello e vi fosse fatto mercato: era quello che si chiamava \u201cborgo franco\u201d.\nDunque l'abitato che oggi \u00e8 denominato Castelnuovo, nel 1179 era Castel Nuovo di Casaloldo: \"Castrum novum Casalis alti\".\nDue documenti relativi alla storia di Casaloldo, l'uno sull'acquisto di dieci pi\u00f2 di terra \u2013 32500 mq - appartenente a Casaloldo, nell'ottobre del 1179 e nel gennaio del 1180, l'altro sulla decisione di istituire il mercato, nel marzo 1180, hanno grande importanza, perch\u00e9 ci dicono che Brescia aveva cominciato seriamente ad estendersi sull'Asolano, e forniscono l'origine dell'attuale villaggio di Castelnuovo, frazione di Asola, cosa che non fu notata n\u00e9 da Mangini, n\u00e9 da Odorici, n\u00e9 da altri, e la cui corretta interpretazione si deve a Mons. Besutti.\nEgli chiar\u00ec per primo che i Bresciani non avevano ricostruito il castello di Casaloldo, come vorrebbe Mangini nel passo citato, n\u00e9 avevano fabbricato un nuovo castello a pochi passi di fronte a Casaloldo, anzi a quello dei Casaloldi, che non era forse ancora stato ricostruito dopo che era stato distrutto nel 1149. Bens\u00ec, nel territorio di Casaloldo, ma a circa due chilometri dallo stesso villaggio, innalzarono un castello totalmente nuovo, un \"castrum novum\", che ebbe poi appunto il nome di Castelnuovo, come il borgo che vi sorse attorno.\nChe sia stato cos\u00ec lo dimostra anche il mercato quindicinale, in giorno di marted\u00ec, istituito appunto per dare importanza al nuovo castello e al nuovo centro abitato che vi fosse sorto intorno, e per fare concorrenza al mercato che si teneva in Casaloldo; tutto ci\u00f2, sicuramente per danneggiare i conti locali. E che assieme al castello si volesse sorgesse un centro abitato, lo dice chiaramente la parola suburbii della frase: \"habitatores predicti castri novi Casalis Alti et suburbii\". Ancora, l'intenzione di costituire un nuovo paese \u00e8 comprovata dall'invito che vi accorressero abitanti, e da tutte quelle franchigie, quei privilegi, quelle immunit\u00e0, uguali a quelle dei cittadini di Brescia, concesse agli abitanti che fossero andati ad abitare \u2013 \"tenuerint\" - nel nuovo castello, e l'avessero scelto per domicilio e nuova patria degna di essere da loro difesa \u2013 \"munierint\" \u2013 restando sempre fedeli a Brescia..\nDifatti, diverse norme degli statuti di Brescia del XIII secolo riproducono le decisioni di esonero di certe persone dal pagamento delle imposte - e, magari, dalla prestazione dei vari servizi richiesti dal comune -. Simili decisioni, che possono essere prese solo in sede di consiglio generale, rispondono ad una duplice finalit\u00e0. Da un lato, esse sono funzionali al rafforzamento demografico ed economico di certi territori di confine. In questo caso, l'immunit\u00e0 fiscale \u00e8 concessa ad intere popolazioni, come nel caso di Castelnuovo.\nL'importanza attribuita ad un mercato ben funzionante emerge nettamente anche dalla legislazione sulle localit\u00e0 di confine. Essa mostra che, per il legislatore bresciano interessato alla creazione di una forte entit\u00e0 di confine, in ordine di importanza subito dopo la costruzione di una rocca e l'immissione di un buon numero di abitanti viene la creazione di un mercato.\n\u00c8 altres\u00ec vero che in altri documenti, precisamente quello del testamento dei conti di Desenzano del 1107, e quello della vendita dei conti palatini di Lomello del 1174, fra gli altri feudi di questi conti si nomina un Castelnuovo, quando secondo l'ipotesi del Besutti esso non era ancora sorto; per\u00f2 vi era allora abbondanza di nomi del genere, e quel Castelnuovo poteva benissimo essere un altro, soprattutto anche per il fatto che nel secondo atto viene nominato insieme ad altri paesi certamente non dei dintorni di Asola e Casaloldo.\nL'atto di fondazione di Castelnuovo, 16 marzo 1180, Brescia.\nIl 13 gennaio 1180 sia l'area del castello che quella del borgo erano gi\u00e0 delimitate \u2013 perimetro interno 645 braccia, perimetro esterno 1308 braccia -, e, quando il 16 marzo dello stesso anno fu istituito il mercato, parte delle strutture abitative e fortificate dovevano essere in avanzato stato di realizzazione.\nNel 1226, per\u00f2, il castello nuovo di Casaloldo, vale a dire l'odierno Castelnuovo, era in macerie, per motivi ignoti, mentre nel 1237 i due castelli di Casaloldo, vecchio e nuovo, vennero conquistati e incendiati dalle armate comunali alleate di Federico II in marcia verso Brescia. All'altezza del XIII secolo, negli Statuti il comune di Brescia ordinava agli abitanti di Casaloldo di trasferirsi nella corte di Castelnuovo, borgo franco bresciano.\nIl \"Castrum novum\" divenne Castelnuovo, un villaggio che non poteva mancare di quel luogo sacro dove i credenti si raccolgono nell'adorazione pubblica; cio\u00e8 la chiesa.\nCon il declino della stirpe dei conti di Casaloldo, gi\u00e0 conclamato alla fine del XIII secolo, il territorio di Castelnuovo fu sottratto definitivamente alla sua originaria giurisdizione e pi\u00f9 tardi entr\u00f2 a far parte della quadra di Asola. Tuttavia, ancora per molto tempo, nei documenti ufficiali verr\u00e0 denominato \u201cCastel Nuovo comitato\u201d, a ricordo della sua appartenenza ad un'area nel Medioevo largamente dominata dai conti rurali bresciani.\nNel 1335, Asola si rese volontariamente ai Gonzaga, passando dalla giurisdizione bresciana a quella mantovana, e trascinando con s\u00e9 anche Castelnuovo, che, staccato da Casaloldo, entr\u00f2 a far parte della \u201cquadra\u201d asolana.\nDa questo momento in avanti Castelnuovo graviter\u00e0 decisamente alle dipendenze di Asola, e ne seguir\u00e0 le vicende storiche.\nAl confine con il comune di Casaloldo, il 10 maggio 1509, si combatt\u00e9 la battaglia di Casaloldo, che vide contrapposte le truppe dei Gonzaga contro le truppe della Repubblica di Venezia per il predominio di queste terre di confine.\nInfrastrutture e trasporti.\nCastelnuovo \u00e8 attraversata dalla strada provinciale 1.\nIl servizio di collegamento con Mantova \u00e8 costituito da autocorse svolte dall'APAM; in passato, fra il 1886 e il 1933, era attiva una stazione lungo la tranvia Mantova-Asola."}
{"id": "3990200", "revid": "110157", "url": "https://it.wikipedia.org/wiki?curid=3990200", "title": "Ykk\u00f6nen 2007", "text": "La Ykk\u00f6nen 2007 fu la tredicesima edizione della seconda serie del campionato finlandese di calcio come Ykk\u00f6nen. Il campionato, con il formato a girone unico e composto da quattordici squadre, venne vinto dal Kuopion Palloseura, che venne promosso in Veikkausliiga insieme al RoPS, vincitore dello spareggio promozione/retrocessione.\nStagione.\nNovit\u00e0.\nDalla Ykk\u00f6nen 2006 vennero promossi in Veikkausliiga il Viikingit e l'Oulu, mentre vennero retrocessi in Kakkonen l'MP e il Rakuunat. Dalla Veikkausliiga 2006 venne retrocesso il KuPS, mentre dal Kakkonen vennero promossi il JJK, il TPV e il GBK.\nFormula.\nLe quattordici squadre si affrontavano due volte nel corso del campionato, per un totale di 26 giornate. La prima classificata veniva promossa direttamente in Veikkausliiga, mentre la seconda classificata affrontava la tredicesima classificata in Veikkausliiga in uno spareggio promozione/retrocessione. Le ultime tre classificate venivano retrocesse direttamente in Kakkonen.\nClassifica finale.\nLegenda:\nNote:"}
{"id": "3990201", "revid": "287204", "url": "https://it.wikipedia.org/wiki?curid=3990201", "title": "Guerra di Libia (disambigua)", "text": "Con l'espressione Guerra di Libia ci si pu\u00f2 riferire a vari eventi militari avvenuti in diversi periodi storici:"}
{"id": "3990208", "revid": "767487", "url": "https://it.wikipedia.org/wiki?curid=3990208", "title": "Koizora (film)", "text": ", noto anche con il titolo inglese Sky of Love e in italiano Cielo d'amore, \u00e8 un film del 2007 diretto da Imai Natsuki.\nIl film \u00e8 basato sull'omonima \"cell phone novel\" del 2005. Precede di un anno il dorama di 6 episodi dallo stesso titolo, \"Koizora\".\nTrama.\nMika, studentessa del primo anno di liceo, un giorno perde il suo telefonino; lo ritrova pi\u00f9 tardi nella biblioteca della scuola seguendone lo squillo fattogli da uno sconosciuto. Per tutta l'estate Mika e il suo interlocutore misterioso continuano a parlare in questo modo, fino a che non decidono di incontrarsi di persona appena ricominciate le lezioni. L'interlocutore si rivela cos\u00ec essere Hiro, un ragazzo che, alla prima apparenza, non si dimostra essere molto affidabile (ha i capelli tinti, oltretutto)\nSiccome Mika non crede sia lui la persona gentile ed affabile con cui ha chiacchierato per mesi Hiro, per provargli la sua identit\u00e0 gli mostra una foto del cielo attraversato dalla scia di un aereo che lei gli aveva mandato tempo addietro. Cominciano a frequentarsi, conosce i suoi amici e la sorella e viene a sapere che aveva una ragazza di nome Saki; il ragazzo la rassicura dicendole che ha rotto definitivamente con lei. Un giorno a casa di lui hanno un rapporto sessuale (la \"\"prima volta\" di Mika).\nHiro la porta nel suo luogo preferito, in riva al fiume; sdraiati sull'erba gli fa osservare il cielo e lo scorrere dolce e tranquillo dell'acqua e gli dice: \"ecco, io sono come il fiume, che scorre sempre avanti\". In seguito il ragazzo compra due anellini e ne dona uno a Mika come pegno del loro eterno amore.\nPer\u00f2 Saki \u00e8 ancora molto possessiva nei confronti di Hiro: per vendicarsi ingaggia un gruppetto di ragazzi delinquenti per rapire Mika e violentarla a turno senza piet\u00e0. Hiro viene a sapere tutto e, mentre Mika \u00e8 sotto le cure della sorella di lui Minako, va a cercare i balordi per punirli. Viene cos\u00ec a sapere ch'\u00e8 stata tutta opera di Saki. La trascina davanti a Mika costringendola ad inginocchiarsi davanti a lei per chiederle perdono e, assieme a Minako, le taglia i capelli.\nNon molto tempo dopo per\u00f2, su tutte le lavagne della scuola appare il numero di cellulare di Mika con questa frase: \"Sono disponibile per tutti, ogni notte sono pronta per voi\"\". Hiro continua a proteggere la ragazza da questi tentativi di bullismo; lei gli assicura di non esser affatto pentita di stare assieme a lui. Poco dopo si scopre incinta.\nHiro si dimostra essere letteralmente entusiasta per l'avvenimento, molto pi\u00f9 di quanto la stessa Mika potesse sperare: entrambi riescono ad ottenere il permesso dai genitori di tenere il bambino e provare a crescerlo insieme. Lui \u00e8 pronto a cercarsi subito un lavoro per mantenere la ragazza che ama. Nonostante gli ancora notevoli dubbi e preoccupazioni della famiglia di lei, Mika si mostra ben determinata e sicura di s\u00e9.\nPurtroppo a seguito di una caduta (era stata spintonata e aggredita da Saki) Mika ha un aborto spontaneo. Disperati, i due ragazzi costruiscono una specie di tomba per il loro bambino (doveva essere una femmina, gli viene detto) non nato in un angolo del giardino, promettendosi a vicenda di venire a visitare il luogo ogni anno il giorno dell'anniversario della morte della loro figlioletta.\nMa inaspettatamente, poco dopo l'inizio del secondo anno Hiro sembra prendere via via sempre pi\u00f9 le distanze da Mika, fino a che non le dice chiaro e tondo che vuole rompere con lei; si fa anche vedere ubriaco mentre bacia un'altra ragazza. Questo si rivela un brutto colpo per Mika, la quale non riesce assolutamente a spiegarsi il motivo del comportamento tutto a un tratto cos\u00ec negativo di Hiro nei suoi confronti. Il ragazzo arriver\u00e0 perfino in riva al fiume a gettarle via l'anello che aveva comprato; non frequenta pi\u00f9 la scuola e sembra essere diventato un autentico asociale.\nFerita e delusa Mika non si d\u00e0 pace: invitata dalle amiche a una festa per distrarsi incontra Yu, che si dimostra essere un ragazzo tranquillo e serio. Egli entra subito in sintonia con lei e comincia a corteggiarla gentilmente ma con insistenza. Lei rimane conquistata dalla maturit\u00e0 e senso di responsabilit\u00e0 di Yu (riuscir\u00e0 perfino ad impedire che i genitori di Mika si separino a seguito di difficolt\u00e0 economiche crescenti).\nIl giorno della morte della figlia, il 24 dicembre, Mika trova Hiro a visitare la \"tomba\" secondo la promessa che si erano fatti l'anno prima: ha costruito un pupazzetto di neve e messo accanto un paio di guantini da neonato di lana. Nevica e fa freddo, ma Mika prova improvvisamente una sensazione fortissima di calore proveniente dal ragazzo: cerca di chiedergli ancora una volta spiegazioni riguardo alla loro rottura ma riceve solo risposte evasive. Sembra cambiato, strano, e indossa un largo berretto di lana che gli nasconde i capelli.\nL'anno successivo, allo scadere dell'anniversario, come al solito Mika si presenta al luogo convenuto per ricordare la bambina che non sono riusciti ad avere; questa volta per\u00f2 non trova Hiro ad aspettarla, bens\u00ec Nozomu, il pi\u00f9 caro amico e confidente del ragazzo. Davanti alla tomba, sotto la neve che cade copiosa anche quell'anno, Nozomu rivela a Mika che in realt\u00e0 Hiro non l'ha davvero mai dimenticata e che l'ha lasciata solo per non farla soffrire ancor di pi\u00f9 del tutto inutilmente. Difatti al ragazzo \u00e8 stato diagnosticato un tumore maligno ed ha ancora poco tempo da vivere: per questo si \u00e8 allontanato da lei, per non fargli pesare anche quella ulteriore disgrazia.\nMika abbandona allora Yu e corre immediatamente da Hiro, all'ospedale dove si trova ricoverato. Sconvolta e anche arrabbiata per il fatto ch'egli ha finto per tutto questo tempo di non amarla solo per garantirle un futuro felice con l'altro ragazzo (li aveva intravisti in biblioteca ridere allegramente), Mika gli ribadisce ancora una volta che solo l'amore di lui pu\u00f2 davvero renderla felice nella vita. Hiro gli dir\u00e0 di non essere pi\u00f9 come il fiume, bens\u00ec di desiderare assomigliare al cielo: in questo modo dall'alto potr\u00e0 sempre vegliare su di lei e seguirla e proteggerla ovunque ella vada.\nLa ragazza inizia cos\u00ec a visitarlo assiduamente, prendendosi anche un anno di vacanza dalla scuola per poter assistere meglio e prendersi cura di Hiro, il quale lentamente comincia un po' alla volta a mostrare segni di ripresa. La volont\u00e0 di sopravvivere di Hiro, grazie alla vicinanza di Mika, si fa sempre pi\u00f9 forte: ma durante un controllo di routine si verifica un'improvvisa complicazione e Hiro muore, dopo esser riuscito per l'ultima volta a parlare con Mika attraverso il telefono cellulare. Le sue ultime parole sono: \"devi cercare di essere sempre felice\".\nMika, incapace di sopportare il destino maligno che si \u00e8 ancora una volta abbattuto su di lei cerca di suicidarsi gettandosi da un ponte, ma viene fermata dall'alzarsi in volo improvviso d'uno stormo di colombe bianche che si dirigono verso il cielo azzurro. L'oramai giovane donna interpreta questo fatto come un segno inviatole da Hiro. Leggendo il suo diario, consegnatole dalla sorella di lui, apprende che Hiro avrebbe voluto continuare a vivere attraverso di lei, la prima e sola ragazza che avesse mai amato.\nNegli anni a venire Mika si trover\u00e0 spesso a riflettere su quanto l'incontro con Hiro abbia cambiato in modo radicale la sua esistenza; e di come stia cercando con tutte le forze di vivere al meglio, felicemente, anche e soprattutto per lui perch\u00e9 lei sa, ne \u00e8 convinta e certa, che Hiro continua (e continuer\u00e0 sempre) a viver dentro di lei. Come una bellissima presenza che costantemente la sostiene ed aiuta."}
{"id": "3990211", "revid": "1793900", "url": "https://it.wikipedia.org/wiki?curid=3990211", "title": "Lynnhaven", "text": "Lynnhaven \u00e8 il nome comunemente dato ad una striscia di terra a Virginia Beach, in Virginia. \nNell'area di Lynnhaven, che parte dal ponte Lesner, sono presenti molti luoghi noti, tra cui la baia di Chesapeake e la relativa spiaggia, popolare tra i turisti come tra i locali. Alcuni ristoranti della zona furono in passato parte importante della vita notturna di Virginia Beach, mentre il Pier Lynnhaven \u00e8 un luogo popolare per gli appassionati di pesca sportiva, cos\u00ec come il vicino fiume Lynnhaven.\nLynnhaven ospita il First Landing State Park."}
{"id": "3990214", "revid": "228587", "url": "https://it.wikipedia.org/wiki?curid=3990214", "title": "Liza", "text": ""}
{"id": "3990215", "revid": "47767", "url": "https://it.wikipedia.org/wiki?curid=3990215", "title": "Lise", "text": ""}
{"id": "3990216", "revid": "47767", "url": "https://it.wikipedia.org/wiki?curid=3990216", "title": "Liisa", "text": ""}
{"id": "3990217", "revid": "47767", "url": "https://it.wikipedia.org/wiki?curid=3990217", "title": "Liise", "text": ""}
{"id": "3990219", "revid": "941725", "url": "https://it.wikipedia.org/wiki?curid=3990219", "title": "Papiri medici egizi", "text": "I papiri medici egizi sono antichi testi egizi scritti su papiro che permettono di conoscere parzialmente le antiche pratiche mediche egizie. I papiri forniscono dettagli riguardo a malattie, diagnosi e relative cure, compresi rimedi a base di erbe, chirurgia e incantesimi magici. Si pensa che esistessero altri papiri medici, ma molti sono andati perduti per colpa dei saccheggi delle tombe. Ad oggi (2012), il pi\u00f9 grande studio di papiri medici \u00e8 stato svolto dalla universit\u00e0 di Berlino, e fu chiamato \"Medizin der alten \u00c4gypter\" (\"Medicina dell'antico Egitto\").\nL'antica medicina egizia si basava soprattutto su un misto di riti magici e religiosi. Si credeva che le malattie, \"curate\" con l'uso di amuleti o incantesimi, fossero causate da azioni o comportamenti malevoli. In una fase successiva i dottori potevano effettuare trattamenti medici se necessario. Le istruzioni di questi rituali medici furono poi scritte sui rotoli di papiro dai sacerdoti che li effettuavano.\nImportanti papiri medici.\nPapiro Kahun.\nDatato attorno al 1800 a.C., il papiro ginecologico di Kahun \u00e8 il pi\u00f9 antico testo medico conosciuto. Fu rinvenuto a El-Lahun da Flinders Petrie nel 1889, fu tradotto la prima volta da Francis Llewellyn Griffith nel 1893 e pubblicato in \"The Petrie Papyri: Hieratic Papyri from Kahun and Gurob\". Il papiro contiene 35 diversi paragrafi relativi alla salute femminile, come ad esempio le malattie ginecologiche, la fertilit\u00e0, la maternit\u00e0 e la contraccezione. Non descrive interventi chirurgici.\nPapiro Edwin Smith.\nDatabile attorno al 1600 a.C., il papiro Edwin Smith \u00e8 la sola parte sopravvissuta di un libro di testo egizio sulla chirurgia dei traumi. Questo papiro prende il nome dall'archeologo egiziano Edwin Smith, il quale lo acquist\u00f2 negli anni 1860. \u00c8 il pi\u00f9 dettagliato e sofisticato dei papiri medici tuttora esistenti, ed \u00e8 anche il pi\u00f9 antico che parli di chirurgia. \u00c8 scritto in ieratico dell'antica lingua egizia, e si pensa che si basi su materiale risalente a millenni prima. Il documento consiste di 22 pagine (17 pagine sul recto e 5 sul verso). Vengono esaminati 48 casi di trauma, ognuno con una descrizione dell'esame obiettivo, della diagnosi, del trattamento e della prognosi. Un importante aspetto del testo \u00e8 che dimostra che cuore, fegato, milza, reni, uretere e apparato urinario erano ben conosciuti dagli egizi, oltre al fatto che i vasi sanguigni erano uniti al cuore.\nPapiro Ebers.\nAnche il papiro Ebers fu acquistato da Edwin Smith nel 1862. Prende il nome da Georg Ebers, il quale lo acquist\u00f2 nel 1872. Il papiro risale al 1550 a.C. circa ed \u00e8 composto da 110 pagine, il che lo rende il pi\u00f9 lungo papiro medico conosciuto. Questo papiro tratti numerosi argomenti, tra cui dermatologia, malattie digestive, malattie traumatiche, odontoiatria e ginecologia. Una delle cose pi\u00f9 importanti di questo papiro sono i riferimenti alle emicranie, che dimostrano che questo problema risale almeno a questo periodo.\nPapiro Hearst.\nIl papiro Hearst fu offerto nel 1901 alla spedizione Hearst in Egitto. Risale attorno al 2000 a.C., anche se sono stati avanzati dubbi sulla sua autenticit\u00e0. Si concentra sul trattamento di malattie legate al sistema urinario, al sangue, ai capelli ed ai denti. \u00c8 stato studiato a lungo fin dalla sua pubblicazione, avvenuta nel 1905.\nAltri papiri medici.\nTra gli altri papiri medici si ricordano:"}
{"id": "3990226", "revid": "31886", "url": "https://it.wikipedia.org/wiki?curid=3990226", "title": "Gim Toro", "text": "Gim Toro \u00e8 un personaggio immaginario dei fumetti ideato nel 1946 da Andrea Lavezzolo e dal disegnatore Edgardo dell'Acqua protagonista di una omonima serie a fumetti che riscosse un immediato successo nel secondo dopoguerra in Italia arrivando a essere pubblicato anche in numerosi paesi europei e a essere ristampato molte volte negli anni cinquanta e sessanta.\nBiografia del personaggio.\nIl personaggio ricorda inizialmente l\u2019attore Clark Gable per poi assumere quasi subito definitivamente le sembianze di un altro popolare attore dell\u2019epoca, Tyrone Power. Inizialmente era disegnato con dei sottili baffetti ma gi\u00e0 dalla quarta avventure venne rappresentato con il volto completamente glabro. Viene raffigurato come un giovane italo-americano affascinante e nerboruto abitante a San Francisco. La sua missione era quella di combattere una potente organizzazione orientale chiamata la \"Hong del Dragone\" che aveva creato una citt\u00e0 sotterranea. Al suo fianco due amici: il forte e calvo Bourianakis, di origini greche, e il magrissimo e furbo Kid, perennemente impegnato a giocare con uno yo-yo, coi quali affronta avventure e peripezie a lieto fine ambientate in ogni parte del mondo. Tra gli avversari: Sembilang il malese, la banda subacquea, \"Colui che sa\" e l'avvenente Vipera Bionda, pseudonimo di Lilyth Howard che diventer\u00e0 poi moglie dello stesso Gim.\nStoria editoriale.\nLe avventure di Gim Toro sono state pubblicate su albi a strisce con il nome dell'eroe in copertina fino al gennaio 1951 e in ristampa, fino al 1959. La pubblicazione inizi\u00f2 a cura della Societ\u00e0 editrice Cremona Nuova di Gino Casarotti e successivamente continu\u00f2 edita dalla Editrice Dardo e dalla Editoriale Mercury. I testi dei fumetti erano sempre di Andrea Lavezzolo mentre ai disegni si dedicarono per primo Edgardo Dell'Acqua, successivamente Antonio Canale e altri disegnatori tra cui Giuseppe Cappadonia, Giuseppe Perego, Carlo Cossio e Ferrari. \nLa prima testata dedicata al personaggio venne edita dal 1946 al 1950 nel albi in formato orizzontale 21 x 15 cm edito per 203 numeri divisi in 4 serie individuate dal colore del tagliando in quarta di copertina (serie gialla, serie rosa, serie arancio, serie bianca) all'interno della collana Juventus della Societ\u00e0 editrice Cremona Nuova. Contemporaneamente, spinti dal successo della serie, l'editore ristampa i primi numeri e pubblica storie del personaggio anche in albi di grande formato con nuovi episodi disegnati da Antonio Canale, Carlo Cossio e altri all'interno della collana \"Avventure e mistero\" in cui il personaggio alterna ad altri personaggi come Amok; questi albi sono noti anche come \"Gimtorissimi\", per distinguerli dalla serie parallela di formato ridotto; la collana venne pubblicata dal 1946 al 1948 per 66 numeri. Nel 1949 esord\u00ec la collana \"Elettra\" della quale vengono pubblicati 18 numeri divisi in due serie fino al 1951 e sono il proseguimento della serie dei \"Gimtorissimi\" del quale hanno anche il formato; dal n. 4 e fino alla conclusione della prima serie nel 1950, cambia il formato e ogni albo presenta la ristampa di cinque storie della serie Gialla; la seconda serie prosegue la ristampa cronologica della serie Gialla. Dopo la chiusura della serie omonima la pubblicazione delle storie inedite continu\u00f2 su \"L'albo dei 3 inseparabili\" passando al formato a strisce sempre all'interno della collana Juventus, edita dal 1950 al 1951 dalle Edizioni Mediolanum. Nel 1952 il personaggio venne ripreso dall'Editoriale Dardo che pubblic\u00f2 una ristampa della serie Gialla per 42 numeri fino al 1954 nel formato a strisce e nel 1957 fece esordire una nuova collana di inediti pubblicata fino al 1959 per 90 numeri divisi in tre serie, la prima nel formato libretto mentre le altre a strisce, con storie scritte sempre da Lavezzolo e disegnate da Edgardo dell\u2019Acqua. Negli anni novanta la Dardo ripropose una nuova ristampa completa di tutte le storie del personaggio in una serie di albi giganti edita per 26 numeri dal 1992 al 1994."}
{"id": "3990227", "revid": "599013", "url": "https://it.wikipedia.org/wiki?curid=3990227", "title": "John Reynolds", "text": "Carriera.\nDopo aver maturato le prime esperienze motociclistiche con il motocross a partire dagli anni settanta, la sua carriera professionistica su strada ha inizio nel 1987, anno in cui inizia a prendere parte a diverse competizioni a livello britannico; nel 1988 ottiene il titolo nella categoria ACU Star 350cc, nel 1989 prende parte anche al Tourist Trophy, mentre nel 1990 si laurea campione nella Supersport 600 a bordo di una Kawasaki. L'anno dopo, oltre a correre in patria, esordisce nel mondiale Superbike partecipando alle gare di Donington Park come wild card e ottenendo piazzamenti a punti in entrambe le corse con una Kawasaki del Team Green. Nel 1992 con la stessa squadra partecipa alle prime tre prove del mondiale Superbike, giungendo diverse volte in zona punti, mentre in ambito nazionale vince i titoli Supercup 750 e TT F1 del campionato Superbike.\nNel 1993 debutta nella classe 500 del motomondiale con una Harris Yamaha del team Padgetts Motorcycles, con cui ottiene come miglior risultato in gara la nona posizione a Donington, Laguna Seca e Jarama, classificandosi al 15\u00ba posto finale. Viene confermato anche per il 1994, annata in cui mantiene un rendimento simile all'anno precedente, piazzandosi 14\u00ba alla fine della stagione.\nNel 1995 disputa la sua prima stagione completa nel mondiale Superbike con una Kawasaki del team R\u00eave Racing, cogliendo un terzo posto a Brands Hatch e uno ad Assen e chiudendo la stagione in 10\u00aa posizione. Nel 1996 resta nel mondiale ma passa a correre per il team ufficiale Suzuki, con cui ottiene come miglior risultato un quinto posto a Brno, classificandosi 12\u00ba a fine stagione. Nello stesso anno partecipa anche alla 8 Ore di Suzuka, che conclude al decimo posto insieme a Kirk McCarthy.\nA partire dal 1997 fa ritorno nel campionato britannico Superbike correndo con una Ducati, nuovamente per il team R\u00eave, squadra con cui resta fino al 2001; in queste cinque stagioni giunge quarto nel 1997 e nel 1998, terzo nel 1999 e nel 2000, prima di vincere il titolo nel 2001 davanti a Steve Hislop e al compagno di squadra Sean Emmett. Nello stesso periodo partecipa a diverse prove del mondiale Superbike come wild card, ottenendo punti iridati in ogni stagione alla quale ha preso parte; nel 2000 riesce anche a vincere una gara, in occasione del \"round\" di Brands Hatch.\nNel 2002 resta nello stesso campionato, passando per\u00f2 a guidare una Suzuki del team Crescent Racing, per il quale corre anche nelle successive tre stagioni; in questi anni ottiene il sesto posto nel 2002, il secondo posto nel 2003 dietro a Shane Byrne, mentre nel 2004 vince nuovamente il titolo, precedendo Michael Rutter e il compagno di team Yukio Kagayama. Inoltre prende parte ad alcune prove del mondiale Superbike 2003, facendo segnare la pole position e un secondo posto a Brands Hatch.\nLa stagione 2005 viene segnata da diversi infortuni, il primo occorso a Valencia durante un test invernale, quando cade fratturandosi una gamba, il che condiziona la prima parte dell'annata; durante l'ultimo week-end del campionato a Brands Hatch incorre in un altro incidente, in cui vengono interessate alcune costole, una clavicola, la schiena e un polmone; chiude la stagione al 9\u00ba posto.\nQualche giorno dopo l'incidente, anche a seguito dei problemi fisici riportati, annuncia la decisione di ritirarsi dalle attivit\u00e0 agonistiche, nelle quali rimane comunque coinvolto; negli anni successivi infatti assume il ruolo di collaboratore e di responsabile sportivo della divisione britannica di Suzuki."}
{"id": "3990232", "revid": "47767", "url": "https://it.wikipedia.org/wiki?curid=3990232", "title": "Liesl", "text": ""}
{"id": "3990233", "revid": "47767", "url": "https://it.wikipedia.org/wiki?curid=3990233", "title": "Liese", "text": ""}
{"id": "3990234", "revid": "47767", "url": "https://it.wikipedia.org/wiki?curid=3990234", "title": "Liesel", "text": ""}
{"id": "3990244", "revid": "729019", "url": "https://it.wikipedia.org/wiki?curid=3990244", "title": "Strada statale 713 Trasversale delle Serre", "text": "La strada statale 713 Trasversale delle Serre (SS 713), gi\u00e0 parte della \"nuova strada ANAS 301 Trasversale delle Serre (NSA 301)\", \u00e8 una strada statale italiana, in parte ancora in fase di realizzazione, che metter\u00e0 in collegamento la sponda tirrenica nei pressi di Vibo Valentia con quella jonica nei pressi di Soverato, attraversando il territorio delle Serre calabresi.\nIl tratto in esercizio \u00e8 suddiviso in 2 tronchi.\nPercorso.\nL'arteria \u00e8 stata pensata in sostituzione della strada statale 182 delle Serre Calabre caratterizzata da un tracciato piuttosto tortuoso. La strada, al momento della classificazione risulta essere composta da 2 tratti distinti:\nAttualmente i tratti in esercizio sono i seguenti:\nStoria.\nL'idea di una strada che collegasse la sponda tirrenica a quella ionica, attraversando le Serre calabresi risale al 1966, con il primo appalto datato 1983.\nIl primo tratto ad essere completato \u00e8 quello che conduce dal nuovo ponte Scornari a Vallelonga passando per Vazzano, tratto di cui solamente la prima parte rientra nel progetto attuale dell'arteria, poich\u00e9 il secondo (da Vazzano a Vallelonga) risulta non corrispondente agli standard richiesti.\nIl secondo tratto ad essere completato, configurandosi pi\u00f9 che altro come un ammodernamento, \u00e8 quello da Vallelonga a Cimbello, compreso nell'itinerario della ex strada statale 110 di Monte Cucco e Monte Pecoraro, terminato nel corso degli anni novanta. Tale tratto \u00e8 stato per\u00f2 stralciato dall'itinerario nel 2016.\nNel 2005 ha avuto inizio la realizzazione di un progetto definitivo di costruzione della nuova Trasversale. I tratti precedentemente realizzati e in esercizio furono provvisoriamente classificati come nuova strada ANAS 301 Trasversale delle Serre (NSA 301), con la nuova sede stradale in luogo della ex strada statale 110 di Monte Cucco e Monte Pecoraro tra Cimbello e Simbario e di un'asta di collegamento per Serra San Bruno.\nIl terzo tratto a vedere la luce \u00e8 invece quello da Chiaravalle Centrale ad Argusto, aperto al traffico l'8 novembre 2006.\nIl tratto compreso tra Cimbello e Simbario \u00e8 stato invece inaugurato il 1\u00ba marzo 2011, assieme al collegamento da Simbario a Serra San Bruno, classificato invece come SS 713 dir.\n\u00c8 del 1 agosto 2012 invece l'apertura del tracciato di Monte Cucco.\n\u00c8 del 1 agosto 2012 l'apertura tra gli svincoli di Simbario e di Cardinale.\nIl 30 giugno 2016 avvenne l'apertura del tratto tra Argusto e Gagliato.\nIl 28 luglio 2016 \u00e8 stato aperto il tratto tra Cardinale e Chiaravalle Centrale.\nLa classificazione attuale risale al 2012, con l'itinerario che con il susseguirsi di aperture \u00e8 attualmente cos\u00ec definito:\n\"Innesto nuovo Ponte Scornari - Svincolo con la S.P. per Vazzano\" e \"Innesto con la S.S. n. 182 pressoBivio Montecucco - Svincolo per Gagliato\".\nStrada statale 713 dir di Serra San Bruno.\nLa strada statale 713 di Serra San Bruno (SS 713 dir) \u00e8 una strada statale italiana, diramazione della Trasversale delle Serre.\nRappresenta una diramazione che conduce dalla SS 713 nei pressi di Simbario a Serra San Bruno, allacciandosi alla strada statale 182 delle Serre Calabre ad ovest del centro abitato.\nLa sua costruzione \u00e8 correlata a quella del tronco Cimbello-Simbario della SS 713 e, come esso, \u00e8 stato inaugurato il 1\u00ba marzo 2011.\nLa classificazione attuale \u00e8 del 2012 col seguente itinerario: \"Innesto con la S.S. n. 713 (3\u00ba Tratto) in localita Pietre Bianche - Innesto con la S.S. n. 182 (Km 48+500) in localita Croce Ferrata\".\nStrada statale 713 dir/A di Serra San Bruno.\nLa strada statale 713 dir/A di Serra San Bruno (SS 713 dir/A) \u00e8 una strada statale italiana che si distacca dalla SS 713 dir, nel comune di Serra San Bruno.\nLa strada rappresenta il collegamento tra la SS 713 dir all'altezza dello svincolo di Serra San Bruno e la viabilit\u00e0 ordinaria, rappresentata dalla ex strada statale 110 di Monte Cucco e Monte Pecoraro, a sud del centro abitato.\nLa sua costruzione \u00e8 correlata a quella della diramazione Simbario-Serra San Bruno e, come essa, \u00e8 stato inaugurato il 1\u00ba marzo 2011.\nLa classificazione attuale \u00e8 del 2012 col seguente itinerario: \"Innesto con la S.S. n. 713 dir presso Serra San Bruno - Innesto con la ex S.S. n. 110 presso Serra San Bruno\"."}
{"id": "3990245", "revid": "767487", "url": "https://it.wikipedia.org/wiki?curid=3990245", "title": "Sopachuy", "text": "Sopachuy \u00e8 un comune (\"municipio\" in spagnolo) della Bolivia nella provincia di Tomina (dipartimento di Chuquisaca) con 8.686 abitanti (dato 2010).\nCantoni.\nIl comune \u00e8 formato dall'unico cantone omonimo suddiviso in 22 subcantoni."}
{"id": "3990252", "revid": "1543377", "url": "https://it.wikipedia.org/wiki?curid=3990252", "title": "Tomina", "text": "Tomina \u00e8 un comune (\"municipio\" in spagnolo) della Bolivia nella provincia di Tomina (dipartimento di Chuquisaca) con 8.435 abitanti (dato 2012).\nCantoni.\nIl comune \u00e8 formato dall'unico cantone omonimo suddiviso in 27 subcantoni."}
{"id": "3990256", "revid": "1543377", "url": "https://it.wikipedia.org/wiki?curid=3990256", "title": "Villa Alcal\u00e1", "text": "Villa Alcal\u00e1 \u00e8 un comune (\"municipio\" in spagnolo) della Bolivia nella provincia di Tomina (dipartimento di Chuquisaca) con 4.519 abitanti (dato 2010).\nCantoni.\nIl comune \u00e8 formato dall'unico cantone omonimo suddiviso in 17 subcantoni."}
{"id": "3990258", "revid": "287204", "url": "https://it.wikipedia.org/wiki?curid=3990258", "title": "Villa Alcala", "text": ""}
{"id": "3990259", "revid": "399", "url": "https://it.wikipedia.org/wiki?curid=3990259", "title": "Aglaocetus", "text": "L\u2019aglaoceto (gen. Aglaocetus) \u00e8 un cetaceo estinto appartenente ai misticeti. Visse tra il Miocene inferiore e il Pliocene inferiore (circa 20 \u2013 5 milioni di anni fa) e i suoi resti fossili sono stati ritrovati in Sudamerica, Nordamerica ed Europa. \nClassificazione.\nI primi fossili di questo animale furono scoperti in Belgio nel corso dell'800, ma vennero attribuiti ad altri cetacei fossili. Successivamente venne scoperto un cranio in Sudamerica in strati del Miocene inferiore; i resti vennero descritti nel 1894 da Richard B. Lydekker, che li attribu\u00ec a una nuova specie della balena primitiva \"Cetotherium\" (\"C. moreni\"). Successivamente Kellogg (1934) indic\u00f2 un nuovo genere per questi resti fossili, \"Aglaocetus\". \nRemington Kellogg nel 1968 descrisse una nuova specie, \"Aglaocetus patulus\", sulla base di un cranio del Miocene medio (16-13 milioni di anni fa) Calvert Formation of Virginia (USA). Gli studi cladistici eseguiti negli anni 2010 rispetto ai talassoteri basali non sono riusciti a recuperare la patula come sorella di moreni ad esclusione di altri talassoteri basali, e nel 2020 \u00e8 stata riferita al genere \"Atlanticetus\". \nUna revisione dei cosiddetti cetoteriidi (Cetotheriidae) operata da Steeman nel 2010 ha portato al riconoscimento di numerose altre specie di \"Aglaocetus\" provenienti dal Belgio, in precedenza attribuite ad altri generi di balene estinte. \"A. burtini\" (Pliocene inferiore), \"A. latifrons\" (Miocene medio) e \"A. longifrons\" (Miocene superiore) erano considerate specie di \"Plesiocetus\"; \"A. rotundus\", del Miocene superiore, era considerata una specie di \"Amphicetus\". \n\"Aglaocetus\" \u00e8 considerato un rappresentante relativamente primitivo dei misticeti, e d\u00e0 il nome a una famiglia (Aglaocetidae) considerata alla base del gruppo dei balenotteridi (Balaenopteridae). \"Aglaocetus\" era caratterizzato da mascelle dotate di un processo ascendente molto ridotto, che lo distingueva dalle forme attuali. Altri misticeti estinti dotati di questa caratteristica erano i diorocetidi (come \"Diorocetus\") e i pelocetidi (come \"Cophocetus\")."}
{"id": "3990263", "revid": "1543377", "url": "https://it.wikipedia.org/wiki?curid=3990263", "title": "Yampar\u00e1ez", "text": "Yampar\u00e1ez \u00e8 un comune (\"municipio\" in spagnolo) della Bolivia nella provincia di Yampar\u00e1ez (dipartimento di Chuquisaca) con 8.916 abitanti (dato 2010).\nCantoni.\nIl comune \u00e8 suddiviso in 2 cantoni (popolazione 2001)."}
{"id": "3990272", "revid": "1543377", "url": "https://it.wikipedia.org/wiki?curid=3990272", "title": "S\u00e9natorerie", "text": "Le S\u00e9natorerie erano propriet\u00e0 di grandi dimensioni distribuiti da Napoleone Bonaparte ai membri del Senato conservatore in cambio della loro implicita obbedienza nei confronti del suo regime, sempre pi\u00f9 monarchico. Sono state create dal Senatoconsulto con decreto del 14 nevoso anno XI (4 gennaio 1803).\nAd esempio Siey\u00e8s ricevette un grande territorio vicino a Cosne-sur-Loire.\nLe S\u00e9natorerie di L'Aia e Amburgo non sono mai state assegnate.\nS\u00e9natorerie.\nLista delle s\u00e9natorerie attribuite fra il 1803 ed il 1814:"}
{"id": "3990273", "revid": "1543377", "url": "https://it.wikipedia.org/wiki?curid=3990273", "title": "Chipaya", "text": "Chipaya \u00e8 un comune (\"municipio\" in spagnolo) della Bolivia nella provincia di Atahuallpa (dipartimento di Oruro) con 2.849 abitanti dato 2010.\nCantoni.\nIl comune \u00e8 suddiviso in 3 cantoni."}
{"id": "3990274", "revid": "1305772", "url": "https://it.wikipedia.org/wiki?curid=3990274", "title": "RIAS", "text": ""}
{"id": "3990276", "revid": "1543377", "url": "https://it.wikipedia.org/wiki?curid=3990276", "title": "Coipasa", "text": "Coipasa \u00e8 un comune (\"municipio\" in spagnolo) della Bolivia nella provincia di Atahuallpa (dipartimento di Oruro) con 874 abitanti (dato 2010).\nCantoni.\nIl comune \u00e8 formato dall'unico cantone omonimo."}
{"id": "3990280", "revid": "1869172", "url": "https://it.wikipedia.org/wiki?curid=3990280", "title": "Cophocetus", "text": "Il cofoceto (Cophocetus oregonensis) \u00e8 un cetaceo estinto appartenente ai misticeti, vissuto nel Miocene superiore (circa 8 milioni di anni fa) e i suoi resti fossili sono stati ritrovati in Nordamerica (Oregon).\nClassificazione.\nQuesto animale \u00e8 stato descritto per la prima volta nel 1934 sulla base di uno scheletro incompleto proveniente dalla formazione Astoria nei pressi di Newport, in Oregon. Di dimensioni medie (inferiori certamente a quelle delle attuali balenottere comuni), \"Cophocetus\" era un tipico rappresentante dei pelocetidi (Pelocetidae), una famiglia di balene estinte dall'ampia distribuzione, che nel corso del Miocene si diffusero in tutti i mari. \"Cophocetus\" possedeva alcune caratteristiche anatomiche che ricordano le attuali balenottere, e per questo motivo questo animale e i suoi stretti parenti sono considerati esempi primitivi del gruppo. Altri resti attribuiti a \"Cophocetus\" provengono dalla California."}
{"id": "3990282", "revid": "648716", "url": "https://it.wikipedia.org/wiki?curid=3990282", "title": "Sabaya", "text": "Sebaya \u00e8 un comune (\"municipio\" in spagnolo) della Bolivia nella provincia di Atahuallpa (dipartimento di Oruro) con 9.766 abitanti (dato 2010).\nCantoni.\nIl comune \u00e8 suddiviso in 16 cantoni."}
{"id": "3990287", "revid": "1543377", "url": "https://it.wikipedia.org/wiki?curid=3990287", "title": "Choquecota", "text": "Choquecota \u00e8 un comune (\"municipio\" in spagnolo) della Bolivia nella provincia di Carangas (dipartimento di Oruro) con 2.143 abitanti dato 2010.\nCantoni.\nIl comune \u00e8 suddiviso in 2 cantoni."}
{"id": "3990288", "revid": "1543377", "url": "https://it.wikipedia.org/wiki?curid=3990288", "title": "Corque", "text": "Corque \u00e8 un comune (\"municipio\" in spagnolo) della Bolivia nella provincia di Carangas (dipartimento di Oruro) con 11.419 abitanti (dato 2010).\nCantoni.\nIl comune \u00e8 suddiviso in 13 cantoni."}
{"id": "3990296", "revid": "339392", "url": "https://it.wikipedia.org/wiki?curid=3990296", "title": "E-paper", "text": ""}
{"id": "3990302", "revid": "599013", "url": "https://it.wikipedia.org/wiki?curid=3990302", "title": "Cherno Samba", "text": "Biografia.\n\u00c8 il figlio di Ali Samba, calciatore professionista e Nazionale gambiano.\nViene ricordato soprattutto perch\u00e9 nel videogioco Championship Manager 01/02, col passare delle stagioni, diventava un grande campione.\nCaratteristiche tecniche.\nEra un centravanti.\nNel 2001 \u00e8 stato inserito nella lista dei migliori calciatori stilata da Don Bal\u00f3n.\nCarriera.\nClub.\nSamba mosse i primi passi nel mondo del calcio nella squadra della sua scuola, la St. Joseph's Academy di Blackheath (Londra), in cui a 13 anni segna 132 reti in 32 partite. Cominci\u00f2 la sua carriera da professionista nelle giovanili del Millwall, con cui si mise talmente in luce da attirare l'interesse delle pi\u00f9 grandi squadre inglesi.\nA vincere la concorrenza del Leeds e del Manchester United pare essere il Liverpool, che aveva offerto 2 milioni di sterline per il suo cartellino; Samba tuttavia viene presentato ufficialmente, con tanto di foto con la maglietta ufficiale dei Reds, quando ancora la trattativa non si era conclusa. In conseguenza, di ci\u00f2 il Millwall rifiuta l'offerta e l'affare salta.\nNel 2004, dopo non esser riuscito ad esordire in prima squadra, passa agli spagnoli del Cadice, formazione che poi lo ha ceduto in prestito al M\u00e1laga B. In terra iberica ha sofferto di depressione, patologia che lo ha portato a rubare gli antidolorifici dal medico della squadra, a insaputa di quest'ultimo: fin\u00ec in overdose, salvato solamente dall'intervento di un suo compagno. Ad agosto 2006 ha fatto ritorno in Inghilterra, ingaggiato da Ian Holloway per il suo Plymouth. Ha debuttato in squadra il 30 settembre, nel successo per 0-1 in casa del Coventry City, proprio grazie a una sua rete.\nA gennaio 2007, \u00e8 passato in prestito per un mese al Wrexham, con un'opzione per rendere valido il trasferimento fino alla fine della stagione. Samba \u00e8 tornato al Plymouth il 26 febbraio successivo. Ha vestito poi la maglia dei finlandesi dell'Haka. Nel 2009 \u00e8 tornato in Inghilterra, dove ha sostenuto un provino per il Portsmouth, ma a febbraio 2010 si \u00e8 accordato con i greci del Panaitolikos. Terminata l'esperienza in terra ellenica, ha fatto ancora ritorno in Inghilterra, sostenendo altri provini per Forest Green Rovers e Mansfield Town, che per\u00f2 non hanno portato ad accordi contrattuali.\nIl 23 marzo 2012 ha firmato un contratto con i norvegesi del T\u00f8nsberg. Il 22 luglio 2015 ha annunciato il proprio ritiro dall'attivit\u00e0 agonistica per proseguire a giocare a calcio a livello dilettantistico con la squadra amatoriale Dream Team FC.\nNazionale.\nHa rappresentato le selezioni giovanili inglesi fino al livello Under-20, per poi accettare d'essere convocato dal . Ad agosto 2008 \u00e8 stato convocato dalla selezione gambiana in vista di un incontro di qualificazione al , contro la : ha giocato i minuti finali della sfida. Il 9 gennaio 2010 ha realizzato la prima rete, in occasione di un'amichevole contro la , grazie a un colpo di testa su cross di Sanna Nyassi."}
{"id": "3990303", "revid": "897344", "url": "https://it.wikipedia.org/wiki?curid=3990303", "title": "Baldosa", "text": "La baldosa \u00e8 un antico strumento musicale a corde, di origine provenzale (\"baldos\" o \"baudosa\"), o forse spagnola (\"baldosa\" o \"valdosa\"). Pare che l'origine non sia da ricercare anteriormente al secolo XIII. Si sonava sia col plettro sia senza.\nLa baldosa \u00e8 citata, ad esempio, nel \"Morgante\" di Luigi Pulci (27, 55): \"E chi sonava tamburo, e chi nacchera, baldosa, cicutrenna e zufoletti\" .\nTra i pi\u00f9 eccellenti sonatori di baldosa, \u00e8 noto il pittore e storico Leone Cobelli di Forl\u00ec, vissuto nella seconda met\u00e0 del secolo XV.\nEra detta baldosa anche una sorta di danza, verosimilmente perch\u00e9 accompagnata dal suono dello strumento omonimo."}
{"id": "3990305", "revid": "4252", "url": "https://it.wikipedia.org/wiki?curid=3990305", "title": "Cattedrale di Concepci\u00f3n (Cile)", "text": ""}
{"id": "3990307", "revid": "767487", "url": "https://it.wikipedia.org/wiki?curid=3990307", "title": "Vier um die Frau", "text": "Vier um die Frau (\"Quattro intorno a una donna\"), intitolato inizialmente K\u00e4mpfende Herzen (\"Cuori in lotta\"), \u00e8 un film muto diretto nel 1921 in Germania da Fritz Lang.\nIl film era considerato perduto: fu ritrovato a San Paolo nel 1986.\nTrama.\nQuattro uomini si contendono una donna. Il commerciante Yquem, falsario e illusionista, compra con banconote false all'amata moglie, che lo ha sposato indotta dal padre, un collier in un covo di ricettatori gestito da Upton. Entra nel locale malfamato mascherato e conclude l'imbroglio. Individua in quel luogo un uomo che assomiglia straordinariamente a un ritratto che la moglie custodisce nella sua stanza nuziale. Si tratta in realt\u00e0 del gemello, William, dell'uomo di cui la donna \u00e8 innamorata, Werner Krafft, a cui ha dovuto rinunciare sposando Harry. Incuriosito, Yquem lo pedina e giunto all'elegante albergo dove lo sconosciuto alloggia gli lascia un biglietto d'invito a casa sua, falsamente firmato con il nome della moglie. William Krafft, che \u00e8 un ladro inveterato e punta a impadronirsi dei gioielli di Florence, accetta e per tutta la notte la casa del commerciante \u00e8 teatro di atti violenti e criminosi. A un punto ci scappa anche il morto e la polizia fa un'irruzione nell'abitazione. Florence risulta innocente, William \u00e8 riconosciuto come truffatore ed \u00e8 arrestato. La stessa sorte subiscono Upton e Yquem.\nProduzione.\nIl titolo iniziale era \"K\u00e4mpfende Herzen\" (\"Cuori in lotta\").\nDistribuzione.\nPrima proiezione: Berlino, Marmorhaus, 3 febbraio 1921\nAccoglienza.\n\"Film und presse\" n. 516, 1921:\n\u00abLa regia di Lang \u00e8 artistica, sicura nell'uso degli effetti e originale nei particolari. Le scene crepuscolari e notturne hanno un'illuminazione straordinaria\u00bb.\nCritica.\nStefano Socci:\n\u00abNonostante lo schematismo e una certa rigidezza teatrale il film espone, nel gioco di finzioni, l'irriducibile polarit\u00e0 essere-apparire. Yquem \u00e8 un illusionista. Con coerenza Lang rende quello che vediamo un problema di luce, un semplice gioco di prestidigitazione\u00bb."}
{"id": "3990309", "revid": "682087", "url": "https://it.wikipedia.org/wiki?curid=3990309", "title": "Ptosi palpebrale", "text": ""}
{"id": "3990312", "revid": "633110", "url": "https://it.wikipedia.org/wiki?curid=3990312", "title": "Classe Peresvet", "text": "La classe Peresvet fu una classe di navi da battaglia pre-dreadnought costruite per la Voenno Morskoj Flot Rossijskoj Imperii tra il 1898 ed il 1903. Tutte e tre le unit\u00e0 di tale classe furono perse durante la guerra russo-giapponese. La \"Osl\u00e2b\u00e2\" fu affondata durante la battaglia di Tsushima, mentre la \"Peresvet\" e la \"Pobeda\" furono affondate durante l'assedio di Port Arthur e successivamente recuperate dai giapponesi che le integrarono nella Marina imperiale giapponese.\nCaratteristiche tecniche.\nDesign.\nLa classe Peresvet era ispirata alla nave da battaglia britannica \"Centurion\". Le nuove navi erano essenzialmente una versione ingrandita di un incrociatore corazzato, l'autonomia e la tenuta in mare erano buone ma erano poco corazzate e poco armate rispetto allo standard delle navi da battaglia del periodo. Come in molte altre navi da guerra russe dell'epoca \u00e8 evidente la pesante influenza del design francese, con le torrette rotonde \"alla francese\" e un'opera morta molto alta e vulnerabile. La classe Peresvet anticipava concettualmente l'incrociatore da battaglia, comparso ad inizio del XX secolo. Fu progettata infatti per essere pi\u00f9 economica di una normale nave da battaglia, rispetto al quale era meno corazzata ma anche pi\u00f9 veloce cos\u00ec da poter sfuggire ad un eventuale scontro, ma contemporaneamente abbastanza potente da poter sopraffare qualunque incrociatore avesse tentato di attaccarla.\nArmamento.\nLa batteria principale era costituita da 4 cannoni da 254 mm (10\"), divisi in due torrette binarie, una a prua ed una a poppa. Questi erano pi\u00f9 leggeri rispetto ai cannoni da 300\u00a0mm (12\") utilizzati nella maggior parte delle navi da battaglia contemporanee. Le torrette erano azionate elettricamente. L'alzo dei cannoni andava da -5\u00b0 a +35\u00b0. La batteria secondaria consisteva di 11 cannoni Canet da 152\u00a0mm (6\"), 8 sul ponte principale in casematte, 2 sul ponte superiore e un singolo cannone era sistemato a prua. I cannoni da 254\u00a0mm avevano 80 colpi ciascuno, mentre quelli da 152\u00a0mm ne avevano 220. Per la difesa anti-torpediniere erano installati 20 cannoni Canet da 75\u00a0mm con 300 colpi ciascuno. Erano inoltre presenti 20 cannoni da 47\u00a0mm (2\") e 6 cannoni Hotchkiss da 37\u00a0mm (1,4\"). L'armamento era completato da 5 tubi lanciasiluri da 381\u00a0mm (15\"), 3 sopra il livello dell'acqua e 2 sommersi.\nProtezione.\nLe navi erano protette da un sistema misto di corazzatura Harvey e corazzatura cementata Krupp. La protezione principale dello scafo, lunga 95 m e alta 2,55\u00a0m, da progetto avrebbe dovuto innalzarsi di 1,44\u00a0m al di sopra della linea di galleggiamento. Tuttavia il dislocamento reale delle navi super\u00f2 quello di progetto e a pieno carico la protezione dello scafo rimaneva interamente sommersa. Fu quindi aggiunta sopra la precedente una protezione aggiuntiva spessa 100\u00a0mm. La corazzatura delle torrette fu ordinata in Germania e potrebbe essere la prima corazzatura Krupp ordinata in assoluto.\nPropulsione.\nL'apparato propulsivo era composto da 3 motori a vapore a tripla espansione, azionanti 3 eliche, che erano alimentati da 30 caldaie Belleville modello 1894 a carbone. L'apparato elettrico era composto da quattro dinamo con una capacit\u00e0 produttiva complessiva di 555 kW."}
{"id": "3990316", "revid": "704623", "url": "https://it.wikipedia.org/wiki?curid=3990316", "title": "Campionati europei femminili di pallacanestro Under-20", "text": "I FIBA EuroBasket Women Under 20 sono una competizione cestistica a cadenza annuale organizzata dalla FIBA Europe, e riservata alle Nazionali under 20.\nLa prima edizione del torneo \u00e8 stata organizzata nel 2000 e dal 2004 si svolge a cadenza annuale. Le prime tre edizioni, dopo le qualificazioni, erano formate da 12 squadre divise in due gironi all'italiana da sei squadre, dove le prime quattro si affrontano dai quarti di finale, in sfide incrociate. La penultima contro l'ultima dell'altro girone stabilivano il resto della classifica.\nDall'edizione del 2005, spariscono le qualificazioni, le partecipanti diventano 16, divise in quattro gironi all'italiana da quattro squadre dove al secondo turno, altri gironi all'italiana stabilivano le finaliste o, dal 2009, i quarti di finale, non solo per la squadra campione, ma anche per il resto dalla classifica in modo che le ultime tre retrocedano in \"Divisione B\". \nDal 2016, le sedici partecipanti divise in quattro gironi da quattro squadre, passano tutte agli ottavi di finale, a sfide incrociate fino alle finali che determinano campione e tre retrocessioni in \"Divisione B\"."}
{"id": "3990320", "revid": "36426", "url": "https://it.wikipedia.org/wiki?curid=3990320", "title": "Madonna reliquiario di Santa Maria Maggiore", "text": ""}
{"id": "3990322", "revid": "399137", "url": "https://it.wikipedia.org/wiki?curid=3990322", "title": "Tribunal de cassation", "text": ""}
{"id": "3990329", "revid": "344646", "url": "https://it.wikipedia.org/wiki?curid=3990329", "title": "Meccanica agraria", "text": ""}
{"id": "3990330", "revid": "1305772", "url": "https://it.wikipedia.org/wiki?curid=3990330", "title": "Tietze", "text": ""}
{"id": "3990331", "revid": "740215", "url": "https://it.wikipedia.org/wiki?curid=3990331", "title": "Dehn", "text": ""}
{"id": "3990334", "revid": "1305772", "url": "https://it.wikipedia.org/wiki?curid=3990334", "title": "San Raimondo", "text": ""}
{"id": "3990335", "revid": "729019", "url": "https://it.wikipedia.org/wiki?curid=3990335", "title": "Muji", "text": "Muji \u00e8 un'azienda multinazionale giapponese di arredamento e abbigliamento fondata nel 1980.\nProduce capi di abbigliamento, complementi di arredo e accessori da viaggio, ed \u00e8 nota per il suo stile essenziale e privo di loghi e simboli. Investe inoltre nel riciclo dei materiali e nel mancato utilizzo di imballaggi e packaging.\nIl nome, usato dal 1999, deriva dalla frase \"Mujirushi Ry\u014dhin\", che in giapponese significa \"buoni prodotti senza marchio\".\nStoria.\nMujirushi Ry\u014dhin era inizialmente una linea di prodotti lanciata nel dicembre 1980 dalla catena giapponese di supermercati The Seiyu. La linea si proponeva di offrire buoni prodotti a basso prezzo. I prodotti venivano imballati nel cellophane con applicate semplici etichette di carta.\nIl primo negozio Mujirushi Ry\u014dhin indipendente dalla catena The Seiyu viene aperto nel 1983. Due anni pi\u00f9 tardi partono le prime forniture a livello mondiale, e nel 1987 vengono aperti stabilimenti di produzione esteri.\nNel 1989 la Ryohin Keikaku Ltd. diviene il produttore e rivenditore dell'intero catalogo di prodotti della Mujirushi Ry\u014dhin, con commesse che vanno dalla progettazione allo sviluppo, dalla produzione alla distribuzione fino alla vendita.\nNel 1991 la Mujirushi Ry\u014dhin apre il primo negozio oltreoceano a Londra.\nProduzione e distribuzione.\nLa produzione di Muji inizi\u00f2 con 40 articoli in totale, che spaziavano da capi di abbigliamento per uomo e donna, articoli da cancelleria, prodotti alimentari e articoli da cucina. Attualmente il catalogo comprende pi\u00f9 di 7000 prodotti diversificati nelle linee Caf\u00e8 Muji, Meal Muji, Muji Campsite e una linea di complementi d'arredo. Recentemente l'azienda sta muovendo i primi passi anche nell'edilizia.\nTra gli obiettivi dell'azienda, c'\u00e8 quello di limitare la produzione in base all'effettiva richiesta, evitando sprechi e costi.\nA dicembre 2010, Muji \u00e8 presente nel mondo con 312 negozi e 102 outlet, tra cui Cina (160), Taiwan (38), Hong Kong (15), Corea del Sud (14), Thailandia (13), Inghilterra (12), Stati Uniti (11), Italia (9), Singapore (9), Francia (9), Svezia (8), Germania (8), Filippine (7), Spagna (6), Malaysia (5), Australia (3), Emirati arabi (3), Indonesia (3), Kuwait (2), Norvegia (2), Canada (2), Turchia (2), Polonia (1), Portogallo (1) e Irlanda (1).\nIn totale, la Ryohin Keikaku ha 285 negozi in Giappone, con circa 3400 impiegati.\nDesign e politica del \"no-brand\".\nIl design che caratterizza l'idea di base dell'azienda \u00e8 sostanzialmente funzionale, ridotto al minimo utile, totalmente privo di decorazioni e con limitata variet\u00e0 di colori. I prodotti, inoltre, vengono esposti su scaffali, senza imballaggio e con una semplice etichetta che mostra i dati utili e il prezzo.\nMuji \u00e8 nota per l'assenza di loghi e simboli sui suoi prodotti, e per la quasi inesistenza di marketing. Il suo successo \u00e8 basato sul passaparola, sulla filosofia della semplicit\u00e0 e sul movimento \"no-brand\", che accomuna quella fascia di clientela che cerca, per ragioni estetiche e concettuali, oggetti e capi d'abbigliamento non marchiati.\nL'idea che sta alla base della politica aziendale di Muji segue la Filosofia giapponese del \"Kanketsu\", ovvero il concetto di semplicit\u00e0, che mira a \u00abportare un senso di calma nella vita caotica dei giorni nostri\u00bb. In un'intervista, il presidente di Muji USA, Hiroyoshi Azami, descrive come la missione dell'azienda sia quella di offrire prodotti semplici e necessari.\nLa produzione dei prototipi viene eseguita con modelli reali in carta, invece che simulata al computer. Ci\u00f2 scoraggia lo sviluppo di inutili dettagli e complicazioni, che farebbero lievitare i costi e i problemi durante la produzione, che invece \u00e8 pensata in maniera da minimizzare i passaggi e massimizzare la resa."}
{"id": "3990336", "revid": "212348", "url": "https://it.wikipedia.org/wiki?curid=3990336", "title": "Patriarcato di Alessandria d'Egitto", "text": ""}
{"id": "3990342", "revid": "2033069", "url": "https://it.wikipedia.org/wiki?curid=3990342", "title": "Swift - Il giustiziere", "text": "Swift - Il giustiziere (\"Swift Justice\") \u00e8 una serie televisiva statunitense in 13 episodi trasmessi per la prima volta nel corso di una sola stagione nel 1996.\n\u00c8 una serie d'azione incentrata sulle vicende di Mac Swift, un ex detective del NYPD ed ex Navy SEAL che affronta da investigatore privato i casi che la polizia, per un motivo o per un altro, non pu\u00f2 trattare. Ad aiutarlo nelle indagini \u00e8 il detective Randall Patterson.\nProduzione.\nLa serie fu ideata da Dick Wolf.\nRegisti.\nTra i registi sono accreditati:\nDistribuzione.\nLa serie fu trasmessa negli Stati Uniti dal 13 marzo 1996 al 17 giugno 1996 sulla rete televisiva UPN. In Italia \u00e8 stata trasmessa su Italia 1 con il titolo \"Swift - Il giustiziere\"."}
{"id": "3990343", "revid": "46931", "url": "https://it.wikipedia.org/wiki?curid=3990343", "title": "Swift Justice", "text": ""}
{"id": "3990345", "revid": "1429175", "url": "https://it.wikipedia.org/wiki?curid=3990345", "title": "Alessandro Pastacci", "text": "Biografia.\nConseguita la maturit\u00e0 scientifica, prosegue con studi universitari in economia e finanza, intraprendendo successivamente la professione di consulente finanziario.\nInizia la sua attivit\u00e0 politico-istituzionale nel 1997 con l'elezione a consigliere comunale di Quistello, il comune dell'Oltrep\u00f2 mantovano in cui \u00e8 nato e risiede, in una lista indipendente, e dallo stesso anno fino al 2001 \u00e8 assessore alle politiche giovanili dello stesso comune. Nel 2001 si candida con la lista civica \"Insieme per Quistello\" e viene eletto sindaco, raggiungendo un risultato superiore sia alla lista di centrosinistra sia a quella di centrodestra. Ricopre tale carica fino al 2006, anno in cui, con la medesima formazione, viene riconfermato alla carica di sindaco proseguendo fino al 2011.\nNel 2003 fonda, insieme ad altri 21 comuni mantovani, il comitato denominato \"Sistema Po Matilde\", permettendo lo sviluppo di molteplici progetti europei, che presiede fino al 2008. Nel 2007 entra a far parte del consiglio d'amministrazione del consorzio di bonifica Terre dei Gonzaga in destra Po, e dallo stesso anno al 2009 \u00e8 presidente del consorzio di Sviluppo Area Ostigliese Destra Secchia, attraverso il quale nel 2007 promuove l'avvio di un gruppo di azione locale (GAL) per l'utilizzo di fondi europei a valere sul PSR (piano di sviluppo rurale) 2007-2013, presso la Regione Lombardia, che riconosce ufficialmente quale progetto meritevole di finanziamento tra i 16 lombardi, permettendo nel 2008 di rendere operativo il GAL Oltrep\u00f2 Mantovano.\nNel 2009 fonda il consorzio \"Oltrep\u00f2 mantovano\", con 23 comuni dell'area meridionale della provincia di Mantova, e lo presiede fino al 2011, sviluppando sul territorio molteplici progetti d'area finanziati da pi\u00f9 programmi europei a favore dei comuni e arrivando ad avere il riconoscimento ufficiale nel 2010 del Distretto Culturale Dominus, uno dei sei distretti culturali lombardi, finanziati da Fondazione Cariplo.\nNel maggio 2011 si candida e viene eletto, a capo di una proposta civica sostenuta da una coalizione di movimenti indipendenti e partiti di centrosinistra, presidente della provincia di Mantova, vincendo al ballottaggio il 29 e 30 maggio 2011 con il 57,27% dei voti contro il 42,7% ottenuto dallo sfidante di centrodestra Gianni Fava.\nA giugno 2014 \u00e8 stato eletto Presidente dell'Unione Province Italiane (UPI). Da febbraio 2015 \u00e8 presidente dell\u2019associazione europea Arco Latino che raggruppa enti pubblici di Italia Francia e Spagna per lo sviluppo di progetti europei. Nel gennaio 2015 a seguito dell\u2019elezione del nuovo parlamento europeo \u00e8 entrato a far parte dei 24 membri della delegazione italiana presso il Comitato delle Regioni a Bruxelles, organismo di rappresentanza di Comuni Province e Regioni all\u2019interno dell\u2019Unione Europea.\nDal 2016 ricopre il ruolo di Consigliere Comunale presso il Comune San Benedetto Po per la lista \"ConSenso Civico\".\nNel 2016 diventa Presidente dell'Agenzia per il Trasporto Pubblico Locale del Bacino di Cremona e Mantova con sede a Cremona."}
{"id": "3990347", "revid": "34392", "url": "https://it.wikipedia.org/wiki?curid=3990347", "title": "E-ink", "text": ""}
{"id": "3990349", "revid": "287204", "url": "https://it.wikipedia.org/wiki?curid=3990349", "title": "Vol(l)Ume 14", "text": "Vol(l)Ume 14 \u00e8 il quattordicesimo album della thrash metal band tedesca Tankard, prodotto dalla AFM Records e pubblicato in Europa il 17 dicembre 2010.\nL'album \u00e8 stato prodotto in due versioni: la versione standard e la limited edition contenente cd e dvd bonus con la performance della band all'\u201cHeadbangers Open Air\u201d, tenutasi tra il 23 e il 25 luglio 2009 a Brande-H\u00f6rnerkirchen, Germania."}
{"id": "3990357", "revid": "157051", "url": "https://it.wikipedia.org/wiki?curid=3990357", "title": "Campionato Federale F.I.F. 1909", "text": ""}
{"id": "3990360", "revid": "599013", "url": "https://it.wikipedia.org/wiki?curid=3990360", "title": "Yanmar Diesel Soccer Club 1988-1989", "text": "Questa voce raccoglie le informazioni riguardanti lo Yanmar Diesel Soccer Club nelle competizioni ufficiali della stagione 1988-1989.\nStagione.\nDopo essere stato eliminato dal Toshiba alle semifinali di Coppa di Lega, lo Yanmar Diesel stazion\u00f2 nelle posizioni medio-basse del campionato e usc\u00ec nelle prime fasi della Coppa dell'Imperatore.\nMaglie e sponsor.\nLe magliette, prodotte dall'Adidas, recano sulla parte anteriore la scritta Yanmar."}
{"id": "3990362", "revid": "47767", "url": "https://it.wikipedia.org/wiki?curid=3990362", "title": "Amandine", "text": ""}
{"id": "3990366", "revid": "767487", "url": "https://it.wikipedia.org/wiki?curid=3990366", "title": "Taur Matan Ruak", "text": "Biografia.\n\u00c8 stato Maggior Generale e Comandante delle \"Forcas de Defesa de Timor-Leste\" (F-FDTL), l'esercito di Timor Est, fino al 6 ottobre 2011. Prima di servire in F-FDTL, era l'ultimo comandante delle Forze Armate di Liberazione Nazionale di Timor Est o FALINTIL (\"Forcas Armadas Nacional para a Libera\u00e7\u00e3o fare Timor Leste\"), l'esercito degli insorti, legato al partito FRETILIN, che ha resistito all'occupazione indonesiana dell'isola dal 1975 al 1999.\n\u00c8 stato eletto Presidente della Repubblica il 16 aprile 2012 ed \u00e8 entrato in carica il 20 maggio successivo, succedendo a Jos\u00e9 Ramos-Horta. Era sostenuto dal premier Xanana Gusm\u00e3o e vinse al ballottaggio con il 61% dei voti contro l'avversario Francisco Guterres. \u00c8 rimasto in carica fino al maggio 2017.\nIl 22 giugno 2018 \u00e8 stato nominato Primo ministro del Paese."}
{"id": "3990367", "revid": "599013", "url": "https://it.wikipedia.org/wiki?curid=3990367", "title": "Helmut K\u00f6glberger", "text": "Carriera.\nFu capocannoniere del campionato austriaco nel 1969 e nel 1975."}
{"id": "3990368", "revid": "287204", "url": "https://it.wikipedia.org/wiki?curid=3990368", "title": "Helmut Koglberger", "text": ""}
{"id": "3990372", "revid": "2033069", "url": "https://it.wikipedia.org/wiki?curid=3990372", "title": "Svitati in divisa", "text": "Svitati in divisa (\"Bakersfield P.D.\") \u00e8 una serie televisiva statunitense in 17 episodi trasmessi per la prima volta nel corso di una sola stagione dal 1993 al 1994.\n\u00c8 una sitcom incentrata sulle vicende professionali del personale nel dipartimento di polizia della citt\u00e0 di Bakersfield, in California. Tra i protagonisti: Paul Gigante, detective di origini italiane, Ron Eldard, partner di Gigante, Denny Boyer e Luke Ramirez, due agenti di polizia, il capitano Renny Stiles e il sergente Bill Hampton.\nPersonaggi e interpreti.\nGuest star.\nTra le guest star: John Bishop, Jon Gries, Kathy Kinney, Dan Castellaneta, Melora Walters, Steve Fitchpatrick, Richard Bradford, Cynthia Bond, Shaun Baker, Flora Burke, David Wiley, Laura Innes, Nick D'Egidio, Tom Towles, Diane Delano, Rolanda Molina, Todd Field, Sonia Jackson, Gregory Wolfe, Earl Billings, Make Wakefield, Christopher Michael Moore, Jean Ford, Allan Wasserman, Tim de Zarn, Wendy Gordon, Jenny Gago, Patrick Kilpatrick.\nProduzione.\nLa serie, ideata da Larry Levin, fu prodotta da Rock Island Productions e Touchstone Television. Le musiche furono composte da Joseph Vitarelli e Brave Combo e Mark Mothersbaugh.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 14 settembre 1993 al 18 agosto 1994 sulla rete televisiva Fox. In Italia \u00e8 stata trasmessa con il titolo \"Svitati in divisa\".\nAlcune delle uscite internazionali sono state:"}
{"id": "3990373", "revid": "46931", "url": "https://it.wikipedia.org/wiki?curid=3990373", "title": "Bakersfield P.D.", "text": ""}
{"id": "3990374", "revid": "46931", "url": "https://it.wikipedia.org/wiki?curid=3990374", "title": "Bakersfield, P.D.", "text": ""}
{"id": "3990375", "revid": "1305772", "url": "https://it.wikipedia.org/wiki?curid=3990375", "title": "Lo scambio", "text": ""}
{"id": "3990380", "revid": "122044316", "url": "https://it.wikipedia.org/wiki?curid=3990380", "title": "Gastone Rinaldi", "text": "Biografia.\nGastone Rinaldi nacque a Padova nel 1920, e si diplom\u00f2 in ragioneria all'istituto Belzoni. Inizialmente lavor\u00f2 per l'azienda Rima in via Guido Reni a Padova, fondata da suo padre Mario Rinaldi nel 1916.\nNel suo lavoro di designer ebbe modo di entrare in contatto con molti tra i maggiori designer italiani, tra cui si cita Gi\u00f2 Ponti, Carlo Mollino, Alberto Rosselli, Franco Campo e Carlo Graffi, Michele De Lucchi e Marco Zanuso. Nel 1954 vinse il Premio Compasso d'Oro con la \"Sedia DU30\" prodotta dalla Rima.\nNel 1974 fond\u00f2 la ditta \"Thema\" a Limena. Nel 1981 la sua sedia Dafne prodotta nel 1979 ricevette una segnalazione al Compasso d'Oro, come anche nel 1981 l'Aurora.\nIl \"divano Saturno\" fa parte della prestigiosa collezione del museo d'arte moderna MoMA di New York.\nRinaldi ebbe anche una intensa attivit\u00e0 sportiva.\nCome calciatore negli anni 40 gioc\u00f2 per l'A.C. Padova militando poi anche alla e all'A.C. Udinese.\nCon la Cremonese nella stagione 1941-42 ha disputato dieci partite, facendo l'esordio con i grigiorossi a Parma il 4 gennaio 1942 nella partita Parma-Cremonese (2-0).\nCome automobilista partecip\u00f2 alla leggendaria Mille Miglia.\nGastone Rinaldi mor\u00ec a Padova nel 2006.\nStile.\nGastone Rinaldi \u00e8 stato un designer innovativo, caratterizzato da una linea pulita e sempre armoniosa. Concentrandosi in tutti gli aspetti, dalla progettazione alla produzione delle sedute, fu il primo a modellare tubolari di acciaio e ad utilizzare nuovi sistemi di imbottitura a partire dalla gomma piuma; inoltre ide\u00f2 sempre sistemi ingegnosi o per impilare o per piegare le sue sedute.\nCuriosit\u00e0.\nGastone Rinaldi era noto per la sua passione per la pipa. La sua collezione privata conta pi\u00f9 di 200 esemplari."}
{"id": "3990381", "revid": "1573940", "url": "https://it.wikipedia.org/wiki?curid=3990381", "title": "Goniobranchus albonares", "text": "Goniobranchus albonares () \u00e8 un mollusco nudibranchio della famiglia Chromodorididae.\nDescrizione.\nCorpo di colore bianco, con il bordo del mantello prima arancio e poi arancio. Branchie e rinofori di colore bianco traslucido, con striature bianco opaco.\nDistribuzione e habitat.\nSpecie diffusa nel Nuovo Galles del Sud settentrionale e in Nuova Caledonia."}
{"id": "3990383", "revid": "599013", "url": "https://it.wikipedia.org/wiki?curid=3990383", "title": "Dietro le sbarre", "text": ""}
{"id": "3990384", "revid": "767487", "url": "https://it.wikipedia.org/wiki?curid=3990384", "title": "Eduard Glieder", "text": ""}
{"id": "3990385", "revid": "48922134", "url": "https://it.wikipedia.org/wiki?curid=3990385", "title": "Edi Glieder", "text": ""}
{"id": "3990387", "revid": "373458", "url": "https://it.wikipedia.org/wiki?curid=3990387", "title": "Neng\u014d", "text": ""}
{"id": "3990393", "revid": "1573940", "url": "https://it.wikipedia.org/wiki?curid=3990393", "title": "Goniobranchus albopunctatus", "text": "Goniobranchus albopunctatus \u00e8 un mollusco nudibranchio della famiglia Chromodorididae.\nDescrizione.\nIl colore del mantello varia molto dal rosso al giallo, ma vi \u00e8 la costante presenza di punti bianchi, anelli dello stesso colore e del bordo di colore prima blu e poi giallo. La parte inferiore del mantello, del corpo e del piede sono gialli. Fino a oltre 3 centimetri di lunghezza.\nDistribuzione e habitat.\nSpecie diffusa nel Oceano Indo-Pacifico."}
{"id": "3990395", "revid": "287204", "url": "https://it.wikipedia.org/wiki?curid=3990395", "title": "Kypello Kyprou 1975-1976", "text": "La Kypello Kyprou 1976-1977 fu la 34\u00aa edizione della coppa nazionale cipriota. Vide la vittoria finale dell'APOEL Nicosia, che cos\u00ec conquist\u00f2 il suo nono titolo.\nFormula.\nLe squadre partecipanti furono 42; erano previsti sei turni: un preliminare, un primo turno, ottavi, quarti, semifinali e finale tutti di sola andata, con eventuale ripetizione in caso di pareggio. La finale fu giocata il 27 giugno 1976 allo Stadio GSP."}
{"id": "3990400", "revid": "76963", "url": "https://it.wikipedia.org/wiki?curid=3990400", "title": "Ewan Stewart", "text": "Biografia.\nFiglio di Sheila e del cantante Andy Stewart, suo padre mor\u00ec d'infarto nel 1993.\nAttivo nel cinema, nella televisione e nel teatro dalla fine degli anni settanta, ha recitato in decine di film e serie TV.\nIl film pi\u00f9 importante nel quale ha lavorato \u00e8 stato \"Titanic\" di James Cameron, dove ha interpretato la parte del 1\u00ba ufficiale William McMaster Murdoch.\nHa prestato la propria voce per il videogioco \"Heavenly Sword\"."}
{"id": "3990402", "revid": "1573940", "url": "https://it.wikipedia.org/wiki?curid=3990402", "title": "Goniobranchus annulatus", "text": "Goniobranchus annulatus () \u00e8 un mollusco nudibranchio della famiglia Chromodorididae.\nDescrizione.\nCorpo caratterizzato dal cerchio violaceo attorno al ciuffo branchiale e ai rinofori. La colorazione \u00e8 molto simile a \"Hypselodoris ghardaqana\", \"Hypselodoris pulchella\" e \"Hypselodoris imperialis\".\nDistribuzione e habitat.\nSpecie diffusa nel Oceano Indiano."}
{"id": "3990403", "revid": "1305772", "url": "https://it.wikipedia.org/wiki?curid=3990403", "title": "Falsa identit\u00e0", "text": ""}
{"id": "3990404", "revid": "1543377", "url": "https://it.wikipedia.org/wiki?curid=3990404", "title": "Solfuro di bario", "text": "Il solfuro di bario \u00e8 un composto chimico con la formula bruta BaS. \u00c8 un importante precursore di altri composti del bario tra cui il carbonato di bario BaCO3 e il pigmento litopone, costituito da un miscuglio di solfato di bario (BaSO4) e di solfuro di zinco (ZnS).\nScoperta, propriet\u00e0 e produzione.\nIl solfuro di bario \u00e8 stato scoperto dal ciabattino bolognese Vincenzo Casciarolo, alchimista dilettante, che trov\u00f2, alla base del Monte Paderno, sui colli di Bologna, una strana pietra. Casciarolo scopr\u00ec che la pietra, dopo essere stata calcinata nel carbone, aveva la capacit\u00e0 di trattenere la luce del sole e riemetterla per un certo tempo. La scoperta, datata tra il 1602 e il 1604, rappresenta la prima osservazione del fenomeno della fosforescenza.\nIn seguito a questa scoperta, il misterioso materiale divenne noto come pietra di Bologna, o meno frequentemente come, pietra luciferina, pietra di luna, spongia lucis (spugna di luce), lapis illuminabilis (pietra illuminabile), lapis lucifer e pietra fosforica (in entrambi i casi, \"portatrice di luce\") e phosphorus.\nLa pietra era costituita da barite che, una volta macinata e calcinata, si trasforma in solfuro di bario. Oggi \u00e8 prodotto da una versione migliorata del metodo Casciarolo utilizzando carbone. Questo tipo di conversione \u00e8 chiamata reazione carbotermica:\nBaSO4 + 2 C \u2192 BaS + 2 CO2\nBaS cristallizza con la stessa struttura ottaedrica del NaCl, con Ba2+ e S2- ai vertici. I suoi cristalli, appunto, hanno un reticolo cubico ai cui vertici si alternano ioni bario Ba2+ e ioni solfuro S2-.\nBaS \u00e8 molto tossico, come diversi altri solfuri, quali CaS e altri, che evolvono a solfuro di idrogeno e idrossidi a contatto con acqua."}
{"id": "3990405", "revid": "1305772", "url": "https://it.wikipedia.org/wiki?curid=3990405", "title": "Braccato", "text": ""}
{"id": "3990406", "revid": "47767", "url": "https://it.wikipedia.org/wiki?curid=3990406", "title": "Audamar", "text": ""}
{"id": "3990407", "revid": "47767", "url": "https://it.wikipedia.org/wiki?curid=3990407", "title": "Audomar", "text": ""}
{"id": "3990408", "revid": "2074952", "url": "https://it.wikipedia.org/wiki?curid=3990408", "title": "Audomaro", "text": "Origine e diffusione.\nDeriva dal nome germanico \"Audamar\", composto dagli elementi \"od\" (o \"aud\", \"ricchezza\", \"patrimonio\") e \"meri\" (o \"mer\", \"mers\", \"famoso\", \"celebre\"), e pu\u00f2 quindi significare \"celebre per le sue ricchezze\".\nViene sovente confuso con altri nomi quali Ademaro, Adelmiro e Aldemaro, che hanno per\u00f2 origine differente; in rari casi, il nome Omero pu\u00f2 costituire un derivato di \"Audamar\".\nOnomastico.\nL'onomastico si pu\u00f2 festeggiare in memoria di sant'Otmar di San Gallo, sacerdote, il 16 novembre, oppure il 9 settembre in ricordo di sant'Audomaro di Th\u00e9rouanne, vescovo, chiamato anche sant'Omero."}
{"id": "3990410", "revid": "36426", "url": "https://it.wikipedia.org/wiki?curid=3990410", "title": "San Francesco sul carro di fuoco", "text": ""}
{"id": "3990414", "revid": "1573940", "url": "https://it.wikipedia.org/wiki?curid=3990414", "title": "Goniobranchus collingwoodi", "text": "Goniobranchus collingwoodi () \u00e8 un mollusco nudibranchio della famiglia Chromodorididae.\nDistribuzione e habitat.\nLa specie \u00e8 diffusa nell'Oceano Pacifico."}
{"id": "3990419", "revid": "157051", "url": "https://it.wikipedia.org/wiki?curid=3990419", "title": "Prima Categoria 1908", "text": ""}
{"id": "3990423", "revid": "157051", "url": "https://it.wikipedia.org/wiki?curid=3990423", "title": "Prima Categoria 1909", "text": ""}
{"id": "3990428", "revid": "157051", "url": "https://it.wikipedia.org/wiki?curid=3990428", "title": "Campionato Federale F.I.F. 1908", "text": ""}
{"id": "3990432", "revid": "729019", "url": "https://it.wikipedia.org/wiki?curid=3990432", "title": "Strada statale 721 dell'Aeroporto Tito Minniti", "text": "La strada statale 721 dell'Aeroporto Tito Minniti (SS 721), gi\u00e0 \"nuova strada ANAS 316 dell'Aeroporto Tito Minniti (NSA 316)\", \u00e8 una strada statale italiana che permette il raggiungimento dell'aeroporto di Reggio Calabria.\nPercorso.\nL'arteria ha inizio all'altezza dello svincolo \"Aeroporto dello Stretto\" della strada statale 106 Jonica e, dopo un percorso lungo 1,500\u00a0km circa, termina nel piazzale antistante l'entrata dello scalo.\nLa strada \u00e8 stata aperta al traffico il 19 novembre 2007 con la provvisoria classificazione di nuova strada ANAS 316 dell'Aeroporto Tito Minniti (NSA 316). La classificazione attuale \u00e8 avvenuta infine nel 2012 col seguente itinerario: \"Innesto con la ex S.S.n. 106 Ter presso lo svincolo Malderiti - Aeroporto Tito Minniti\"."}
{"id": "3990435", "revid": "1954461", "url": "https://it.wikipedia.org/wiki?curid=3990435", "title": "Ron Mueck", "text": "Biografia.\nLa sua opera \u00e8 legata alla corrente dell'iperrealismo. Mueck \u00e8 conosciuto per le sue sculture in materiali estremamente realistici: polivinilici, resine o materiale vario. Ha contribuito alla realizzazione dei personaggi del film \"Labyrinth - Dove tutto \u00e8 possibile\", nel quale ha anche prestato la voce come doppiatore originale al personaggio Bubo. Le sue opere sono state esposte alla biennale di Venezia, all'Andy Warhol museum di Pittsburgh, alla Fondation Cartier di Parigi e alla National Gallery di Victoria (Australia). Dal 2002 al 2004 \u00e8 stato un artista associato alla National Gallery londinese. Attualmente lavora a Londra, ma ha iniziato come collaboratore presso un'emittente televisiva in un programma per bambini."}
{"id": "3990438", "revid": "339392", "url": "https://it.wikipedia.org/wiki?curid=3990438", "title": "Vescovo di Troia", "text": ""}
{"id": "3990441", "revid": "124411770", "url": "https://it.wikipedia.org/wiki?curid=3990441", "title": "One Shot '90 Volume 2", "text": "Le migliori canzoni degli anni '90 in questo album della collana One Shot dalla Universal Music."}
{"id": "3990446", "revid": "729019", "url": "https://it.wikipedia.org/wiki?curid=3990446", "title": "NWA Florida Heavyweight Championship", "text": "L'NWA Florida Heavyweight Championship \u00e8 il titolo principale della National Wrestling Alliance che ad oggi si disputa nel territorio NWA della Florida.\nStoria.\nCi sono tracce di questo titolo gi\u00e0 nel 1934 ed \u00e8 stato utilizzato dalla Championship Wrestling from Florida (CWF) dal 1944 al dicembre del 1987. \nNegli anni successivi e dopo la vendita della CFW alla Jim Crockett Promotions (JCP) ed all'abbandono del titolo da parte di JCP, si sono succedute altre federazioni della Florida (tra cui la Pro Wrestling Fusion e la NWA Florida Underground Wrestling) che, oltre a divenire un territorio della NWA, riutilizzarono questo titolo (o ne fusero altri con questo) permettendogli di giungere fino ad oggi e restare attivo.\nCampione in carica.\nL'attuale campione in carica \u00e8 Mason Price che ha vinto il titolo il 21 febbraio 2016 a Masaryktown in Florida sconfiggendo Taino nella finale di un torneo.\nAlbo d'oro.\nLe righe incomplete e contrassegnate con [...] significano un'interruzione nella linea temporale ed il succedersi delle vittorie dei match tra il soprastante ed il sottostante campione elencato."}
{"id": "3990447", "revid": "1078002", "url": "https://it.wikipedia.org/wiki?curid=3990447", "title": "Politica agraria", "text": "In economia, nell'ambito della politica economica, la politica agraria analizza e studia i provvedimenti di sostegno al settore agricolo, destinati a sostenere la domanda e/o il prezzo dei beni agricoli e dei prodotti agro-alimentari, nonch\u00e9 a elaborare strategie di intervento.\nA questo filone appartiene lo studio delle politiche comunitarie che, riducendo la quantit\u00e0 prodotta, come nel caso delle quote latte, o sostenendo la produzione di taluni beni con contributi economici elargiti ai produttori, cercano di governare il settore agricolo con lo scopo di difendere il reddito degli agricoltori, limitare la concorrenza straniera e in particolare di molti paesi del terzo mondo che possono produrre a prezzi bassissimi gli stessi beni, difendere l'ambiente, evitare l'abbandono delle terre soprattutto montane.\nAltri temi assai pi\u00f9 generali affrontati dalla politica economica riguardano gli effetti dei provvedimenti di politica agraria e delle scelte delle imprese sul reddito, l'occupazione, la bilancia dei pagamenti e la produttivit\u00e0.\nDescrizione.\nLa politica agraria dell'Unione Europea.\nLa politica agricola \u00e8 sempre stata un pilastro basilare nel processo di integrazione degli Stati membri della Comunit\u00e0 economica europea. Gi\u00e0 il Trattato originale di Roma definiva gli obiettivi della PAC e stabiliva che l'agricoltura andava inclusa nel mercato comune come politica integrata. All'epoca, in una Europa che aveva ancora memoria della fame degli anni di guerra e dell'immediato dopo-guerra, la sicurezza alimentare costituiva l'obiettivo primario: da qui la tendenza a prezzi agricoli estremamente elevati rispetto al libero mercato internazionale e l'accumularsi di grandi scorte. La \"comunit\u00e0\" interveniva anche corrispondendo la differenza di prezzo per le quantit\u00e0 esportate fuori \"Europa\".\nLa peculiarit\u00e0 del comparto agro-alimentare ha suscitato posizioni contrastanti, a volte antitetiche, nelle politiche di settore dei diversi Stati. Ci\u00f2 ha portato alla conclusione nel 1994, al termine dell'Uruguay Round del GATT istitutivo dell'Organizzazione Mondiale del Commercio, dell'Accordo sull'agricoltura, teso a contribuire alla formazione di \"un sistema di scambio agricolo corretto e orientato al mercato\"."}
{"id": "3990448", "revid": "108312309", "url": "https://it.wikipedia.org/wiki?curid=3990448", "title": "La storia parte da qui", "text": "La storia parte da qui \u00e8 il terzo album di inediti del gruppo musicale italiano Sonohra, pubblicato il 15 maggio 2012.\nIl disco \u00e8 stato anticipato dal singolo \"Si chiama libert\u00e0\", uscito il 13 aprile dello stesso anno."}
{"id": "3990453", "revid": "767487", "url": "https://it.wikipedia.org/wiki?curid=3990453", "title": "Majeed Waris", "text": ""}
{"id": "3990456", "revid": "36426", "url": "https://it.wikipedia.org/wiki?curid=3990456", "title": "Piazza Indipendenza (Patern\u00f2)", "text": "La piazza Indipendenza di Patern\u00f2, in provincia di Catania, \u00e8 una delle maggiori piazze del centro storico della citt\u00e0 siciliana, e una di quelle maggiormente frequentate dagli abitanti.\nStoria e descrizione.\nDetta anticamente \"piazza Canali\", in quanto sorge in un'area attraversata da alcuni canali di acque delle sorgenti vicine. Fino agli ultimi decenni del XIX secolo, la piazza era percorribile dal lato nord al sud mediante un ponte che sovrastava un canale di acque, molto simile a quelli veneziani. \nLa zona si svilupp\u00f2 verso la seconda met\u00e0 del XVI secolo, periodo in cui furono edificati i primi edifici civili e religiosi nella \"parte bassa\" della citt\u00e0. Tra questi vi furono la chiesa di San Domenico (1562) e il Monastero della Santissima Annunziata (1662), e l'urbanizzazione dell'area che si intensific\u00f2 dopo il 1693, fece prendere forma all'attuale piazza.\nLa piazza fu per molti decenni luogo di ritrovo degli intellettuali e dei dotti della citt\u00e0, fatto testimoniato dalla fondazione nel 1634 dell'Accademia dei Rinnovati della Fenice, che ebbe sede nella chiesa di San Domenico. Assunse l'attuale denominazione dopo l'Unit\u00e0 d'Italia.\nGli edifici in essa situati, nell'arco di tre secoli hanno subito delle lievi variazioni architettoniche, con opere di recupero e di restauro, conservando comunque intatto il loro aspetto. Importante \u00e8 la presenza di palazzi storici, in passato dimore delle pi\u00f9 illustri famiglie della borghesia cittadina, di apprezzabile valore architettonico, perlopi\u00f9 rifacente allo stile \"liberty\" con elementi barocchi, rinascimentali e neoclassici, come il Palazzo Cutore. Oltre agli edifici religiosi e civili, vi si trova anche un monumento votivo a Santa Barbara realizzato dopo il terremoto di Messina del 1908 da Michele Cannav\u00f2, che rappresenta due angeli marmorei che tengono sospesa una corona sull'immagine a pittura della Santa patrona, illuminati nelle ore notturne.\nNella sua ala ovest, nel tratto che va dall'ex monastero fino alla parte che incrocia con la via Teatro, si presenta con forma rettangolare, mentre nel tratto successivo, che porta alla via Vittorio Emanuele, \u00e8 pi\u00f9 larga e con forma pi\u00f9 o meno quadrangolare. Nell'ala est, apre nella parte superiore alla via Garibaldi, e nella parte inferiore alla via Roma."}
{"id": "3990457", "revid": "131358", "url": "https://it.wikipedia.org/wiki?curid=3990457", "title": "Abdul Majeed Waris", "text": ""}
{"id": "3990462", "revid": "599013", "url": "https://it.wikipedia.org/wiki?curid=3990462", "title": "Leandro Lessa Azevedo", "text": ""}
{"id": "3990463", "revid": "344646", "url": "https://it.wikipedia.org/wiki?curid=3990463", "title": "Azienda agraria", "text": ""}
{"id": "3990464", "revid": "767487", "url": "https://it.wikipedia.org/wiki?curid=3990464", "title": "Litopone", "text": "Il litopone \u00e8 un pigmento, di colore bianco, costituito da un miscuglio di solfato di bario BaSO4 e di solfuro di zinco (ZnS). \u00c8 impiegato come costituente di vernici, colori e smalti bianchi, ma anche per inchiostri e cosmetici. I vari tipi di litopone si differenziano in base alla percentuale di ZnS contenuta, che generalmente varia da un minimo del 15% a un massimo del 30%. \u00c8 insolubile in acqua e conferisce al prodotto un elevato potere coprente."}
{"id": "3990465", "revid": "767487", "url": "https://it.wikipedia.org/wiki?curid=3990465", "title": "Viaggio verso Agartha", "text": ", titolo internazionale: \"Children who chase lost voices,\" e pubblicato in Italia dal 2019 come I bambini che inseguono le stelle, \u00e8 un film anime del 2011 scritto e diretto da Makoto Shinkai. Il film \u00e8 uscito nelle sale cinematografiche giapponesi il 7 maggio 2011 ed \u00e8 stato distribuito in DVD e Blu-ray in Giappone il 25 novembre 2011.\n\"Viaggio verso Agartha\" \u00e8 stato presentato in concorso al Future Film Festival 2012 di Bologna ed \u00e8 stato distribuito da Kaz\u00e9 a partire da luglio 2012 su DVD e Blu-ray in Italia, Francia, Regno Unito, Paesi Bassi e Germania.\nTrama.\nAsuna \u00e8 una ragazzina che ha perso il padre da piccola e la cui madre infermiera \u00e8 spesso assente per via dei turni all'ospedale. Quando ha un po' di tempo libero, si reca in un luogo segreto sulle montagne per ascoltare i programmi da quella che sembra una vecchia radio a galena che il padre le aveva regalato prima di morire. Un giorno la radio riceve una strana musica: Asuna ne rimane affascinata, ma per quanto nei giorni successivi ritenti di sintonizzarsi su quella misteriosa stazione, l'evento non si ripete pi\u00f9. Questo per\u00f2 \u00e8 soltanto il preludio di incredibili avvenimenti: Asuna incontrer\u00e0 di l\u00ec a poco Shun, uno strano ragazzo proveniente da Agartha, il mitico mondo sotterraneo di cui le culture di tutto il mondo favoleggiano da secoli. Quando Shun viene ritrovato morto ed una misteriosa organizzazione militare tenta di trovare il portale di ingresso al mondo sotterraneo, Asuna ed il suo insegnante Ry\u016bji intraprenderanno un lungo ed avventuroso viaggio alla ricerca del \"Portale della Vita e della Morte\", il pi\u00f9 grande segreto di Agartha, e che \u00e8 in grado di riportare in vita le persone care.\nDistribuzione.\nEdizioni italiane.\nLa prima edizione italiana \u00e8 stata supervisionata da Cedric Littardi con la traduzione dal giapponese di Sayaka Kozeki ed ha scatenato numerose proteste perch\u00e9 il doppiaggio \u00e8 stato eseguito in Francia, presso lo studio Wantake, da un cast di doppiatori non-professionisti e di nazionalit\u00e0 italo-francese. Il doppiaggio ha quindi ricevuto molte recensioni negative su Amazon.it e la Kaz\u00e9 \u00e8 stata bersagliata di commenti negativi su Facebook e Twitter.\nNel corso di Cartoomics 2019, Dynit ha annunciato la ripubblicazione home video del film per il 26 giugno 2019, con il titolo \"I bambini che inseguono le stelle\" e con un nuovo doppiaggio italiano."}
{"id": "3990467", "revid": "1516566", "url": "https://it.wikipedia.org/wiki?curid=3990467", "title": "Maria Alfonsa Bruno", "text": "Biografia.\nInfanzia.\nElena Rita Antonia Bruno nacque, quinta di sette figli, a Tarquinia da genitori siciliani. Il padre Leonardo Bruno, nativo di Mongiuffi Melia era una guardia carceraria, la madre Gerlanda Alaimo era una casalinga. Viene battezzata il 13 giugno 1937 nella chiesa parrocchiale dei santi Giovanni Battista e Antonio Abate di Tarquinia. All'et\u00e0 di cinque anni viene improvvisamente guarita da un ascesso inguinale da una donna mendicante che si era presentata alla sua porta chiedendo un pezzo di pane: appena uscita avviene la misteriosa guarigione. Negli anni dell'infanzia, la piccola Elena segue la famiglia nei suoi vari spostamenti in diverse citt\u00e0 della Sicilia a causa dei cambiamenti di sede di lavoro del padre: Noto, Mineo, Augusta. Proprio a Mineo, nel 1950, la piccola Elena riceve la Prima Comunione e la Cresima.\nAdolescenza.\nNel 1953, la famiglia Bruno fa finalmente ritorno nei luoghi d'origine, stabilendosi prima a \"Rina\", frazione di Savoca, poi, definitivamente a Santa Teresa di Riva. La giovane Elena a sedici anni comincia a provare le prime simpatie per un ragazzo del luogo, frequentazione che viene fortemente ostacolata dal padre che reputa il ragazzo poco serio. Nell'agosto 1955, per un certo periodo, Elena viene allontanata dal padre dall'ambiente di casa (e dal giovane corteggiatore) e mandata a Messina presso una zia.\nLa vocazione e i voti.\nTra gli anni 1954/1956, all'et\u00e0 di circa diciassette-diciannove anni, attraversa una fase di ricerca dello stato di vita. Con l'aiuto di don Giuseppe Tat\u00ec (1918-2013) Arciprete di Sant'Alessio Siculo e cappellano della comunit\u00e0 delle suore ancelle riparatrici di Santa Teresa di Riva e anche grazie ad una pia donna vicina spiritualmente alla Congregazione, matura la scelta di abbracciare la vita religiosa.\n\u00c8 il 4 novembre 1956 quando inizia a far parte della Congregazione delle Ancelle Riparatrici del Sacro Cuore di Ges\u00f9, fondata dal Servo di Dio, il messinese mons. Antonino Celona, nel 1918.\nViene accolta presso la Casa Madre della Congregazione di Messina.\nIl 30 novembre 1956, indossa l'abito da postulante, col solenne impegno di praticare l'esercizio delle virt\u00f9.\n\u00c8 il 30 dicembre 1957, Elena indossa l'abito da novizia, ricevendo il nome di suor Maria Alfonsa di Ges\u00f9 Bambino. Matura la sua vocazione missionaria e di vittima riparatrice. Successivamente, il 2 gennaio 1960, emette la professione temporanea dei voti religiosi.\nLa malattia e la morte.\nPoche settimane dopo, il 28 febbraio 1960, parte missionaria per gli Stati Uniti d'America, l\u00ec dimora presso la Casa della Congregazione, aperta poco tempo prima, sita a Steubenville, nello stato dell'Ohio. Qui si dedica con umilt\u00e0 ai lavori domestici, alla testimonianza e alla cura dei fanciulli con tanta amabilit\u00e0 e pazienza. Il 3 febbraio 1964 nella chiesa di Saint Peter a Steubenville emette la professione perpetua dei voti religiosi, da questo momento si lega al Signore per sempre.\nNel corso del 1961 comincia ad accusare i primi sintomi dell'artrite reumatoide, malattia autoimmune che la porter\u00e0 lentamente alla morte. I dolori, inizialmente localizzati nelle mani, si propagano velocemente a tutte le articolazioni.\nNel 1964, mentre le consorelle fanno una quindicina di preghiera per la sua guarigione, suor Maria Alfonsa ha la certezza interiore che il Signore la chiami alla sofferenza.\nNell'autunno del 1967, a causa dell'accentuarsi dei suoi disturbi, viene ricoverata presso l'ospedale di Steubenville, dove le viene diagnosticata la sua malattia: artrite reumatoide cronica deformante anchilosante progressiva.\nNel 1968, gi\u00e0 gravemente invalida, fa ritorno a Messina, dove torna ad abitare presso la Casa madre della Congregazione.\nProprio presso quest'ultima sede, suor Maria Alfonsa rimarr\u00e0 da esemplare ancella riparatrice per ventisei anni, di cui ben ventuno trascorsi sulla sedia a rotelle, paralizzata dall'aggravarsi progressivo della malattia.\nIl dolore e la sofferenza per\u00f2 non diminuiscono il suo slancio d'amore verso Dio e verso i fratelli. Dotata di un'enorme discrezione e generosit\u00e0, di grande saggezza, gentilezza e delicatezza, \u00e8 ammirata da molti fedeli. La sedia a rotelle, da lei definita il suo \u201ctrono regale\u201d, \u00e8 lo strumento messole a disposizione da Dio per svolgere l'apostolato missionario che aveva desiderato fin dall'inizio della sua vocazione religiosa.\nIl 23 agosto 1994 conclude la sua esistenza terrena tra forti dolori e atroci sofferenze, dopo trentatr\u00e9 anni di malattia. Di suor Maria Alfonsa rimangono numerosissimi scritti e memorie custoditi dalle ancelle riparatrici. La sua salma \u00e8 stata tumulata nella cappella delle Ancelle Riparatrici presso il cimitero monumentale di Messina.\nProcesso di beatificazione.\nIl 23 agosto 2001 a Messina per la ricorrenza del settimo anniversario della morte, l'allora Arcivescovo di Messina, mons. Giovanni Marra d\u00e0 l'annuncio dell'avvio del processo canonico da parte del tribunale ecclesiastico. A tale cerimonia era presente la madre, che viveva a Santa Teresa di Riva, assieme agli altri figli, mentre il padre era deceduto nel 1999.\nIl 17 marzo 2009, nel corso di una solenne cerimonia tenuta nel Duomo di Messina, alla presenza dell'allora Arcivescovo mons. Calogero La Piana, viene proclamata serva di Dio, a conclusione del processo diocesano di canonizzazione."}
{"id": "3990470", "revid": "111325", "url": "https://it.wikipedia.org/wiki?curid=3990470", "title": "Uchu kyodai", "text": ""}
{"id": "3990488", "revid": "768068", "url": "https://it.wikipedia.org/wiki?curid=3990488", "title": "Wolfgang Kosack", "text": "Kosack \u00e8 figlio del geografo e cartografo tedesco Hans-Peter Kosack. Nel 1970 ha conseguito il titolo di dottore di ricerca all'Universit\u00e0 di Bonn con una tesi dal titolo \"Die Legende im Koptischen. Untersuchungen zur Volksliteratur \u00c4gyptens\" (\"La leggenda in copto. Studio sulla letteratura popolare dell'Egitto\"). Infine ha svolto un tirocinio di biblioteconomia scientifica, che ha completato nel 1973. \nPer molti anni ha lavorato con Moustafa Maher come redattore alla rivista culturale arabo-tedesca \"Armant\" diretta da Helmut Birkenfeld. \u00c8 traduttore soprattutto di testi copti. \nNel 2013 ha pubblicato due elaborazioni testuali e traduzioni dei frammenti di Scenute d'Atripe.\nNell'autunno del 2014 ha consegnato manoscritti e antiche stampe litografiche (in arabo, turco, persiano, urdu e tibetano) alla sezione orientale della Biblioteca di Stato di Berlino come \"Collezione Kosack\", con la richiesta di avere cura di questo patrimonio e, se necessario, di preservarlo. Ha poi consegnato la propria collezione di artefatti e documenti scritti egizi al Museo Egizio di Bonn, con la richiesta di inventariare gli oggetti. I pezzi sono accessibili al pubblico e per lo studio scientifico senza limitazioni e sono stati esposti nella mostra \"Nicht nur Nofretete?\" (\"Non solo Nefertiti?\") svoltasi dal 18 marzo al 14 giugno 2015.\nAccanto alla produzione scientifica specialistica, Kosack scrive anche opere letterarie come \"Japanische Manga - Love Story\" (\"Manga giapponesi - Love Story\") e ha redatto una pubblicazione scientifica sulla sessualit\u00e0 di Federico II di Prussia dal titolo \"Die M\u00e4nlichen Krefte der Liebe\" (\"Le forze virili dell'amore\") con puntuali riferimenti storici da lettere, studi e fonti."}
{"id": "3990489", "revid": "125081627", "url": "https://it.wikipedia.org/wiki?curid=3990489", "title": "Raffaello Bertieri", "text": "Biografia.\nBertieri inizi\u00f2 a lavorare come praticante nel 1886 e divenne editore nel 1902 a Milano. Inizi\u00f2 pubblicando \"Il Risorgimento Grafico\" poi fond\u00f2 la propria societ\u00e0 editoriale Bertieri &amp; Vanzetti, che ottenne notoriet\u00e0 pubblicando i lavori di Gabriele d'Annunzio, e un'edizione di \"L'arte\" di G. B. Bodoni. Molti dei suoi libri vinsero premi, molti durante l'Esposizione internazionale di arti decorative e industriali moderne del 1925.\nEgli rappresenta la perfetta incarnazione del \"self made man\". Nato a Firenze nel 1875 da famiglia di modeste condizioni, a tredici anni entra in tipografia. Nel 1898 diventa presidente della Federazione del Libro. Entrato nella redazione della nuova rivista bimensile \"Il Risorgimento Grafico\", Bertieri ne diventa nel 1904 Direttore responsabile, assumendo nel 1906 la propriet\u00e0 della testata. Negli anni Trenta la notoriet\u00e0 di Bertieri giunge al culmine, grazie anche alle numerose partecipazioni a fiere internazionali.\nMassone, fu iniziato il 18 aprile 1898 nella loggia \"Concordia\" di Firenze, il 6 luglio 1901 ricevette il quarto grado del Rito scozzese antico ed accettato.\nBertieri riscopre in chiave moderna i valori estetici e artistici dell'antica tradizione rinascimentale italiana. Avvertendo la sudditanza della tipografia italiana dai modelli nordamericani ricalcati su quelli dei nostri maestri del Rinascimento, arriva a rivalutare Bodoni come raccordo tra quella straordinaria tradizione e il neoclassicismo.\nGrande attenzione rivolse anche alla formazione: al tipografo, infatti, si chiede perizia tecnica unita a sensibilit\u00e0 artistica. Intraprende quindi un'estesa opera di educazione e propaganda per formare nuove generazioni di artisti, tipografi e al contempo, educare il pubblico al buon gusto. Dal 1919 al 1925 diriger\u00e0 la Scuola del libro di Milano, mentre nel 1927 dar\u00e0 vita all'Istituto Grafico Bertieri la cui sede, divenuta nel dopoguerra di propriet\u00e0 dell'Unione Grafici, e acquistata da Angelo Rizzoli nel 1950, ospiter\u00e0 l'Istituto Rizzoli per l'insegnamento delle arti grafiche.\n\"Il Risorgimento Grafico\" fu il nome con cui Raffaello Bertieri, volle battezzare la sua creatura: ci riferiamo alla rivista che seppe dare nuovo slancio alla tipografia italiana. \"\u201cNova ex antiquis\"\u201d diventa, infatti, il suo motto, che traduce la volont\u00e0 di recupero del glorioso passato della tradizione tipografica italiana che, va ricordato, dopo Giovanni Bodoni, era caduta nel buio della decadenza tecnica (con una sempre maggiore dipendenza dall'estero per i macchinari, la carta e i caratteri) e stilistica.\nNel 1966 il Centro di Studi Grafici, nell\u2019ambito delle manifestazioni per ricordare il quinto centenario dell\u2019introduzione della stampa in Italia, organizz\u00f2 la mostra e pubblic\u00f2 il volume \"Onoranze a Raffaelo Bertieri\", gli fece dedicare una strada di Milano e colloc\u00f2 insieme alla Unione Industriali Grafici della Provincia di Milano una targa sull\u2019edificio dell\u2019Istituto Rizzoli per l\u2019Insegnamento delle Arti Grafiche in via Mangiagalli 18 con la scritta \"qui visse ed oper\u00f2 dal 1926 al 1941 Raffaello Bertieri tipografo insigne continuatore della classica bellezza del libro\".\nNel 2011 dal 4 ottobre al 6 dicembre in occasione del 70\u00ba anniversario dalla sua morte la Biblioteca Nazionale Braidense, in collaborazione con l'Associazione Culturale Studi Grafici, ha voluto celebrare Bertieri con la mostra \"Nova ex Antiquis, Raffaello Bertieri e il Risorgimento Grafico\" e la pubblicazione di un catalogo. Nella mostra sono state esposte alcune delle pagine pi\u00f9 espressive della rivista \"Il Risorgimento Grafico\" (1902-1941), di cui fu direttore e proprietario, insieme a libri, stampati e preziosi materiali inediti."}
{"id": "3990492", "revid": "1305772", "url": "https://it.wikipedia.org/wiki?curid=3990492", "title": "Elena Pavlovna", "text": ""}
{"id": "3990494", "revid": "1543377", "url": "https://it.wikipedia.org/wiki?curid=3990494", "title": "Filth Hounds of Hades", "text": "Filth Hounds of Hades \u00e8 il primo album del gruppo musicale heavy metal Tank, pubblicato nel 1982 dall'etichetta discografica Kamaflage.\nIl disco.\nL'album \u00e8 stato prodotto da \"Fast\" Eddie Clarke e registrato tra dicembre 1981 e gennaio 1982 nei Ramport Studios a Londra.\nL'uscita avvenne in concomitanza con l'espansione della NWOBHM e musicalmente si ispira ai primi lavori dei Mot\u00f6rhead. Alcune canzoni si contraddistinguono per i ritmi sostenuti, mentre altre adottano un approccio meno aggressivo, senza per\u00f2 perdere in pesantezza a livello sonoro.\nPubblicato inizialmente in LP e musicassetta, l'album \u00e8 stato ristampato varie volte in vinile e su nastro nel corso degli anni per essere poi digitalizzato su CD a partire dal 1991. L'edizione rimasterizzata in CD in versione digipak, pubblicata nel 2009 da Metal Mind Productions, contiene alcune tracce bonus prese dall'EP \"Don't Walk Away\" (tracce 11-13) e dai singoli \"Don't Walk Away (live)\" (14-15), \"(He fell in love with a) Stormtrooper\" (16-17) e \"Turn Your Head Around\" (18)."}
{"id": "3990500", "revid": "344646", "url": "https://it.wikipedia.org/wiki?curid=3990500", "title": "Sistemazioni idraulico-agrarie", "text": ""}
{"id": "3990505", "revid": "123577798", "url": "https://it.wikipedia.org/wiki?curid=3990505", "title": "L'allegra apocalisse", "text": "L'allegra apocalisse (titolo originale \"Maailman paras kyl\u00e4\") \u00e8 un romanzo umoristico dello scrittore finlandese Arto Paasilinna. Il romanzo \u00e8 stato pubblicato in originale nel 1992 a Helsinki per conto della casa editrice WSOY, ed in Italia da Iperborea nel 2010.\nTrama.\nIl vecchio Asser Toropainen, con un passato da feroce ateo comunista bruciachiese, sta per mollare gli ormeggi dalla vita, e decide di liberarsi di qualche peso. Prima di morire incarica il nipote Eemeli di farsi curatore di una fondazione funeraria a suo nome, a cui acclude un ricco lascito in beni e terre con il compito di costruire un solenne tempio di legno, una chiesa. Eemeli accetta malgrado qualche perplessit\u00e0, anche perch\u00e9 il fallimento della sua piccola azienda di costruzioni rustiche non lo ha lasciato in buone acque, e comunque il nonno non gli lascia il tempo per ripensamenti, morendo subito dopo il loro colloquio. Trovato il posto adatto in uno dei vasti appezzamenti di cui la fondazione \u00e8 proprietaria, vicino ad un lago nella provincia di Sotkamo, ed ottenuto un primo beneplacito dalle autorit\u00e0 locali (non senza l'aiuto di una discreta dose di alcolici), i lavori partono.\nL'ambiente \u00e8 splendido, la materia prima non manca, non sar\u00e0 certo qualche piccolo inconveniente come la revoca della licenza edilizia a mettere in difficolt\u00e0 un Toropainen. Pare infatti che costruire una chiesa sia pi\u00f9 complicato del previsto, ed i permessi richiesti per \"costruzione agricola di grandi dimensioni\" non risultano sufficienti. Ma l'opera non si ferma, e quando la forza pubblica si presenta per bloccare i lavori, si trova di fronte l'ostinata resistenza dei costruttori, e deve ripiegare. La cosa porta risonanza, e si fa avanti un gruppetto di temprati militanti ambientalisti, quanto mai opportuni per respingere i nuovi tentativi di blocco da parte di autorit\u00e0 civili ed ecclesiastiche. La chiesa cos\u00ec pu\u00f2 essere completata, con tanto di arredi ed una solenne campana, ed intorno comincia a nascere una piccola comunit\u00e0. Procurarsi un organo risulta meno facile, ed obbliga Eemeli ad un viaggio in Danimarca che si riveler\u00e0 infausto, avendo come conseguenza un soggiorno obbligato di tre anni presso il carcere locale. Finalmente uscito, dovr\u00e0 rimettere a posto parecchie cose alla fondazione, perch\u00e9 il mondo sta andando decisamente a catafascio. E quando scoppia la terza guerra mondiale, almeno in quest'angolo di Finlandia la speranza per il domani potr\u00e0 trovare radici abbastanza solide. Se poi arriva addirittura l'apocalisse, in forma di cometa, non \u00e8 detto che sia poi questo gran problema, anzi."}
{"id": "3990510", "revid": "36426", "url": "https://it.wikipedia.org/wiki?curid=3990510", "title": "Rossi di Sansecondo", "text": ""}
{"id": "3990512", "revid": "47767", "url": "https://it.wikipedia.org/wiki?curid=3990512", "title": "Homero", "text": ""}
{"id": "3990520", "revid": "486946", "url": "https://it.wikipedia.org/wiki?curid=3990520", "title": "Boleto lurido", "text": ""}
{"id": "3990524", "revid": "729019", "url": "https://it.wikipedia.org/wiki?curid=3990524", "title": "Strada statale 731 Bretella di Castellammare del Golfo", "text": "La strada statale 731 Bretella di Castellammare del Golfo (SS 731), gi\u00e0 \"nuova strada ANAS 350 Bretella di Castellammare del Golfo\", \u00e8 una strada statale italiana che collega l'A29 Palermo-Mazara del Vallo con l'abitato di Castellammare del Golfo.\nDescrizione.\nLa strada ha origine dallo svincolo di Castellammare del Golfo sull'A29 Palermo-Mazara del Vallo. Si presenta come una strada a carreggiata unica priva di incroci a raso, sulla quale insistono due svincoli. La strada termina infine sulla viabilit\u00e0 ordinaria nei pressi di Castellammare del Golfo.\nInizialmente l'infrastruttura fu compresa nella rete autostradale in qualit\u00e0 di area di svincolo, come testimoniato da alcune segnaletiche con sfondo verde presenti lungo il percorso. Nel 2011 ha ottenuto la classificazione provvisoria di nuova strada ANAS 350 Bretella di Castellammare del Golfo (NSA 350), mentre nel 2012 \u00e8 avvenuta la classificazione definitiva attuale col seguente itinerario: \"Svincolo con l'A29 presso Castellammare del Golfo - Castellammare del Golfo\" ."}
{"id": "3990527", "revid": "158913", "url": "https://it.wikipedia.org/wiki?curid=3990527", "title": "Rigoni Stern", "text": ""}
{"id": "3990528", "revid": "830939", "url": "https://it.wikipedia.org/wiki?curid=3990528", "title": "Raimondo di Montfort", "text": "\u00c8 venerato dalla Chiesa cattolica come beato e la sua memoria viene celebrata l'8 maggio.\nBiografia.\nConte di Montfort, discendente di Simone IV di Montfort, entr\u00f2 nell'Ordine mercedario. Si rec\u00f2 pi\u00f9 volte in Africa settentrionale per liberare schiavi cristiani, riuscendo inoltre a convertire molte persone del luogo. \nPapa Benedetto XII lo nomin\u00f2 cardinale-presbitero di Santo Stefano al Monte Celio con il concistoro del 18 dicembre 1338, tuttavia la notizia della nomina lo raggiunse a Barcellona, citt\u00e0 ove risiedeva, dopo che era gi\u00e0 deceduto."}
{"id": "3990530", "revid": "767487", "url": "https://it.wikipedia.org/wiki?curid=3990530", "title": "Sidney W. Fox", "text": "Noto per le sue ricerche sull'origine della vita, Fox ha studiato la possibile sintesi di amminoacidi da molecole inorganiche, la sintesi di amminoacidi proteici e polimeri di amminoacidi da molecole inorganiche sottoposte a riscaldamento. Nel 1958 i suoi esperimenti di copolimerizzazione termica di amminoacidi portarono alla formazione di microsfere chiamate \"proteinoidi\", considerate come protobionti ovvero come possibili precursori della cellula procariote."}
{"id": "3990545", "revid": "110157", "url": "https://it.wikipedia.org/wiki?curid=3990545", "title": "Hossein Shariatmadari", "text": "Prima della rivoluzione.\nShariatmadari, prima della rivoluzione del 1979, \u00e8 stato un attivista vicino all'ayatollah Khomeini. La sua militanza in favore della futura Guida Suprema gli valse la condanna al carcere a vita durante l'epoca dello Shah. In carcere Shariatmadari inizi\u00f2 a studiare medicina. Venne liberato dal carcere solamente dopo la rivoluzione del 1979.\nDopo la rivoluzione.\nImmediatamente dopo la Rivoluzione khomeinista, Shariatmadari divenne un membro dei Pasdaran e fu uno dei comandanti delle Guardie Rivoluzionarie durante la guerra Iran-Iraq. La sua fedelt\u00e0 al regime lo ha portato ad essere comparato con il senatore statunitense Joseph McCarthy e ha determinato la sua nomina a Direttore del Gruppo editoriale Kahyan, sotto la diretta supervisione della Guida Suprema Ali Khamenei.\nControversie.\nSharitmadari \u00e8 stato accusato di essere uno degli ufficiali dei Pasdaran responsabile degli interrogatori nelle prigioni iraniane, ove venivano usati diversi metodi di tortura. Da Direttore di Kahyan, Shariatmadari non ha mancato di suscitare notevoli polemiche. Nel 2009, prima delle contestate elezioni Presidenziali, ha minacciato l'ayatollah Mohammad Khatami di rischiare di fare la fine di Benazir Bhutto in caso di una sua nuova candidatura. Dopo le elezioni, con lo scoppio delle proteste dell'Onda Verde, Shariatmadari ha accusato Mir Hossein Mousavi di essere una quinta colonna degli Stati Uniti e di aver causato la morte di numerose persone. Sotto la penna di Sharitamadari \u00e8 finita anche la moglie di Nicolas Sarkozy, Carla Bruni. La Bruni \u00e8 stata accusata di essere una \"prostituta italiana\" per la sua difesa di Sakineh Mohammadi Ashtiani, la donna condannata a morte nel 2007 in Iran per adulterio. Il 17 aprile del 2012 Shariatmadari ha pubblicato un editoriale in cui sottolineava il diritto dell'Iran ad arricchire l'uranio al 99%."}
{"id": "3990548", "revid": "671029", "url": "https://it.wikipedia.org/wiki?curid=3990548", "title": "Ilaria Milazzo", "text": "Playmaker-guardia di 172\u00a0cm, ha giocato due stagioni in Serie A1 con Priolo. Ha vestito anche la maglia della Nazionale italiana Under-18 e Under-20.\nCarriera.\nNei club.\nHa giocato due anni nelle giovanili della Laz\u00f9r, con cui ha vinto il titolo nazionale Under-15. Passa quindi alla Trogylos Priolo e, dopo aver conquistato il torneo giovanile dei Giochi delle Isole nelle Azzorre con la rappresentativa siciliana, nel 2010 ha ricevuto il Premio Donia dalla FIP Sicilia.\nConvocata due volte senza giocare nel 2009-10, la sua prima vera stagione senior \u00e8 nel 2010-11, quando gioca in Serie B regionale con la Nuova Trogylos Priolo ed \u00e8 tra le migliori giocatrici del campionato, tanto da vincere la classifica come miglior marcatrice del girone e rimane la giocatrice con la miglior media nella Serie B siciliana tra il 2006 e il 2020, con 25,9 punti a partita. Giudicata la pi\u00f9 pronta del gruppo delle sue coetanee, rimane in prima squadra ed esordisce in Serie A1. In doppio tesseramento con l'Under-19 della Rainbow Catania, vince il campionato regionale in finale contro il Verga Palermo. Vince il titolo regionale Under-19 con la Rainbow e partecipa all'interzona anche nel 2012-2013. Nel maggio 2013 si \u00e8 aggiudicata il premio Emanuele Molino come miglior cestista siciliana nata tra il 1994 e il 1997.\nQuando Priolo ha dovuto ridimensionare le proprie ambizioni, Milazzo \u00e8 diventata un elemento fondamentale del quintetto titolare in Serie A1.\nNella stagione 2014-15 subisce la rottura del crociato alla terza giornata di campionato, mentre milita nella Pallacanestro Femminile Umbertide. Salter\u00e0 l'intera stagione. Nell'annata 2015-16, Ilaria ottiene il suo riscatto e contribuisce alla salvezza della sua squadra con ottime statistiche. Anche la stagione successiva, sempre ad Umbertide, apporta un grande contributo e la squadra umbertidese raggiunge la salvezza. Purtroppo il 10 marzo 2017, durante una sessione di allenamento al PalaMorandi di Umbertide, Ilaria ricade malamente dopo un tiro e si rompe il crociato anteriore del ginocchio sinistro.\nIl 22 luglio 2017 firma per la Pallacanestro Torino, viene confermata per altre due stagioni vestendo i gradi di capitana.\nIn Nazionale.\nGi\u00e0 riserva a casa dell'Italia U16 nel 2010, nel giugno 2012 \u00e8 nel gruppo delle sedici convocate dalla Nazionale Under-18 in preparazione all'Europeo di categoria, che disputa registrando 5,8 punti (con il 50% da tre) in 11,3 minuti di media.\nNel 2013 il commissario tecnico Nino Molino la convoca per il raduno della Nazionale Under-20 in vista degli Europei in Turchia. Ha vinto l'argento all'Europeo U20 2013 e il bronzo all'Europeo U20 2014.\nStatistiche.\n\"Dati aggiornati al 30 giugno 2013\""}
{"id": "3990549", "revid": "1783371", "url": "https://it.wikipedia.org/wiki?curid=3990549", "title": "Sonoboa", "text": "La sonoboa, \u00e8 un tipo particolare di boa radioacustica legata alle tecnologie di rilevamento sonar usata nella lotta antisommergibile.\nTipologie.\nNe esistono di due tipi, attiva e passiva. La prima emette onde acustiche e ne capta la riflessione da parte dell'ambiente circostante, rimandando al suo controllore, normalmente situato in un mezzo aereo, una immagine sonar del suo campo di azione, ed \u00e8 a sua volta rilevata dai bersagli delle sue emissioni; la sua durata \u00e8 funzione delle batterie della quale \u00e8 equipaggiata e della potenza di emissione degli impulsi. Il secondo tipo, passivo, non emette alcuna energia radiante ma si limita a rilevare gli impulsi acustici emessi dall'ambiente, sia ad opera dell'uomo che della natura, come ad esempio il rumore creato dal riflusso di una corrente su degli scogli o su un relitto. Le boe sono dispositivi ad alta tecnologia e pertanto per prevenirne la cattura e lo studio da parte di terzi sono dotate di dispositivi automatici di affondamento dopo un certo tempo. Per gli Stati Uniti esistono boe di tipo \"LOFAR\", \"DIFAR\" e \"DICASS\", con appositi software di gestione ed elaborazione dati; questa classificazione \u00e8 entrata nel gergo internazionale, per lo meno nell'area occidentale.\nFunzionamento.\nLe sonoboe vengono catapultate fuori dagli aerei in bombole che si dispiegano una volta che si impattano con l'acqua. Un trasmettitore resta sulla superficie per la comunicazione con l'aeromobile, mentre uno o pi\u00f9 sensori idrofonici e l'apparecchiatura di stabilizzazione scendono sotto la superficie ad una profondit\u00e0 specifica ma variabile in base alle condizioni ambientali e alle modalit\u00e0 di ricerca. Esse trasmettono informazioni acustiche provenienti dai suoi idrofoni tramite le radiofrequenze \"UHF\" o \"VHF\" agli operatori a bordo dell'aereo."}
{"id": "3990550", "revid": "1265762", "url": "https://it.wikipedia.org/wiki?curid=3990550", "title": "Adon Olam", "text": "Adon Olam (; \"Signore Eterno\" o \"Signore dell'Universo\") \u00e8 un inno rigorosamente metrico della liturgia ebraica scritto in tetrametro giambico. \u00c8 stato parte normale della liturgia quotidiana e dello Shabbat sin dal XV secolo.\nSecondo la tradizione sefardita e nelle sinagoghe inglesi \"Adon Olam\" viene cantato alla fine dei servizi liturgici dello Shabbat e delle Festivit\u00e0 ebraiche durante le preghiere mattutine, mentre gli ebrei ashkenaziti lo cantano alla fine dei servizi serali nelle stesse occasioni - e tutti lo cantano alla Vigilia dell'Espiazione (Kol Nidre). A causa di queste associazioni ad eventi solenni, per i sentimenti espressi in apertura e chiusura di inno, viene letto (senza melodia) anche nelle stanze dei morenti e sottovoce nelle sinagoghe quando si annuncia il decesso di qualche membro della congregazione. Si recita inoltre o si canta all'inizio delle prime preghiere mattutine, che tale orazione possa assistere colui che prega a volgere reverenzialmente la mente a Dio con timore e ardore. Quando l'inno viene cantato alla fine del servizio liturgico la congregazione si siede mentre lo canta per dimostrare che non si ha fretta di lasciare il luogo di preghiera ma si \u00e8 desiderosi di rimanere e pregare (cominciando nuovamente all'inizio delle preghiere quotidiane).\nAutore e origini sono incerti. Si attribuisce tentativamente a Solomon ibn Gabirol (1021-1058), che \u00e8 rinomato per le sue poesie in ebraico, ma non esiste evidenza certa a parte la qualit\u00e0 di questo inno e la lingua usata che pare essere antica. L'inno \u00e8 stato anche attribuito a Rav Hai Gaon (939-1038) nonch\u00e9 al saggio talmudista Yochanan Ben Zakkai. Sebbene la dizione indichi antichit\u00e0, non divent\u00f2 parte della liturgia ebraica mattutina fino al XV secolo.\nQuesta melodia viene spesso cantata come antifona, tra precentore e congregazione, sebbene fosse ovviamente intesa solo per la congregazione. \u00c8 un inno che pu\u00f2 esser cantato usando molte melodie diverse, poich\u00e9 gli si adattano tutte a causa del suo metro. A volte, nelle scuole, \"Adon Olam\" viene adattato a melodie moderne, anche \"pop\"."}
{"id": "3990551", "revid": "3082", "url": "https://it.wikipedia.org/wiki?curid=3990551", "title": "Iaxartes", "text": ""}
{"id": "3990552", "revid": "115410185", "url": "https://it.wikipedia.org/wiki?curid=3990552", "title": "Duca di Richelieu", "text": "Duca di Richelieu era un titolo fra i pari di Francia. Fu creato il 26 novembre 1629 per il cardinale Richelieu che, in quanto ecclesiastico, non aveva figli a cui tramandarlo. Lo pass\u00f2 al suo pronipote, Armand Jean de Vignerot, nipote di sua sorella maggiore Fran\u00e7oise (1577\u20131615), che aveva sposato Ren\u00e9 de Vignerot, signore di Pontcourlay (\u2020 1625).\nArmand Jean de Vignerot aggiunse il cognome du Plessis del cardinale al proprio e prese lo stemma (\"d'argent \u00e0 trois chevrons de gueules\" \u00ab \"sans meslange d'aulcunes autres\" \u00bb) e ricev\u00e9 i titoli di \"Duca di Richelieu\" e pari di Francia per lettere patenti nel 1657.\nDue altri passaggi del titolo si verificarono nel 1822 e nel 1879. Armand Emmanuel de Vignerot du Plessis de Richelieu, senza eredi, ottenne il permesso per passare il titolo di Duca di Richelieu al figlio della sua sorellastra Simplicie, figlia di Antoine-Pierre de La Chapelle de Saint-Jean de Jumilhac, con ritorno ai discendenti di suo fratello minore se fosse morto senza un erede maschio.\nIl titolo si estinse nel 1952 con il figlio del VII Duca di Richelieu ed Alice Heine (1858\u20131925). Alice rimase vedova nel 1880 e si rispos\u00f2 con il principe Alberto I di Monaco nel 1889."}
{"id": "3990556", "revid": "1543377", "url": "https://it.wikipedia.org/wiki?curid=3990556", "title": "Dubai Cultural Sports Club", "text": "Il Dubai Cultural Sports Club, in arabo \u0646\u0627\u062f\u064a \u062f\u0628\u064a \u0627\u0644\u062b\u0642\u0627\u0641\u064a \u0627\u0644\u0631\u064a\u0627\u0636\u064a, era un'associazione sportiva di Dubai che militava nella UAE Arabian Gulf League.\nNel 2017 la squadra si \u00e8 unita con l'Al Shabab Al Arabi Club e l'Al-Ahli Club andando a formare l'Shabab Al-Ahli Dubai FC"}
{"id": "3990557", "revid": "729019", "url": "https://it.wikipedia.org/wiki?curid=3990557", "title": "Strada statale 732 Bretella di Alcamo Est", "text": "La strada statale 732 Bretella di Alcamo Est (SS 732), gi\u00e0 \"nuova strada ANAS 351 Bretella di Alcamo Est\", \u00e8 una strada statale italiana che collega l'A29 Palermo-Mazara del Vallo con l'abitato di Alcamo.\nDescrizione.\nLa strada ha origine dallo svincolo di Alcamo Est sull'A29 Palermo-Mazara del Vallo. Si presenta come una strada a carreggiata unica priva di incroci. La strada termina infine sulla SP 55 Alcamo-Alcamo Marina poco a nord del centro abitato di Alcamo.\nInizialmente l'infrastruttura fu compresa nella rete autostradale in qualit\u00e0 di area di svincolo, come testimoniato da alcune segnaletiche con sfondo verde presenti lungo il percorso. Nel 2011 ha ottenuto la classificazione provvisoria di nuova strada ANAS 351 Bretella di Alcamo Est (NSA 351), mentre nel 2012 \u00e8 avvenuta la classificazione definitiva attuale col seguente itinerario: \"Svincolo A29 Alcamo Est - Innesto co la S.P. n. 55 presso Alcamo\"."}
{"id": "3990560", "revid": "717966", "url": "https://it.wikipedia.org/wiki?curid=3990560", "title": "Salomon ibn Gabirol", "text": ""}
{"id": "3990561", "revid": "717966", "url": "https://it.wikipedia.org/wiki?curid=3990561", "title": "Solomon ibn Gabirol", "text": ""}
{"id": "3990562", "revid": "28592", "url": "https://it.wikipedia.org/wiki?curid=3990562", "title": "Pushkalavati", "text": ""}
{"id": "3990565", "revid": "767487", "url": "https://it.wikipedia.org/wiki?curid=3990565", "title": "Nico Touches the Walls", "text": "Nico Touches the Walls (reso graficamente come NICO Touches the Walls) \u00e8 un gruppo musicale J-Rock giapponese formato nel 2004. Nello stesso anno del loro debutto, il gruppo ha vinto il premio Lotte in occasione dello Yamaha Teen Music Festival. Divenuti immediatamente famosi, il gruppo ha ottenuto un contratto dapprima con l'etichetta discografica \"Senha &amp; Co.\" e successivamente con la Ki/oon Records, filiale della Sony Music Japan, nel 2007. Il loro singolo di debutto \"Yoru no Hate\" \u00e8 stato pubblicato nel febbraio 2008, ed ha ricevuto una buona accoglienza da parte del pubblico.\nIl gruppo musicale ha inoltre legato il proprio nome al mondo degli anime, grazie a brani come \"Broken Youth\" e \"Diver\", utilizzati nella colonna sonora di \"Naruto Shippuden\". Inoltre, il loro singolo di successo \"Hologram\" \u00e8 la seconda sigla d'apertura dell'anime \"\", mentre \"Matryoshka\" \u00e8 la sigla d'apertura di \"C\".\nSecondo Tatsuya Mitsumura, vocalist del gruppo, il nome del gruppo fa riferimento ai \"muri\" (\"walls\") come agli ostacoli della vita, che il gruppo vuole superare, realizzando le proprie ambizioni.\nIl gruppo ha annunciato il suo scioglimento tramite un post sul loro sito web. La motivazione si basa sulla necessit\u00e0 per i membri della band di \"vedere nuovi scenari\" in veste individuale."}
{"id": "3990575", "revid": "729019", "url": "https://it.wikipedia.org/wiki?curid=3990575", "title": "Strada statale 733 Bretella di Alcamo Ovest", "text": "La strada statale 733 Bretella di Alcamo Ovest (SS 733), gi\u00e0 \"nuova strada ANAS 352 Bretella di Alcamo Ovest\", \u00e8 una strada statale italiana che collega l'A29 Palermo-Mazara del Vallo con l'abitato di Alcamo.\nDescrizione.\nLa strada ha origine dallo svincolo di Alcamo Ovest sull'A29 Palermo-Mazara del Vallo in direzione Mazara del Vallo. Si presenta a carreggiata unica e, dopo avere superato la stazione di Alcamo Diramazione, la statale termina sulla strada statale 113 Settentrionale Sicula.\nInizialmente l'infrastruttura fu compresa nella rete autostradale in qualit\u00e0 di area di svincolo, come testimoniato da alcune segnaletiche con sfondo verde presenti lungo il percorso. Nel 2011 ha ottenuto la classificazione provvisoria di nuova strada ANAS 352 Bretella di Alcamo Ovest (NSA 352), mentre nel 2012 \u00e8 avvenuta la classificazione definitiva attuale col seguente itinerario \"Svincolo con l'A29 di Alcamo Ovest - Innesto con la S.S. n. 113 presso Alcamo\"."}
{"id": "3990577", "revid": "834", "url": "https://it.wikipedia.org/wiki?curid=3990577", "title": "Le Monde selon Monsanto", "text": ""}
{"id": "3990579", "revid": "339392", "url": "https://it.wikipedia.org/wiki?curid=3990579", "title": "Distretto di Gandhara", "text": ""}
{"id": "3990587", "revid": "28592", "url": "https://it.wikipedia.org/wiki?curid=3990587", "title": "Conquista greca dell'India", "text": ""}
{"id": "3990590", "revid": "205250", "url": "https://it.wikipedia.org/wiki?curid=3990590", "title": "Rolf-Dieter Heuer", "text": "Dal 2009 al 31 dicembre 2015 ha ricoperto la carica di Direttore Generale del CERN.\nBiografia.\nHeuer ha studiato fisica all'Universit\u00e0 di Stoccarda. Ha conseguito il dottorato di ricerca nel 1977 presso l'Universit\u00e0 di Heidelberg, sotto Joachim Heintze per il suo studio sui modi di decadimento neutri del primo stato eccitato \u03c8(3686) del mesone J/Psi.\nI suoi studi post-dottorato includono l'esperimento sul rivelatore di particelle JADE all'anello di stoccaggio PETRA nel Centro di Ricerche DESY (Deutsches Elektronen-Synchrotron) di Amburgo e, dal 1984, l'esperimento OPAL al CERN, diventandone anche portavoce per molti anni. Dopo essergli stata offerta una cattedra di fisica sperimentale presso l'Universit\u00e0 di Amburgo, Heuer \u00e8 tornato al DESY nel 1998, dove nel 2004 \u00e8 stato nominato Direttore di ricerca.\nNel dicembre 2007 il Consiglio delle Ricerche del CERN annunci\u00f2 che Heuer sarebbe stato il Direttore Generale a partire dal 1\u00ba gennaio 2009, come successore di Robert Aymar.\nIl 19 luglio 2011, Heuer ha ricevuto un laurea honoris causa dall'Universit\u00e0 di Liverpool. Nel suo discorso ai laureandi ha parlato della necessit\u00e0 di portare la scienza nella cultura tradizionale."}
{"id": "3990592", "revid": "287204", "url": "https://it.wikipedia.org/wiki?curid=3990592", "title": "Regno di Gandhara", "text": ""}
{"id": "3990600", "revid": "1516566", "url": "https://it.wikipedia.org/wiki?curid=3990600", "title": "Diver (Nico Touches the Walls)", "text": "Diver \u00e8 un brano musicale del gruppo musicale J-Rock giapponese Nico Touches the Walls, pubblicato il 12 gennaio 2011 come loro ottavo singolo. Il singolo \u00e8 incluso nell'album \"Passenger\". Il brano \u00e8 stato utilizzato come ottava sigla di apertura degli episodi dal 180 al 205 dell'anime \"Naruto Shippuden\". Il singolo \u00e8 arrivato alla settima posizione della classifica Oricon dei singoli pi\u00f9 venduti in Giappone, vendendo 10.987 copie.\nTracce.\nDurata totale: 12:35"}
{"id": "3990605", "revid": "116153970", "url": "https://it.wikipedia.org/wiki?curid=3990605", "title": "Gruppo dell'ematite", "text": "Il gruppo dell'ematite \u00e8 un gruppo di minerali caratterizzati dalla formula chimica generica \"M\"2O3 dove \"M\" \u00e8 un metallo fra Al, Fe, V, Cr, Ti. I minerali appartenenti a questo gruppo cristallizzano nella classe romboedrica."}
{"id": "3990608", "revid": "26630", "url": "https://it.wikipedia.org/wiki?curid=3990608", "title": "The Weed That Strings the Hangman's Bag", "text": ""}
{"id": "3990617", "revid": "254059", "url": "https://it.wikipedia.org/wiki?curid=3990617", "title": "Wenling Tan Monfardini", "text": "Biografia.\nCon la maglia della nazionale italiana \u00e8 stata campionessa europea a squadre nel 2003. Agli europei \u00e8 stata anche per tre volte argento: una nel singolo (2003) e due nel doppio, in coppia con Nikoleta Stefanova (2008 e 2009). Per altre tre volte \u00e8 stata sconfitta in semifinale, aggiudicandosi il bronzo: una volta nel singolo (2008) e due nel doppio, sempre in coppia con la Stefanova (2005 e 2007).\nHa difeso i colori azzurri anche alle Olimpiadi di Atene 2004 (nona nel doppio e diciassettesima nel singolo) e Pechino 2008 (trentatreesima nel singolo). Nell'aprile del 2012 ha conquistato il pass per le successive Olimpiadi di Londra 2012.\nAi campionati mondiali ha raggiunto, come miglior risultato, i sedicesimi di finale nel doppio (2005) e i trentaduesimi di finale sia nel singolo (2005 e 2007) che nel doppio misto (2007); nei campionati mondiali a squadre vanta un nono posto (2004).\nNel palmar\u00e8s della Tan Monfardini anche un oro e un argento ai Giochi del Mediterraneo, rispettivamente nel 2009 nella gara a squadre e nel 2005 nel singolo.\nA livello nazionale \u00e8 stata campionessa italiana assoluta sia nel singolare (2008) che nel doppio, in coppia con la Stefanova (2009)."}
{"id": "3990618", "revid": "39884", "url": "https://it.wikipedia.org/wiki?curid=3990618", "title": "Carta forno", "text": ""}
{"id": "3990621", "revid": "6923", "url": "https://it.wikipedia.org/wiki?curid=3990621", "title": "Campionati africani di atletica leggera 2000", "text": "I Campionati africani di atletica leggera 2000 sono stati la 12\u00aa edizione dei Campionati africani di atletica leggera. La manifestazione si \u00e8 svolta dal 10 al 14 luglio presso lo Stadio 5 luglio 1962 di Algeri, in Algeria."}
{"id": "3990624", "revid": "154895", "url": "https://it.wikipedia.org/wiki?curid=3990624", "title": "Elezioni parlamentari tedesche del 1881", "text": "L'elezione del Reichstag del 1881 diede avvio al V Reichstag e si svolsero il 27 ottobre 1881. L'affluenza alle urne fu del 56,3%. La campagna elettorale fu accentrata sulla politica fiscale e, come nelle precedenti elezioni, sulle controversie della politica doganale protezionistica.\nRisultati.\nPer la prima volta il Zentrum divenne il primo partito in parlamento, ma le formazioni social-liberali riuscirono ad ottenere i maggiori vantaggi dal crollo nazional-liberale. In particolare l'Unione Liberale, movimento alla sua prima elezione, in quanto nato nel 1880 dalla scissione dell'ala sinistra del NLP, ottenne 46 seggi.\nIn generale queste elezioni furono una sconfitta per il cancelliere uscente, Bismarck, che non pot\u00e9 governare con una maggioranza solida, composta da DKP, DRP, NLP, ma avrebbe dovuto reggere l'esecutivo con maggioranze mutevoli.\nNonostante i notevoli ostacoli causati dalle leggi anti-socialiste, il SAPD riusc\u00ec a conquistare 12 distretti elettorali, mentre i regionalisti, sia polacchi che danesi, ottennero pi\u00f9 seggi a causa della debolezza dei conservatori e dei nazional liberali. Al riguardo va evidenziato che per la prima ed unica volta in un'elezione parlamentare, un candidato danese - Gustav Johannsen - vinse l'elezione nello Schleswig-Holstein 2 (Apenrade, Flensburg).\n1)Il socialdemocratico Wilhelm Liebknecht fu eletto sia a Offenbach che a Magonza ed accettato il mandato a Offenbach. Il candidato liberale Adolph Phillips vinse la successiva elezione suppletiva nel collegio elettorale di Magonza contro il candidato socialdemocratico August Bebel. I risultati dell'elezione suppletiva sono stati presi in considerazione nella ripartizione dei seggi.\nI gruppi del V Reichstag.\nI gruppi del V Reichstag, che dur\u00f2 fino al 1884, furono:\nDurante il resto della legislatura, la forza dei singoli gruppi politici \u00e8 cambiata pi\u00f9 volte a causa delle elezioni suppletive e dei cambiamenti nei gruppi parlamentari."}
{"id": "3990625", "revid": "767487", "url": "https://it.wikipedia.org/wiki?curid=3990625", "title": "Carmelo Del Noce", "text": "Ha legato la carriera principalmente alla Sicilia, sia da giocatore, che da allenatore. Era soprannominato \"il Maestro\".\nCarriera.\nGiocatore.\nDopo aver fatto tutta la trafila nelle giovanili del , gioca sempre in Sicilia eccezion fatta per il periodo in prestito alla Cavese, la prima esperienza da professionista.\nAllenatore.\nRitiratosi dall'attivit\u00e0 agonistica, ha cominciato ad allenare la sua ultima squadra da calciatore, la Termitana di Termini Imerese, conquistando una storica promozione in Serie D.\nNella stessa categoria allen\u00f2, nell'ordine, l'Akragas, il Ragusa e il Mazara; in Serie C2 il Vittoria e sempre in C2 anche il Marsala.\nA Palermo guid\u00f2 la seconda squadra della citt\u00e0, ottenendo prima la promozione in Serie D e sfiorando in seguito la storica promozione in Serie C nel 1970-1971 quando la squadra dei Cantieri Navali e il Siracusa chiusero entrambe il campionato al primo posto e dopo due incontri in campo neutro, terminati dopo i tempi supplementari rispettivamente 0-0 allo stadio Giovanni Celeste di Messina e 1-1 all'Arturo Collana di Napoli, la vittoria fu assegnata al Siracusa in seguito al lancio di una moneta.\nNella stagione 1982-1983 viene chiamato dal presidente del Palermo Roberto Parisi divenendo il vice allenatore di Antonio Renna in Serie B. Prende il comando della squadra dalla 22\u00aa alla 26\u00aa giornata ottenendo due vittorie, un pareggio e due sconfitte, quindi dalla 27\u00aa giornata gli subentra ancora Renna. La squadra a fine stagione otterr\u00e0 la salvezza."}
{"id": "3990628", "revid": "260676", "url": "https://it.wikipedia.org/wiki?curid=3990628", "title": "Botanicula", "text": "Botanicula \u00e8 una avventura grafica puzzle punta e clicca sviluppata dalla Amanita Design e pubblicata dalla Amanita Design/Daedalic Entertainment il 19 aprile 2012 per Microsoft Windows, Linux e macOS. \u00c8 inoltre prevista una versione per iPad e per \"altri tablet\".\nModalit\u00e0 di gioco.\nCome i precedenti giochi di Amanita Design, in \"Botanicula\" il giocatore controlla un protagonista (o pi\u00f9 protagonisti) mentre esplora l'ambiente, risolve enigmi e raccoglie oggetti necessari per superare gli ostacoli che si presentano sulla sua strada. Il giocatore \u00e8 in grado di interagire con altre creature e trovare easter eggs presenti in un ambiente rigoglioso. Come \"Machinarium\" il gioco non ha dialoghi n\u00e9 parlati n\u00e9 scritti.\nTrama.\n\"Botanicula\" segue le avventure di cinque creature botaniche (Mr. Lantern, Mr. Twig, Mr. Poppy Head, Mr. Feather e Mrs. Mushroom) che cercano di salvare l'ultimo seme del loro albero-casa dai malvagi parassiti che hanno infestato la loro dimora."}
{"id": "3990633", "revid": "1839090", "url": "https://it.wikipedia.org/wiki?curid=3990633", "title": "Universit\u00e0 europea Viadrina", "text": "L'Universit\u00e0 Europea Viadrina (in tedesco: \"Europa-Universit\u00e4t Viadrina Frankfurt (Oder)\", sigla \"EUV\"), \u00e8 una universit\u00e0 pubblica tedesca, con sede nella citt\u00e0 di Francoforte sull'Oder (Land: Brandeburgo), vicino al fiume Oder, che qui segna il confine tra la Germania e la Polonia.\nL'universit\u00e0 attuale \u00e8 stata fondata nel 1991, ed \u00e8 intesa come una continuazione dell\"'Universit\u00e0 di Francoforte sull'Oder\", che ha operato dal 1506 fino al 1811, quando fu trasferita a Breslavia. La parola deriva dal latino \"Viadrina\" (in cui \"Oder\" si chiama \"Viadra\") e significa \u00ab appartenente a, o posta sull'Oder \u00bb; la citt\u00e0 di Francoforte sull'Oder veniva chiamata in latino \"Francofortum ad Viadrum\" - libero passaggio sul Viadrum). \nAnche la mappa della \"Magna Germania\" di Ulmer chiamato Ptolem\u00e4us del 1482 il nome \"Viadus fl.\". Si trova anche in una Xilografia di Sebastian M\u00fcnster, prima mappa della citt\u00e0 di Francoforte dal 1543.\nL'universit\u00e0 moderna \u00e8 stata fondata per ragioni economiche e politiche, perch\u00e9 la regione \u00e8 povera e la citt\u00e0 si trova direttamente sul confine con la Polonia, un paese con cui il governo tedesco coopera.\nDei 6.452 studenti della Viadrina si contano pi\u00f9 di 1.500 provenienti dalla Polonia - con un corpo docente di circa 160 persone.\nL'antica Viadrina.\nL'Alma Mater Viadrina fu fondata nel 1506 dal margravio di Brandeburgo Gioacchino I di Brandeburgo e il cardinale Alberto IV di Brandeburgo Hohenzollern, tramite Konrad Wimpina, per farla diventare una grande universit\u00e0. Contava quattro facolt\u00e0: diritto, teologia, filosofia e medicina. \nL'universit\u00e0 ha avuto una reputazione eccellente nel Brandeburgo e nelle regioni vicine e i suoi laureati hanno avuto accesso ad alte cariche di governo, nella politica, nella giustizia e nella Chiesa. Uno dei suoi primi cancellieri \u00e8 stato il vescovo della Diocesi di Lebus Georg von Blumenthal (1490-1550), un avversario acceso della Riforma che ha fatto il possibile per espellere i seguaci di Lutero.\nNel 1811 l'universit\u00e0 Viadrina fu trasferita a Breslavia e fusa con l'Universit\u00e0 di questa citt\u00e0, la Leopoldina, al fine di poter rivaleggiare con l'Universit\u00e0 Humboldt di Berlino che era appena stata fondata. Alcuni professori della Viadrina decisero comunque di andare a insegnare a Berlino.\nL'edificio della vecchia universit\u00e0 \u00e8 stato distrutto durante la seconda guerra mondiale ed i resti sono stati poi cancellati nel 1960. Solo l'arco dell'ingresso principale \u00e8 stato conservato come monumento.\nLa nuova Viadrina.\nNel 1991 l'universit\u00e0 fu rifondata come Universit\u00e0 Europea Viadrina. Attualmente \u00e8 costituita da tre facolt\u00e0: Economia e Commercio, Giurisprudenza, Cultura. Uno dei suoi primi obiettivi \u00e8 quello di attrarre studenti provenienti da tutta Europa per formare un corpo di studenti multinazionale. Attualmente circa il 40 per cento di loro sono stranieri (soprattutto polacchi), una percentuale davvero notevole se confrontato con altre universit\u00e0 tedesche.\nL'Universit\u00e0 Europea Viadrina lavora a stretto contatto con l'Universit\u00e0 Adam Mickiewicz di Pozna\u0144 in Polonia. Entrambe le universit\u00e0 sono coinvolte insieme per far funzionare il \"Collegium Polonicum\", di fronte al Viadrina sul lato polacco del fiume Oder (comune di Slubice).\nTra gli istituti di ricerca presso l'Universit\u00e0 Viadrina si nota l'Istituto \"Frankfurter Institut f\u00fcr Transformationsstudien\"."}
{"id": "3990644", "revid": "834", "url": "https://it.wikipedia.org/wiki?curid=3990644", "title": "Who's Your Mummy?", "text": ""}
{"id": "3990647", "revid": "1305772", "url": "https://it.wikipedia.org/wiki?curid=3990647", "title": "Arthur Whitney", "text": "\u00c8 noto soprattutto per lo sviluppo dei linguaggi di programmazione A+ e K, che derivano dell'APL. Ha anche scritto il primo prototipo del J, che serv\u00ec a Roger Hui come modello per lo sviluppo iniziale di questo linguaggio.\nWhitney studi\u00f2 matematica pura all'Universit\u00e0 di Toronto (Canada) negli anni ottanta. Lavor\u00f2 poi alla Stanford University (California, USA). Attualmente svolge il ruolo di CEO alla Kx Systems, della quale \u00e8 cofondatore."}
{"id": "3990648", "revid": "834", "url": "https://it.wikipedia.org/wiki?curid=3990648", "title": "Piccoli Brividi HorrorLand", "text": ""}
{"id": "3990651", "revid": "439868", "url": "https://it.wikipedia.org/wiki?curid=3990651", "title": "Palazzo Mirelli di Teora", "text": "Il palazzo Mirelli di Teora (gi\u00e0 Palazzo Barile di Caivano) \u00e8 un palazzo di Napoli che sorge sulla riviera di Chiaia al civico 66, nell'omonimo quartiere.\nIl palazzo fu cominciato nel XVII secolo da Cosimo Fanzago per conto dei Barile di Caivano, ma non riusc\u00ec a portare a termine l'impresa che venne continuata dal Sanfelice il quale aggiungendo la scala aperta e le decorazioni diede al palazzo l'aspetto tipico del barocco napoletano. Il palazzo fu completato nel 1703 sotto Carlo Mirelli principe di Teora.\nPass\u00f2 poi al conte von Kaunitz, ambasciatore dell'impero asburgico, il quale affid\u00f2 a Carlo Vanvitelli il compito di restaurare il palazzo in occasione del gran ballo che vi si svolse per festeggiare le nozze tra re Ferdinando IV di Borbone e Maria Carolina d'Austria nel 1768.\nIn seguito il principe di Teora affitt\u00f2 il palazzo all'ambasciatore del Marocco.\nIl palazzo d\u00e0 il nome alla strada che porta fin su corso Vittorio Emanuele e che termina alla sua sinistra: via Arco Mirelli. Infatti esisteva un arco che univa il palazzo con le case adiacenti, sostituite nel XIX secolo dal palazzo Guevara di Bovino.\nIl palazzo \u00e8 divenuto un condominio in ottime condizioni conservative."}
{"id": "3990652", "revid": "484362", "url": "https://it.wikipedia.org/wiki?curid=3990652", "title": "Sunsmart Victorian Open 1985 - Doppio", "text": "Il doppio del torneo di tennis Sunsmart Victorian Open 1985, facente parte del Virginia Slims World Championship Series 1985, ha avuto come vincitrici Pam Shriver e Elizabeth Smylie che hanno battuto in finale Anne Hobbs e Kathy Jordan 6-2, 5-7, 6-1."}
{"id": "3990657", "revid": "287204", "url": "https://it.wikipedia.org/wiki?curid=3990657", "title": "Ripamonti", "text": ""}
{"id": "3990664", "revid": "1442080", "url": "https://it.wikipedia.org/wiki?curid=3990664", "title": "WTA Austrian Open 1985 - Doppio", "text": "Il doppio del torneo di tennis WTA Austrian Open 1985, facente parte del Virginia Slims World Championship Series 1985, ha avuto come vincitrici Mima Jau\u0161ovec e Virginia Ruzici che hanno battuto in finale Andrea Hol\u00edkov\u00e1 e Katerina B\u00f6hmov\u00e1 6\u20132, 6\u20133."}
{"id": "3990665", "revid": "28592", "url": "https://it.wikipedia.org/wiki?curid=3990665", "title": "Regno ellenistico", "text": ""}
{"id": "3990667", "revid": "287204", "url": "https://it.wikipedia.org/wiki?curid=3990667", "title": "Campionato Italiano di Seconda Categoria 1908", "text": "Il Campionato Italiano di Seconda Categoria 1908 fu, assieme al corrispettivo Campionato Federale, il quinto campionato di calcio italiano per seconde squadre dei club di Prima Categoria a venir disputato in Italia.\nStagione.\nI due campionati.\nIn seguito alla decisione della FIF di bandire gli stranieri dai campionati italiani e alle proteste di vari club di primo piano, fu decisa l'istituzione di due tornei di Prima Categoria paralleli: uno \"federale\", in cui era ammessa la partecipazione di tesserati stranieri, e uno \"italiano\", a cui potevano partecipare soltanto i tesserati di nazionalit\u00e0 italiana. Coerentemente con questa impostazione, anche la Seconda Categoria fu divisa in due campionati dall'Assemblea Federale del 10 novembre 1907.\nIl Campionato Italiano assegnava il titolo nazionale di Seconda Categoria, mentre quello Federale il meno prestigioso titolo di Campione FIF.\nFormula.\nIl campionato venne strutturato su due turni: un primo turno eliminatorio composto da tre gironi regionali, e un girone finale a tre squadre. Il girone ligure risult\u00f2 tuttavia composto dalle sole riserve dell'Andrea Doria, e non venne dunque disputato.\nAvvenimenti.\nIl girone piemontese fu vinto a sorpresa dal Piemonte. La gara di andata, giocata sul campo della Juventus II, fu combattuta: i piemontesi si portarono subito in vantaggio di due reti, ma fra la fine del primo tempo e l'inizio del secondo i bianconeri rimontarono sul 2-2. Nei minuti finali, il Piemonte riusc\u00ec ad segnare il gol della vittoria. Il ritorno fu ancora pi\u00f9 combattuto: il primo tempo fin\u00ec 1-1, ma nel secondo tempo il Piemonte ribalt\u00f2 il risultato, segnando ben 4 reti e fermando il risultato sul 5-3 (con un autogol del portiere del Piemonte).\nSenza storia invece il girone lombardo, vinto agevolmente dall'Ausonia. Nella gara di andata, i rossoneri attaccarono spesso lungo il primo tempo la porta dell'U.S. Milanese II, senza mai andare a segno. Verso la fine della prima frazione, uno dei giocatori \"unionisti\" ebbe una distorsione e fu costretto a lasciare il campo, lasciando la squadra in 10. Con il vantaggio dell'uomo in pi\u00f9, l'Ausonia dilag\u00f2 nel secondo tempo, segnando 5 reti. Il ritorno si chiuse sull'1-0 sempre per l'Ausonia.\nDel girone finale ci \u00e8 pervenuto il calendario degli incontri: Piemonte e Ausonia finirono \"ex aequo\" il girone (anche a causa dei due pareggi negli scontri diretti) e furono costrette ad affrontarsi in uno spareggio, vinto per 4-1 dai piemontesi.\nPartecipanti.\nSi iscrissero:\nSquadre riserve\nSquadre titolari\nRisultati.\nEliminatorie.\nLiguria.\nL'Andrea Doria II, unica iscritta, fu qualificata di diritto al girone finale nazionale.\nGirone nazionale.\nIn seguito all'ex aequo fra Ausonia e Piemonte, fu giocato uno spareggio per determinare la squadra campione."}
{"id": "3990669", "revid": "484362", "url": "https://it.wikipedia.org/wiki?curid=3990669", "title": "Hall of Fame Tennis Championships 1985 - Doppio femminile", "text": "Il doppio femminile del torneo di tennis Hall of Fame Tennis Championships 1985, facente parte del Virginia Slims World Championship Series 1985, ha avuto come vincitrici Chris Evert e Wendy Turnbull che hanno battuto in finale Pam Shriver e Elizabeth Smylie 6-4, 7-6."}
{"id": "3990674", "revid": "547034", "url": "https://it.wikipedia.org/wiki?curid=3990674", "title": "Regni ellenistici", "text": "I regni ellenistici furono all'epoca quei territori in cui si suddivise il Regno di Macedonia dopo la morte di Alessandro Magno."}
{"id": "3990675", "revid": "1388936", "url": "https://it.wikipedia.org/wiki?curid=3990675", "title": "GP3 Series 2012", "text": "La stagione 2012 della GP3 Series \u00e8 la terza della categoria, nata a supporto della GP2 Series. Ha avuto inizio il 12 maggio e si \u00e8 conclusa il 9 settembre, dopo 16 gare. Il titolo piloti \u00e8 andato al neozelandese Mitch Evans, quello per le scuderie alla francese Lotus GP.\nLa pre-stagione.\nCalendario.\nIl calendario \u00e8 stato reso noto nel gennaio 2012.\nPiloti e scuderie.\nPiloti.\nConor Daly passa dalla Carlin Motorsport alla Lotus, dove trova Aaro Vainio in arrivo dalla Tech 1 e Daniel Abt, proveniente dalla F3 Euro Series. Marlon St\u00f6ckinger lascia l'ATECH CRS Grand Prix per passare alla Status. Alla Status arriva, dal campionato britannico di F. Renault, Alice Powell e dalla F3 inglese il nipponico Kotaro Sakurai.\nDal team irlandese Ant\u00f3nio F\u00e9lix da Costa va alla Carlin, dove aveva gi\u00e0 corso nel 2010. In Carlin trova Alex Brundle, che arriva dalla Formula 2, e William Buller, anche lui dalla F3 inglese.\nIl finnico Matias Laine passa dalla Marussia Manor Racing alla MW Arden (dove arriva anche il vicecampione della European F3 David Fumanelli e viene confermato Mitch Evans), mentre l'ungherese Tam\u00e1s P\u00e1l Kiss passa dalla Tech 1 Racing all'Atech CRS. All'Atech arriva anche lo statunitense, gi\u00e0 presente in F2000 Series e in Formula Enterprise, Ethan Ringel. La scuderia completa la sua formazione col belga John Wartique.\nIl campione 2011 dell'Auto GP, Kevin Ceccon trova un volante all'Ocean Racing Technology, assieme a Carmen Jord\u00e1 e Robert Cregan.\nL'altra neoentrante Trident Racing ingaggia Vicky Piria e Antonio Spavone.\nLa Jenzer Motorsport ingaggia il ceco Jakub Kl\u00e1\u0161terka e dalla F. Abarth prende il rumeno Robert Vi\u0219oiu e il campione 2011 Patric Niederhauser. Da questa categoria arriva anche Dmitrij Suranovi\u010d, ingaggiato dalla Marussia Manor Racing. La Marussia Manor ingaggia anche il cipriota Tio Ellinas e il brasiliano Fabiano Machado.\nVicky Piria, Carmen Jord\u00e1 e Alice Powell sono le prime tre donne ad affrontare il campionato.\nPer il weekend di Silverstone Facundo Regalia debutta con il team Jenzer Motorsport al posto di Jakub Kl\u00e1\u0161terka, gi\u00e0 assente a Valencia al pari di Kotaro Sakurai, la Trident Racing schiera la terza vettura per Giovanni Venturini, mentre la Atech CRS sostituisce John Wartique con Fabio Gamberini. A Hockenheim Lewis Williamson sostituisce Kotaro Sakurai alla Status Grand Prix, mentre Jenzer e Atech CRS schierano due piloti anzich\u00e9 tre, cos\u00ec come la Trident, che torna ad iscrivere due vetture come nelle prime gare. All'Hungaroring Alex Fontana inizia a correre con il team Jenzer Motorsport, mentre Facundo Regalia guida per la Atech CRS. A Spa come nelle prime gare dell'anno \u00e8 invece John Wartique a correre con la Atech CRS, che lo conferma anche per l'ultima gara stagionale di Monza, in occasione della quale il team Jenzer Motorsport non schiera la terza vettura.\nScuderie.\nIl team spagnolo Addax Team abbandona la serie per concentrarsi sulla GP2 Series, e viene sostituito dalla scuderia italiana Trident Racing. Il team portoghese Ocean Racing Technology, gi\u00e0 impegnato in GP2, prende il posto della scuderia francese Tech 1.\nDopo aver corso come Lotus ART nel 2011, l'ART Grand Prix assume la denominazione di Lotus Grand Prix, come gi\u00e0 accaduto in GP2.\nLa scuderia tedesca RSC M\u00fccke Motorsport, pur iscritta, abbandona il campionato prima del suo inizio.\nCircuiti e gare.\nRispetto all'edizione precedente non si disputa la gara all'Istanbul Park, a seguito dell'esclusione del Gran Premio di Turchia dal calendario del mondiale di Formula 1. Al suo posto entra per la prima volta un weekend di gare sul Circuito di Montecarlo. Sempre a seguito dell'alternanza stabilita dal calendario della F1, l'Hockenheimring prende il posto del N\u00fcrburgring.\nTest post stagionali.\nIl 24 e 25 ottobre vi furono dei test presso il Circuito di Jerez."}
{"id": "3990676", "revid": "1442080", "url": "https://it.wikipedia.org/wiki?curid=3990676", "title": "Virginia Slims of Central New York 1985 - Doppio", "text": "Il doppio del torneo di tennis Virginia Slims of Central New York 1985, facente parte del Virginia Slims World Championship Series 1985, ha avuto come vincitrici Mercedes Paz e Gabriela Sabatini che hanno battuto in finale Andrea Hol\u00edkov\u00e1 e Katerina B\u00f6hmov\u00e1 5\u20137, 6\u20134, 6\u20133."}
{"id": "3990689", "revid": "300067", "url": "https://it.wikipedia.org/wiki?curid=3990689", "title": "Virginia Slims of Utah 1985 - Doppio", "text": "Il doppio del torneo di tennis Virginia Slims of Utah 1985, facente parte del Virginia Slims World Championship Series 1985, ha avuto come vincitrici Svetlana \u010cerneva e Larisa Neiland che hanno battuto in finale Rosalyn Fairbank e Beverly Mould 7\u20135, 6\u20132."}
{"id": "3990692", "revid": "830939", "url": "https://it.wikipedia.org/wiki?curid=3990692", "title": "Giancarlo Zagni", "text": "Biografia.\nDebutta come regista alla Soffitta e al teatro Comunale di Bologna nel 1949/50 con \"I Passeggeri\" di Antonio Greppi.\nDal 1951 \u00e8 in teatro come assistente regista di Luchino Visconti per \"Morte di un commesso viaggiatore\" di Arthur Miller, \"La locandiera\" di Carlo Goldoni, \"Tre sorelle\" di Anton \u010cechov, \"Medea\" di Euripide, \"Il Seduttore\" di Diego Fabbri. Sempre con Luchino Visconti, \u00e8 assistente alla regia anche per il film \"Senso\".\nNel 1954 interrompe la collaborazione con Visconti, lascia l'Italia e nel 1955 a New York viene ammesso all'Actors Studio di Lee Strasberg.\nNel 1956 si trasferisce in Messico dove lavora insieme a Carlos Fuentes e realizza alcune regie teatrali per Jana Kleinburg, poi con Gonzales Casanova \u00e8 fondatore e docente per tre anni della Facolt\u00e0 di Cinema all'Universit\u00e0 Nazionale Autonoma di Mexico.\nNel 1956 fa debuttare Alida Valli in teatro con Tino Buazzelli e Raul Grassilli in \"Rosmersholm\" di Henrik Ibsen, \"Gli innocenti\" di W.Archibald da Henry James, \"L'uomo, la bestia e la virt\u00f9\" di Luigi Pirandello.\nNel 1961 ritorna in Italia, adatta l'omonimo romanzo di Elio Bartolini per dirigere il film \"La bellezza di Ippolita\" con Gina Lollobrigida ed Enrico Maria Salerno, film che rappresenta l'Italia al Festival di Berlino.\nNel 1966 vince la targa \"Leone di San Marco\" al Festival di Venezia con il film \"Testa di rapa\" con Folco Lulli e Gigliola Cinquetti per la sua regia.\nCollabora con Giancarlo Menotti, Giorgio Strehler, Terence Young e nel 1980 organizza e produce per l'Unicef \"Ten to Survive\", un film tv a disegni animati sulla carta dei diritti del minore, che vince il Premio Oscar.\nPoi il suo ritiro dalla regia cinematografica ma non dal cinema: negli anni successivi Zagni inizia una nuova carriera come produttore e distributore, come dirigente dell'Italnoleggio. \nInfine si \u00e8 dedicato a un'intensa attivit\u00e0 con associazione e alla realizzazione di spettacoli teatrali in piazza, cui vanno annoverati anche testi originali e traduzioni da Euripide, Plauto, Shakespeare."}
{"id": "3990694", "revid": "484362", "url": "https://it.wikipedia.org/wiki?curid=3990694", "title": "Ameritech Cup 1985 - Doppio", "text": "Il doppio del torneo di tennis Ameritech Cup 1985, facente parte del Virginia Slims World Championship Series 1985, ha avuto come vincitrici Kathy Jordan e Elizabeth Smylie che hanno battuto in finale Elise Burgin e Joanne Russell 6\u20132, 6\u20132."}
{"id": "3990695", "revid": "584553", "url": "https://it.wikipedia.org/wiki?curid=3990695", "title": "Giancarlo zagni", "text": ""}
{"id": "3990697", "revid": "767487", "url": "https://it.wikipedia.org/wiki?curid=3990697", "title": "Bacco e Cerere", "text": "Il Bacco e Cerere \u00e8 un affresco proveniente da Villa Carmiano, rinvenuto durante gli scavi archeologici dell'antica citt\u00e0 di Stabiae, l'odierna Castellammare di Stabia e conservato all'Antiquarium stabiano.\nStoria e descrizione.\nL'affresco risale alla prima met\u00e0 del I secolo, durante l'et\u00e0 flavia e copriva l'intera parete orientale del triclinio di Villa Carmiano, di fronte a quello raffigurante Nettuno e Amimone: fu rinvenuto durante gli scavi effettuati da Libero D'Orsi, negli anni sessanta del XX secolo e ancora intatto, in quanto la villa non era stata mai esplorata precedentemente. Fu in seguito asportato dalla sua collocazione originale e portato all'Antiquarium stabiano, per preservarne l'integrit\u00e0.\nL'affresco si divide in tre sezioni ed \u00e8 di chiara ispirazione dionisiaca, tema che si ripercorre in tutta la stanza e che trae ispirazione da quello del Trionfo di Dioniso: nella parte centrale \u00e8 riprodotta l'opera principale ossia Bacco e Cerere, nell'atto di dispensare i beni della terra, in groppa ad un cavallo marino che si muove verso il lato destro; la parte superiore dell'affresco ha uno sfondo chiaro nel quale si riconoscono diversi amorini in volo. Nei pannelli laterali, divisi dal centrale da disegni di elementi architettonici e contornati da figure floreali, sono poste delle figure volanti: tutta la zona mediana dell'intero affresco ha uno sfondo in rosso pompeiano. La zoccolatura \u00e8 in giallo ed al centro reca una decorazione raffigurante un paesaggio lacustre con la presenza di anatre, mentre ai lati, due mostri marini inseriti in una cornice marrone."}
{"id": "3990702", "revid": "1442080", "url": "https://it.wikipedia.org/wiki?curid=3990702", "title": "Virginia Slims of New Orleans 1985 - Doppio", "text": "Il doppio del torneo di tennis Virginia Slims of New Orleans 1985, facente parte del Virginia Slims World Championship Series 1985, ha avuto come vincitrici Chris Evert e Wendy Turnbull che hanno battuto in finale Mary Lou Daniels e Anne White 6\u20131, 6\u20132."}
{"id": "3990704", "revid": "287204", "url": "https://it.wikipedia.org/wiki?curid=3990704", "title": "George Balan", "text": ""}
{"id": "3990705", "revid": "767487", "url": "https://it.wikipedia.org/wiki?curid=3990705", "title": "One Shot '90 Volume 3", "text": "Le migliori canzoni degli anni '90 in questo album della collana One Shot dalla Universal Music."}
{"id": "3990708", "revid": "300067", "url": "https://it.wikipedia.org/wiki?curid=3990708", "title": "Maybelline Classic 1985 - Doppio", "text": "Il doppio del torneo di tennis Maybelline Classic 1985, facente parte del Virginia Slims World Championship Series 1985, ha avuto come vincitrici Gigi Fern\u00e1ndez e Robin White che hanno battuto in finale Rosalyn Fairbank e Beverly Mould 6\u20132, 7\u20135."}
{"id": "3990710", "revid": "300067", "url": "https://it.wikipedia.org/wiki?curid=3990710", "title": "Virginia Slims of Indianapolis ottobre 1985 - Doppio", "text": "Il doppio del torneo di tennis Virginia Slims of Indianapolis ottobre 1985, facente parte del Virginia Slims World Championship Series 1985, ha avuto come vincitrici Bonnie Gadusek e Mary Lou Daniels che hanno battuto in finale Penny Barg e Sandy Collins 6\u20131, 6\u20130."}
{"id": "3990714", "revid": "28592", "url": "https://it.wikipedia.org/wiki?curid=3990714", "title": "Re dei Medi", "text": ""}
{"id": "3990716", "revid": "599013", "url": "https://it.wikipedia.org/wiki?curid=3990716", "title": "Japan Open Tennis Championships 1985 - Doppio femminile", "text": "Il doppio femminile del torneo di tennis Japan Open Tennis Championships 1985, facente parte del Virginia Slims World Championship Series 1985, ha avuto come vincitrici Belinda Cordwell e Julie Richardson che hanno battuto in finale Laura Arraya e Beth Herr 6-4, 6-4."}
{"id": "3990717", "revid": "827882", "url": "https://it.wikipedia.org/wiki?curid=3990717", "title": "Alfred's Tower", "text": ""}
{"id": "3990718", "revid": "118054886", "url": "https://it.wikipedia.org/wiki?curid=3990718", "title": "Personaggi di Dissidia Final Fantasy", "text": "Questa pagina raccoglie i personaggi dei videogiochi della serie \"Dissidia\" della Square Enix, che comprende \"Dissidia Final Fantasy\", \"Dissidia 012 Final Fantasy\" e \"Dissidia Final Fantasy NT\".\nDivinit\u00e0.\nLe divinit\u00e0 in guerra fra loro che evocano nell'universo di \"Dissidia\" tutti gli altri personaggi. Cosmos e Chaos sono in eterno conflitto per via della perfetta parit\u00e0 del loro potere, e convocando i rispettivi guerrieri sperano di rompere l'incolmabile equilibrio e rovesciare le sorti della battaglia.\nCosmos.\nLa dea dell'armonia e della luce, che ha convocato guerrieri dalle diverse dimensioni affinch\u00e9 sconfiggessero Chaos, suo avversario dall'origine del mondo. Ella era un tempo una donna del popolo dei Lufeniani, razza millenaria dai poteri incredibili, in perenne ricerca di un modo per preservare la sua gente dall'oscurit\u00e0 dell'universo. Ascesa a divinit\u00e0 dell'armonia in circostanze misteriose, le sue reali motivazioni, inizialmente celate, verranno rivelate quando decider\u00e0 di sacrificarsi per donare ai guerrieri della luce la forza di sconfiggere Chaos (tramite i Cristalli, che altro non sono se non frammenti della dea stessa). Ella non si risparmia nel dare consigli ai suoi guerrieri durante la loro ricerca dei Cristalli, e, persino nei suoi ultimi istanti, li incoraggia a non cedere. Decide di lasciare che Chaos la distrugga, poich\u00e9 comprende che l'unico modo di porre fine per sempre all'eterno ciclo di guerra tra lei ed il dio \u00e8 far s\u00ec che entrambi cessino di esistere. Morendo per mano di Chaos, lascia dietro di s\u00e9 frammenti della sua energia racchiusi nei Cristalli, con la speranza che i guerrieri della luce possano sfruttarli per sconfiggere Chaos una volta per tutte. Non appare mai in un conflitto, ed \u00e8 l'unico personaggio totalmente originale nell'intero gioco.\nChaos.\nGi\u00e0 apparso nell'originale \"Final Fantasy\", \u00e8 il dio della discordia, potentissimo avversario di Cosmos e boss finale del gioco, che ha convocato i maggiori antagonisti dai vari universi per contrastare l'esercito dei difensori della dea. Egli era un tempo Garland, cavaliere del regno di Cornelia, che dopo essere rimasto intrappolato nel vortice del tempo per millenni, in un ciclo eterno di morte e rinascita, \u00e8 asceso a divinit\u00e0 del caos e del disordine. Egli, come del resto la sua avversaria, non ricorda nulla della sua vita mortale, ed \u00e8 quindi facile preda dell'inganno dello stesso Garland, una versione differente di s\u00e9 stesso, proveniente dal passato, che gli rivela la pi\u00f9 sconcertante delle verit\u00e0: lui e Cosmos si stanno scontrando per l'ennesima volta, poich\u00e9 gi\u00e0 innumerevoli volte si sono battuti e uno dei due ha avuto la meglio, ma nessuno lo ricorda, per via dell'infinito ciclo voluto dal Dio Drago ShinRyu, che controlla il flusso temporale. Chaos viene quindi convinto che l'unico modo per porre fine al ciclo eterno \u00e8 sconfiggere e distruggere definitivamente ogni traccia del potere regolatore di Cosmos, con lo scopo di creare il pi\u00f9 puro dei caos. Manipolato da Garland, Chaos uccide dunque Cosmos, ma viene poi a sapere delle reali conseguenze del suo gesto. In preda alla disperazione, decide di togliersi la vita, trascinando l'intero universo nell'abisso insieme a lui. I guerrieri riescono a fermare il suo piano suicida, distruggendolo e usando i cristalli per stabilire un nuovo equilibrio sull'universo. Dotato di una forza enorme, \u00e8 l'unico personaggio combattente non giocabile. Quando affrontato, va sconfitto per tre volte di fila nello stesso scontro, per poter essere battuto del tutto.\nShinryu.\nDio Drago che controlla il flusso temporale dell'universo, apparso come boss o superboss in molti titoli tra cui \"Final Fantasy V\". Costringe ogni essere a rinascere senza alcun ricordo della sua precedente vita, solo per riviverla nuovamente, compiendo scelte che possono essere identiche o totalmente differenti da quelle fatte nella vita precedente. Viene corrotto da Garland, che \u00e8 intrappolato nel flusso del tempo costretto a rinascere in epoche e dimensioni sempre diverse, pur mantenendo i suoi ricordi, affinch\u00e9 gli conceda di incontrare se stesso in una differente dimensione. Shinryu permette cos\u00ec che Garland incontri Chaos, mettendo in atto il suo piano manipolatore, ingannando sia il dio della discordia che il Drago del flusso temporale. pur venendo solamente citato nella storia principale, Shinryu appare come invocazione esclusiva di Chaos durante lo scontro finale con il dio (non pu\u00f2 essere quindi ottenuto come evocazione utilizzabile), e ha come abilit\u00e0 quella di replicare altre invocazioni (Ifrit, Behemoth, Koyokoyo, Gigante di ferro, Omega, Ultima, Lich e Tiamath) a seconda del momento. Inoltre, viene mostrato come antagonista principale nella storia opzionale \"Caos interiore\", durante la quale il giocatore affronta innumerevoli avversari di livello altissimo (fino al livello 110), evocati da Shinryu da altre dimensioni con lo scopo di dare inizio ad una nuova guerra tra divinit\u00e0. Ha l'aspetto di un lungo serpente cristallino dal dorso costellato di punte di diamante, con grandi ali e solo gli arti anteriori. Il suo aspetto \u00e8 ispirato dal simbolo dell'Uroboros, ricorrente nell'alchimia e nell'escatologia, che rappresenta un serpente alato che si morde la coda, e simboleggia la natura ciclica del mondo, destinato a morire e rinascere in un ciclo infinito. Pur non essendo malvagio, la sua natura appare fredda e meschina, del tutto incurante degli esseri che giudica inferiori.\nGuerrieri di Cosmos.\nGuerriero della Luce.\nGuerriero leggendario destinato a proteggere il suo mondo dalle tenebre. Ha un forte senso del dovere e nutre un'incrollabile fede verso Cosmos. Dotato del potere della luce, combatte con spada e scudo, ed \u00e8 ottimamente bilanciato tra difesa ed attacco, abilissimo nei contrattacchi rapidi; in battaglia la sua tattica migliore consiste nel parare rapidamente gli attacchi nemici e contrattaccare con veloci combo Audacia, che possono essere terminate da un poderoso attacco PV. Viaggia da solo per trovare un modo per contrastare l'oscurit\u00e0, ed \u00e8 alla ricerca di Garland, suo mortale nemico, per avere delle risposte in merito alla guerra tra le due divinit\u00e0. Presto si render\u00e0 conto dell'importanza del ruolo del suo avversario nell'intera vicenda. Durante la storia aiuter\u00e0 anche Squall, affrontandolo, a ritrovare la strada giusta per trovare il suo cristallo, e salver\u00e0 Firion da un agguato da parte dei nemici. In Modalit\u00e0 EX, la sua classe cambia da Guerriero a Cavaliere, e i suoi attacchi con la spada vengono accompagnati da numerose lame di luce che appaiono e trafiggono simultaneamente l'avversario. Il suo nome non \u00e8 specificato, poich\u00e9 nel gioco originale i nomi e le classi dei personaggi venivano scelti dal giocatore. La sua ipermossa EX, \"Ultraecho\", compie sette affondi di spada caricati con il potere della luce contro l'avversario, travolgendolo.\nFirion.\nGiovane guerriero che combatte per poter, un giorno, veder realizzato il suo sogno. Inizialmente \u00e8 restio a rivelarlo ai suoi compagni, ma alla fine decide di fidarsi di loro. Il suo sogno \u00e8 portare la pace nel mondo cos\u00ec che le rose selvatiche possano crescere ovunque, in simbolo di tranquillit\u00e0 e prosperit\u00e0. Il suo odio per l'Imperatore deriva dal volere di quest'ultimo di assoggettare il mondo con la forza e con l'inganno. Viaggia insieme a Cloud, Cecil e Tidus, anche se il gruppo si separa pi\u00f9 volte nel corso del loro viaggio alla ricerca dei Cristalli. Quando Bartz viene catturato dalle armate nemiche in seguito ad una trappola, non esita minimamente a lanciarsi al suo salvataggio, azione che gli sarebbe costata la vita, se non fosse intervenuto il Guerriero della Luce in suo aiuto.Combatte con un gran numero di armi (in tutto otto: una spada, un'ascia, due pugnali, una lancia, una mazza, uno scudo ed un arco) tante quante le tipologie di armi in \"Final Fantasy II\"; il suo stile di combattimento, che alterna attacchi fisici a terra con colpi magici in aria, lo rende uno dei pi\u00f9 abili combattenti sulla corta distanza, nonostante una certa lentezza dei movimenti. Molti dei suoi attacchi Audacia sono inoltre traenti, ossia attirano l'avversario a s\u00e9 per proseguire la combo, e possono sfociare in un attacco PV. In Modalit\u00e0 EX le sue armi si trasformano nelle Armi Insanguinate, che derivano dall'arma \"Blood Sword\" del gioco originale, e gli consentono di recuperare PV ogni volta che riesce a sottrarne all'avversario. La sua Ipermossa EX, \"Fervore\", scaglia ripetuti assalti con armi multiple e magie elementali, prima di caricare un massiccio attacco con tutte le armi, scagliate dall'arco come proiettili.\nCavalier Cipolla.\nRagazzino che ha ottenuto il titolo di \"Cavalier Cipolla\", e che ha il compito di proteggere il mondo dall'arrivo dell'oscurit\u00e0. Egli va molto fiero del suo intelletto, che preferisce alla forza fisica; se posto davanti a scontri che sa di non poter vincere, riesce ad evitare il combattimento grazie a geniali stratagemmi. Viaggia insieme a Terra, promettendole di difenderla sempre e di aiutarla a sfuggire al suo oscuro passato. La sua nemesi, la Nube Oscura, incarna tutto il male dell'mondo, e il suo compito \u00e8 debbellarla una volta per tutte. Combatte con una spada corta e con numerosi attacchi magici. La sua abilit\u00e0 in battaglia \u00e8 eccellente, nonostante la giovane et\u00e0. Sferra attacchi deboli ma rapidissimi, e tutti i suoi attacchi Audacia possono essere raddoppiati o trasformati in attacchi PV, semplicemente variando la successione di tasti, rendendo qualsiasi colpo andato a segno un pericolo assai insidioso. In Modalit\u00e0 EX, a seconda della natura fisica o magica degli attacchi che lancia, pu\u00f2 trasformarsi in Ninja e in Saggio, le pi\u00f9 potenti classi di \"Final Fantasy III\", specializzate in attacchi fisici la prima e magici la seconda. La sua Ipermossa EX varia se eseguita con un attacco PV fisico o magico: nel primo caso, egli si trasforma in Ninja e lancia una miriade di Shuriken, per poi sferrare la potente mossa \"Retrattacco\" alle spalle del nemico; nel secondo, invece, diventa Saggio e lancia la magia \"Sancta\", appena prima del potentissimo \"Meteora\", un attacco magico che travolge l'avversario con fiamme e pietre. \nCecil Harvey.\nUn cavaliere dall'animo nobile e di sangue seleniano il cui scopo principale \u00e8 quello di riconciliarsi con suo fratello Golbez, facente parte delle schiere di Chaos. Viaggia da solo, ma mantiene i contatti con i suoi compagni per aiutarli in caso di necessit\u00e0. Combatte alternando gli stili di Cavaliere delle Tenebre e Paladino, attivando la prima classe effettuando attacchi PV a terra, e la seconda attivandoli in aria. Come Paladino effettua veloci scatti verso il nemico per colpirlo a mezz'aria con rapide combo di lancia, mentre come Cavaliere delle Tenebre sacrifica in parte la velocit\u00e0 a favore di un raggio d'azione elevato e di una potenza maggiore. la sua arma di preferenza \u00e8 una lancia d'acciaio, mentre come attacchi magici utilizza globi e onde d'energia oscura come Cavaliere delle Tenebre, mentre scaglia veloci proiettili di luce come Paladino. Nonostante sia suo nemico, cerca continuamente di far redimere il fratello Golbez dalla via da lui intrapresa. In modalit\u00e0 EX, abbandona la lancia in favore di una sciabola di luce (come Paladino) e di uno spadone d'ombra (come Cavaliere delle Tenebre), rispecchiando la trama di \"Final Fantasy IV\". La sua Ipermossa EX, \"Tormento\", lancia potenti attacchi alternando le due forme di combattimento di Cecil, e pu\u00f2 terminare nell'attacco d'ombra \"Lama Oscura\", con cui sferra un singolo fendente con lo spadone, o nel pi\u00f9 potente \"Croce Sacra\", con cui colpisce il nemico due volte con la sciabola, a seconda della sequenza di tasti premuta correttamente durante l'esecuzione.\nBartz Klauser.\nUn giovane avventuriero libero come il vento che viaggia per il mondo con il suo chocobo Boko. Possiede uno spirito allegro e spensierato, e per questo si trova a suo agio a viaggiare con Gidan, con il quale intraprende spesso gare di abilit\u00e0 e velocit\u00e0. La loro ultima sfida termina per\u00f2 in una maniera inaspettata, facendo cadere Bartz in trappola e permettendo cos\u00ec ai nemici di catturarlo. Tratta con sufficienza ExDeath, suo mortale nemico, procrastinando il momento dello scontro finale, ritenendo pi\u00f9 importante aiutare i propri amici nella ricerca dei loro cristalli. La sua peculiarit\u00e0 \u00e8 di usare in combattimento le armi e le tecniche dei suoi alleati, concatenando, ad esempio, un affondo della Buster Sword di Cloud con una raffica di colpi del Gunblade di Squall, per poi terminare con un fendente della spada del Guerriero della Luce. Questa sua caratteristica unica, che ha il vantaggio di eseguire combo estremamente efficaci, poich\u00e9 combina alcune delle mosse pi\u00f9 forti e rapide di tutto il gruppo dei Guerrieri di Chosmos, \u00e8 simile ai poteri della classe Mimo, apparsa per la prima volta proprio in \"Final Fantasy V\", tanto che in Modalit\u00e0 EX ottiene il mantello rosso e le tre stellette sulla testa tipici di questa classe. La sua ipermossa EX, \"Raffica di Magilama Doppia\" (nome ispirato ad une devastante catena di attacchi realizzabile nel gioco originale), evoca a coppie tutte le armi dei suoi compagni per poi fonderle in una sola lama scarlatta, la \"Lama del Coraggio\". Inoltre nella sua modalit\u00e0 EX possiede l'abilit\u00e0 speciale \"Pugno Goblin\", una raffica di pugni evanescente, che aumenta di potenza se i livello i Bartz e quello del suo avversario si equivalgono.\nTerra Branford.\nRagazza per met\u00e0 umana e per met\u00e0 Esper, in possesso di un enorme potere magico, che soffre di attacchi amnesia. Viaggia insieme a Luneth, il Cavalier Cipolla, nella speranza di poter riuscire a gestire la sua incredibile magia, di cui tuttavia rischia costantemente di perdere il controllo, ed \u00e8 perennemente braccata da Kefka, sua mortale nemesi, che vorrebbe impossessarsi della sua magia per distruggere il mondo. Nonostante sia rest\u00eca a stare vicino ad altri suoi compagni, per via della sua insicurezza e per non metterli in pericolo, cambia idea dopo che sia Luneth (contro cui si era scagliata, sotto l'influenza di Kefka), sia Cloud (che la trova, sola, sul punto di perdere nuovamente il controllo) la aiutano nel momento del bisogno, dimostrandole come dalla fiducia nei propri compagni derivi la fonte della forza dei Guerrieri di Cosmos. Rinfrancata, combatter\u00e0 i suoi demoni interiori e trover\u00e0 l'energia di continuare a lottare. Combatte utilizzando attacchi magici e, solo in combattimento corpo-a-corpo, uno spadino. Essendo la pi\u00f9 potente forza magica del mondo, i suoi colpi magici sono i pi\u00f9 potenti che si siano mai visti: controlla tutti gli elementi e possiede la potentissima magia Ultima. La sua Modalit\u00e0 EX \u00e8 l'abilit\u00e0 Trance presente in \"Final Fantasy VI\" grazie alla quale Terra risveglia la sua met\u00e0 esper. In questo status diventa in grado di lanciare due volte ogni colpo magico e di planare. L'ipermossa EX \"Lama della sommossa\" \u00e8 l'attacco che pu\u00f2 usare casualmente quando \u00e8 a corto di PV nel gioco originale, e le permette di caricare tutto il suo potere magico e di scagliare una coppia di lame di energia sull'avversario.\nCloud Strife.\nDall'animo combattuto e continuamente in lotta con s\u00e9 stesso, \u00e8 alla ricerca di un motivo per combattere. Pur viaggiando insieme a Tidus, Firion e Cecil, rimane un cuore solitario, chiuso in se stesso, ma tenta sempre di instaurare un rapporto con i suoi compagni, chiedendo loro quali siano i loro motivi per lottare. Firion, in particolare, riesce a fare un po' di luce nell'animo turbato di questo guerriero tormentato. Lo scontro finale con la sua nemesi, il malvagio Sephiroth, avverr\u00e0 proprio per difendere il sogno di pace dei suoi compagni, che infine Cloud decide di far suo. Combatte con un'enorme spada zambato, la \"Buster Sword\", grande quasi quanto lui. Sebbene i suoi colpi siano piuttosto lenti, hanno una potenza devastante, e molte sue combo hanno l'effetto aggiuntivo di far schiantare l'avversario contro una parete, infliggendo ancora pi\u00f9 danni. Alcune combo Audacia, inoltre, si concatenano a poderosi attacchi PV in grado di sottrarre all'avversario massicce dosi di Punti Vita. In Modalit\u00e0 EX equipaggia la Spada Ultima (in originale Ultima Weapon), la sua arma pi\u00f9 potente in \"Final Fantasy VII\", e tutti i suoi attacchi Audacia, oltre a divenire incredibilmente potenti, ottengono il 10% di probabilit\u00e0 di causare un Crollo Audacia istantaneo. Inoltre ottiene l'abilit\u00e0 di sfondare le difese avversarie, vanificando i tentativi dello sfidante di parare i colpi di Cloud. La sua ipermossa EX \u00e8 il potentissimo \"Colpo Omni\", con cui travolge l'avversario con molteplici fendenti concatenati per finire con un'esplosione di energia Mako.\nSquall Leonhart.\nGiovane guerriero taciturno e introverso, un vero lupo solitario che preferisce aiutare i suoi compagni da solo a modo suo. Il suo obbiettivo \u00e8 sconfiggere la sua nemesi Artemisia, strega che controlla il tempo e che nel gioco originale tortura psicologicamente Squall con trucchetti mentali diabolici. Combatte con un'arma nota come Gunblade, arma met\u00e0 spada e met\u00e0 pistola. I suoi attacchi Audacia sono estremamente potenti e veloci. Compensa questo punto di forza con attacchi PV dall'inizio piuttosto lento. La sua Modalit\u00e0 EX \"Cuore di Pietra Equipaggiato\" (qui il nome dell'arma \u00e8 stato confuso con quello dell'attacco finale, l'arma si chiama Lion Heart) consiste nell'equipaggiare la sua arma pi\u00f9 potente di \"Final Fantasy VIII\". Con quest'arma ottiene la possibilit\u00e0 di scagliare i suoi attacchi su un'area maggiore e di raddoppiare il numero di singoli attacchi (ad esempio, quando spara, scaglier\u00e0 sl nemico il doppio delle fucilate). La sua ipermossa EX si rif\u00e0 al nome dell'attacco finale di Squall in \"Final Fantasy VIII\", il \"Renzokuken\", violenta sequenza di spadate e fucilate che termina con un poderoso fendente esplosivo.\nGidan Tribal.\nGiovane ladro membro dei Tantarus, banda di ladri che si spaccia per gruppo di attori teatrali, possiede una coda da scimmia in quanto fa parte della specie Jenoma. Estremamente allegro e spensierato, fa coppia con Tidus e Bartz, e cerca il suo fratello genetico, Kuja. Combatte con due daghe combinabili in un'arma a doppia lama. I suoi attacchi sono velocissimi e il suo punto forte \u00e8 l'agilit\u00e0, che si manifesta sia quando si tratta di saltare (\u00e8 in grado di eseguire uno dopo l'altro ben tre salti di notevole altezza), sia quando si tratta di correre (\u00e8 il terzo personaggio pi\u00f9 veloce del gioco). La sua Modalit\u00e0 EX \u00e8 la sua Trance tratta da \"Final Fantasy IX\", con la quale assume un aspetto simile ad una scimmia rosa. Oltre ad ottenere un'abilit\u00e0 che lo rende invulnerabile nel momento in cui solleva i piedi da terra per eseguire un salto, diventa in grado di eseguire ben 10 salti uno dopo l'altro. La sua ipermossa EX, \"Paradosso di Gaia\", consiste in un velocissimo attacco a vortice, con le daghe unite in una singola arma.\nTidus.\nAbile giocatore dello sport noto come \"Bliztball\", molto allegro e spensierato. Desidera chiudere una volta per tutte un conto in sospeso con suo padre Jecht (si odiano reciprocamente: Tidus odia il padre perch\u00e9 lui l'ha abbandonato quand'era piccolo, mentre Jecht detesta il figlio perch\u00e9 questi non riesce ad eguagliare le sue vittorie come giocatore di Blitzball). Combatte con la sua spada \"Fraternity\" e una palla da Blitzball con uno stile di combattimento del tipo \"toccata e fuga\". \u00c8 il secondo personaggio pi\u00f9 veloce del gioco, e possiede attacchi estremamente potenti. Per contro, sia gli attacchi Audacia che quelli PV sono piuttosto difficili da scagliare sull'avversario, perch\u00e9 facili da parare o molto prevedibili. \u00c8 quindi bene usarli dopo gli attacchi avversari, quando l'avversario ancora \u00e8 spaesato, oppure dopo una parata eseguita con successo, per fare ancora pi\u00f9 danni. In modalit\u00e0 EX equipaggia l'Ultima Weapon, e ottiene bonus estremamente utili: l'abilit\u00e0 Ipercorsa lo fa diventare il personaggio pi\u00f9 veloce del gioco, mentre la sua spada ottiene l'abilit\u00e0 di diventare tanto pi\u00f9 forte quanti sono i PV del personaggio. Inoltre, il periodo di invincibilit\u00e0 di Tidus dopo una schivata aumenta. L'ipermossa EX porta il nome del suo pi\u00f9 potente attacco nel gioco \"Final Fantasy X\", \"Asso del Blitzball\": cinque veloci e poco potenti fendenti sono seguiti da una devastante pallonata che fa di questo attacco la seconda ipermossa pi\u00f9 potente del gioco.\nShantotto.\nUn'eroina dai poteri incommensurabili. \u00c8 una prestigiosa docente alla Federazione Windurst, direttrice della sezione di magia. \u00c8 molto orgogliosa e piena di acume. \u00c8 quindi una potente maga che combatte con diverse combo di magie, il pi\u00f9 delle volte elementali. Shantotto \u00e8 diventata celebre per la sua risata e il suo tipico esprimersi in rima, cos\u00ec come per il suo carattere dispotico e carico di sfida in ogni frase. In \"Dissidia\" appare soltanto in un episodio segreto, nel quale interpreta una bibliotecaria dedita al custodire il sapere magico per evitare che cada nelle mani dei Guerrieri di Chaos. I suoi attacchi Audaca, nonostante siano piuttosto veloci, non sono molto potenti: un vero peccato, poich\u00e9 i suoi attacchi PV sono pi\u00f9 potenti, spettacolari e precisi solo quando Shantotto raggiunge un valore di Adacia pari o superiore a 6000; altra particolarit\u00e0 dell'eroina \u00e8 derivata dal fatto che ogni attacco PV che lancia pu\u00f2 essere concatenato ad altri due attacchi PV (diversi da quello gi\u00e0 usato) per fare ancora pi\u00f9 danni. I suoi attacchi Audacia vengono realizzati utilizzano il bastone come arma contundente, mentre gli attacchi PV sono le pi\u00f9 potenti magie elementali di \"Final Fantasy XI\". In modalit\u00e0 EX, Shantotto ottiene l'utilissima abilit\u00e0 \"Fonte del Mana\": anche quando porta a segno un attacco PV, la sua Audacia non diminuisce. L'ipermossa EX \"Gioco Duro\" concatena tutti gli attacchi PV dell'eroina, concludento con un'esplosione iridescente.\nGuerrieri di Chaos.\nGarland.\nUn tempo il miglior cavaliere di Cornelia, dopo essere stato sconfitto dal Guerriero della Luce \u00e8 tornato indietro nel tempo restando intrappolato in un ciclo di distruzione. \u00c8 lui il vero burattinaio del conflitto contro i Guerrieri di Cosmos, artefice della pazzia di Chaos e promotore del ciclo continuo di guerre fra le due divinit\u00e0: in questo modo, continuando a combattere, vivr\u00e0 per tutta l'eternit\u00e0. Combatte con uno spadone enorme multiuso trasformabile in ascia o lancia, separabile in due spade e capace di attaccare a distanza tramite una catena. \u00c8, in quanto a statistiche di Attacco e Difesa, e se equipaggiato con la sua arma finale, il pi\u00f9 potente fra tutti i Guerrieri giocabili. I suoi attacchi Audacia non sono molto numerosi, ma ne possiede uno adatto ad ogni tipo di evenienza, e sono tutti molto potenti; alcuni sono addirittura imparabili. I suoi attacchi PV a terra sono estremamente potenti e molto facili da usare. Garland compensa questi vantaggi con una velocit\u00e0 mediocre, una forza di salto piuttosto scarsa e un set di attacchi, sia Audacia che PV, che in aria non riesce a competere con quelli, molto migliori, a terra. La sua modalit\u00e0 EX gli dona vantaggiosi benefici, prima fra tutti l'abiit\u00e0 \"Forza d'Animo\", grazie alla quale, se non colpito da attacchi particolarmente potenti, riesce a concludere le sue combo anche quando il nemico lo attacca. L'ipermossa EX \"Anima del Caos\" \u00e8 una lunga e veloce combo di attacchi, ognuno con una diversa funzione dello spadone, che termina con una devastante spadata rotante.\nL'Imperatore.\nTemibile uomo a capo del bellicoso Impero Palamesiano col desiderio di dominare su qualunque cosa o persona, neanche la morte \u00e8 riuscita a fermarlo, in quanto \u00e8 riuscito a procurarsi poteri infernali. Si dice che per diventare Imperatore di Palamesia abbia stretto un patto col diavolo. \u00c8 uno fra i malvagi pi\u00f9 attivi in \"Dissidia\": nonostante all'oscuro delle trame intessute da Garland, si procura alleati offrendo agli altri Guerrieri ricompense alle quali non possono rifiutare. Combatte con un lungo scettro. Il suo stile particolare lo rende uno dei personaggi pi\u00f9 tattici: per togliere Audacia al nemico utilizza infatti trappole magiche, con le quali imprigiona l'avversario e lentamente lo indebolisce. \"Dinamite\", sua tecnica, \u00e8 il pi\u00f9 potente attacco Audacia del gioco, se usato alla massima potenza. I suoi attacchi PV sono molto lenti e poco potenti, oltre a non essere molti e non abbastanza variegati da poter permettere una buona \"coverage\". Possiede l'unico attacco PV che pu\u00f2 definirsi infallibile, in quanto a precisione: \"Stella Cadente\" (il nome si rif\u00e0 al suo attacco finale in \"Final Fantasy II\"). Questo vantaggio \u00e8 compensato per\u00f2 da un tempo di caricamento eccessivamente lungo. La modalit\u00e0 EX gli permette di godere del medesimo beneficio di Firion, solo che l'abilit\u00e0 ha un nome diverso: \"Magia Cruenta\". L'ipermossa EX \u00e8 \"Egemonia\": se il giocatore realizzer\u00e0 un \"Perfetto!\", Mateus atteccher\u00e0 con la magia \"Tentazione\"; in caso contrario usera il tornado \"Ciclone\".\nNube Oscura.\nEssere di un altro mondo che appare quando l'equilibrio fra luce e oscurit\u00e0 \u00e8 in pericolo. Desidera trascinare tutto nel Nulla. \u00c8 il nemico meno attivo all'interno del gioco, e si contrappone al Cavalier Cipolla. Combatte con due tentacoli senzienti per utilizzare i potenti e svariati attacchi Audacia, mentre per gli attacchi PV (\u00e8 il Guerriero selezionabile con il maggior numero di attacchi PV) usa i globi d'energia del \"Raggio Molecolare\" (sua tecnica in \"Final Fantasy III\"). L'ampia variet\u00e0 di attacchi che dispone ne fa un'ottima combattente, adatta a fronteggiare molti tipi di situazioni. \u00c8 tuttavia un personaggio molto lento. In modalit\u00e0 EX ottiene la possibilit\u00e0 di lanciare pi\u00f9 e pi\u00f9 attacchi PV di seguito: abilit\u00e0 piuttosto inutile, poich\u00e9 dopo ogni attacco l'Audacia diminuisce e si arriver\u00e0 ad un certo punto che gli attacchi non avranno pi\u00f9 effetto. \"Ultraraggio Molecolare\", sua ipermossa EX, \u00e8 una delle pi\u00f9 potenti tecniche del gioco: preparata una sfera, con un enorme fascio di energia Nube Oscura travolger\u00e0 l'avversario.\nGolbez.\nUn mago nero, in possesso di un grande potere magico di natura oscura, fratello di Cecil. Si sente in colpa con s\u00e9 stesso per avere un animo malvagio, e per questo aiuta quando pu\u00f2 i guerrieri di Cosmos in segreto. Essendo un mago, combatte a mani nude: il suo stile consiste nel fondere un attacco fisico iniziale con attacchi magici in rapida successione. Se il primo colpo fisico va a segno, le magie successive colpiranno con certezza, infliggendo notevoli quantit\u00e0 di danni. Una velocit\u00e0 buona e un'ottima forza di salto fanno di Golbez un eccellente guerriero. Unica sua pecca \u00e8 il combattimento a distanza: nonostante tutte le sue tecniche attacchino anche sulla lunga gittata, sono piuttosto imprecise se, come prima detto, l'iniziale colpo fisico ravvicinato non stordisce il nemico. In modalit\u00e0 EX Golbez richiama il suo Drago Nero, evocazione che usava in \"Final Fantasy IV\", e ottiene l'abilit\u00e0 di infliggere, dopo un breve caricamento, un istantaneo crollo Audacia con l'attacco \"Zanna Nera\" (magia che il Drago Nero usava nel gioco originale per uccidere ad uno ad uno i compagni di Cecil, inermi). L'ipermossa EX del mago paralizza il nemico con \"Malia Fredda\" (con la quale in \"Final Fantasy IV\" paralizzava il gruppo di Cecil) e lo attacca con la pioggia di meteoriti del \"Bimeteo\" (magia che Golbez usava in \"\" in combinazione con Fusoya, mago seleniano).\nExdeath.\nUn potente stregone nato da un albero nel quale sono stati sigillati molti animi malvagi. \u00c8 capace di utilizzare l'enorme potere del Nulla. \u00c8 a capo di una delle due fazioni segrete dei Guerrieri di Chaos (l'altra \u00e8 capeggiata da Mateus): mentre Mateus vuole controllare il mondo, tutti i compagni di Exdeath ambiscono a far s\u00ec che la potente forza del Nulla inghiotta ogni cosa. \u00c8 estremamente sospettoso e non vede di buon occhio il fatto che Golbez tenti di aiutare i Guerrieri di Cosmos, tant'\u00e8 che pi\u00f9 volte, senza successo, tenter\u00e0 di punirlo. Lo stile di combattimento di questo cavaliere in armatura \u00e8 molto particolare: tutti i suoi attacchi Audacia sono parate pi\u00f9 o meno efficaci (possiede addirittura una parata in grado di bloccare gli attacchi PV) che, se vanno a segno, permettono allo stregone di eseguire potentissimi contrattacchi in grado di prosciugare letteralmente l'Audacia nemica. L'enorme difetto di Exdeath consiste nella sua lentezza: il personaggio \u00e8 praticamente immobile; inoltre, ha una forza di salto particolarmente scarsa. Per ovviare il primo problema, Exdeath \u00e8 in grado di teletrasportarsi per l'arena. La modalit\u00e0 EX del Guerriero gli conferisce la possibilit\u00e0 di aumentare la velocit\u00e0 di esecuzione di parate e contrattacchi. L'ipermossa EX dello stregone, preceduta dalla celebre frase del personaggio \u00abLe leggi dell'universo non hanno senso!\u00bb, \u00e8 \"Potere del Nulla\": Exdeath si rinchiuder\u00e0 in una sfera nera ed attaccher\u00e0 con la forza del Nulla concentrata nella magia \"Neo Almagesto\" (attacco con il quale nel gioco \"Final Fantasy V\" distruggeva le citt\u00e0 del pianeta R).\nKefka Palazzo.\nUno psicopatico nonch\u00e9 temibile stregone che ha perso il contatto con la realt\u00e0 a causa degli esperimenti Magitek su di lui effettuati. Completamente pazzo, gioisce nel distruggere qualunque cosa e nel vedere soffrire gli altri. Fa parte del gruppo di Exdeath, e vuole controllare il potere di Terra per trasformarsi nel Dio della Discordia. Kefka combatte con magie elementali dal comportamento bizzarro: ogni sua magia infatti ha esiti imprevedibili, come il fermarsi per poi ripartire, lo sdoppiarsi e molti altri effetti. Ogni suo attacco Audacia \u00e8 molto potente, e anche i suoi attacchi PV sono piuttosto precisi, potenti e veloci. I principali difetti di Kefka sono la velocit\u00e0 molto bassa, la scarsa forza di salto ed il fatto che prima di lanciare una magia si esibisce in una posa comica, risultando piuttosto facile prevedere l'attacco. In modalit\u00e0 EX si trasforma nel Dio della Magia, ed ottiene la possibilit\u00e0 di planare e di aggiungere ulteriori effetti, benevoli e no, alle sue magie. La sua ipermossa EX si chiama \"Triade della Discordia\" (i tre d\u00e9i dai quali, in \"Final Fantasy VI\", Kefka ottiene i poteri di Dio della Magia): dopo aver accumulato potere, il mago pazzo scaglia sull'avversario una colonna di luce dall'enorme potenza, la \"Luce del Giudizio\", in grado di prosciugare l'Audacia nemica.\nSephiroth.\nLeggendario membro dei SOLDIER, un tempo era un eroe ma \u00e8 impazzito scoprendo la verit\u00e0 sulla sua nascita: \u00e8 infatti nato a causa di esperimenti sul DNA. \u00c8 convinto di essere il prescelto, poich\u00e9 figlio genetico di quella che \u00e8 ritenuta una divinit\u00e0, Jenova (in realt\u00e0 si tratta di un alieno), e quindi \u00e8 deciso nel distruggere il pianeta in cui \u00e8 ambientato \"Final Fantasy VII\". \u00c8 ossessionato dal desiderio di sconfiggere Cloud Strife, suo unico obbiettivo in \"Dissidia\". Durante il gioco non si schiera in nessuna delle due fazioni dei Guerrieri di Chaos, agendo sempre da solo. Combatte con una lunghissima katana, la \"Masamune\". Il suo stile consiste nell'effettuare attacchi Audacia molto veloci, che si potenziano se il giocatore preme i giusti tasti al momento opportuno. I suoi attacchi PV sono molto potenti, ma hanno il difetto che, quando deve eseguirne uno, aspetta quello che \u00e8 un tempo relativamente breve (poche frazioni di secondo), ma che \u00e8 sufficientemente lungo per permettere all'avversario di allontanarsi. \u00c8 questo l'unico difetto di un eccellente Guerriero dalla velocit\u00e0 notevole e dalla buona forza di salto. In modalit\u00e0 EX dal suo impermeabile spunta l'ala nera, caratteristico risultato degli esperimenti su di lui compiuti, e ottiene la possibilit\u00e0 di planare e di ridurre, con il suo attacco firma di \"Final Fantasy VII\" \"Angelo Crudele\", l'Audacia dell'avversario ad un singolo punto. \"Supernova\", sua ipermossa EX, \u00e8 ispirata alla celeberrima magia che Sephiroth usava nell'ultimo combattimento del gioco originale: lo spadaccino colpisce con la katana piccolo meteoriti che esplodono attorno al nemico; successivamente, Sephiroth scaglier\u00e0 il nemico nel mezzo dell'esplosione di una stella, prosciugandogli l'Audacia.\nArtemisia.\nUna potente strega capace di manipolare lo spazio ed il tempo. Nutre un profondo odio e desidera comprimere il tempo in un solo istante in modo da vivere per sempre. \u00c8 da sempre nemesi di Squall, e vive in un immenso castello, posto in una dimensione ultraterrena, circondata da potentissime creature. \u00c8 il secondo personaggio pi\u00f9 lento del gioco ma, come Exdeath sa usare il teetrasporto, anche lei ha la particolare abilit\u00e0 di attaccare in movimento. Tutti i suoi attacchi Audacia hanno diversi effetti, a seconda di quanto a lungo si tenga premuto il corrispondente tasto: si avranno quindi veloci dardi magici, asce incatate e frecce mistiche. I suoi attacchi PV, devastanti, hanno il difetto di dare il loro meglio solo a seguito di un - relativamente - lungo caricamento. La sua Modalit\u00e0 EX fa s\u00ec che ella si fonda con il G.F. Griever di \"Final Fantasy VIII\", ottenendo la magia \"Distorsione Temporale\", con la quale riesce a bloccare il tempo per alcuni istanti. L'Ipermossa EX \u00e8 \"Cuore di Strega\": il procedimento per attuarla \u00e8 identico a quella di Squall. Grazie all'ipermossa, Artmisia scaglier\u00e0 sul nemico inerme migliaia di proiettili magici, terminando con un'esplosione gigantesca.\nKuja.\nUn giovane mago, malvagio e narcisista, dai capelli d'argento dalla bellezza accattivante. Si comporta come se facesse parte di uno spettacolo teatrale e non risparmia monologhi e versi poetici. \u00c8 l'unico personaggio del gioco ad avere la capacit\u00e0 di volare. I suoi attacchi Audacia, molto veloci e potenti, hanno effetti diversi a seconda che Kuja si trovi vicino o lontano dal nemico. I suoi difetti sono la prevedibilit\u00e0 di questi suoi attacchi, oltre che quella degli attacchi PV, anch'essi molto scenici e potenti. In modalit\u00e0 EX, cos\u00ec come il fratello Gidan, entra in Trance, la sua abilit\u00e0 di volare si potenzia, rendendolo pi\u00f9 veloce, e i suoi attacchi Audacia diventano imparabili. Oltre a ci\u00f2, a Kja basta muoversi per rilasciare dietro di s\u00e9 piccole esplosioni o sfere magiche. La sua ipermossa EX, \"Requiem Finale\", lo vede cagliare velocissime e potentissime sfere magiche una dietro l'altra, per poi terminare con un'esplosione magica.\nJecht.\nFamoso ex-giocatore di Blitzball e padre di Tidus. \u00c8 uno spaccone che si crede migliore di chiunque ma nasconde un animo nobile. Combatte con un grosso spadone e la sua forza sovrumana. In modalit\u00e0 EX, si trasforma nell'eone supremo dell'invocatore da lui protetto, Braska.\nGabranth.\nUn guerriero che ha giurato fedelt\u00e0 ai suoi compagni. \u00c8 un Giudice Magister dell'Impero Archadiano. Combatte con la sua possente armatura di Giudice Magister e con la sua particolare arma. In modalit\u00e0 EX scaglia le stesse Apoteosi del fratello Basch.\nIntrodotti in \"Dissidia 012\".\nLightining.\nEx soldatessa, sembra rude e insensibile, ma in realt\u00e0 ha un gran cuore. Pu\u00f2 vantare diverse modalit\u00e0 di attacco, potendo passare da combattente a mago e a medico durante il combattimento. Durante la sua Ipermossa EX evoca il leggendario cavaliere Odino.\nVaan.\nUn giovane ladruncolo che sogna di diventare un giorno un pirata dei cieli. La sua Ipermossa EX \u00e8 molto simile a quella di Gabranth, e utilizza le sue Apoteosi in \"Final Fantasy XII\".\nLaguna Loire.\nVivace, ma anche molto ingenuo, Laguna utilizza vari tipi di arma da fuoco per combattere. La usa Ipermossa EX \u00e8 \"Desperado\", che gli permette di lanciarsi sull'avversario seguito da una raffica di pallottole.\nYuna.\nYuna utilizza gli Eoni per combattere. Inizialmente accompagnata da Jecht (in \"Dissidia 012\" il guardiano \u00e8 infatti schierato con Cosmos), quando si trover\u00e0 sola incontrer\u00e0 Tidus, schierato per\u00f2 dalla parte di Chaos, e lo seguir\u00e0 per potergli parlare. Stranamente Yuna, a differenza degli altri guerrieri (eccezion fatta per Cain) ha vaghi ricordi del suo passato, tutti legati a Tidus. Anche per la sua Ipermossa EX utilizza gli Eoni, attaccando senza tregua il suo avversario con diverse tecniche.\nKain Highwind.\nSebbene non lasci trasparire le sue emozioni, \u00e8 un uomo compassionevole e dotato di un grande senso di giustizia. La sua Ipermossa EX \u00e8 \"Onore del Dragone\".\nTifa Lockhart.\nRagazza allegra e spensierata. Combatte utilizzando pugni e calci, mentre la sua Ipermossa EX, \"Paradiso Finale\", ricorda vagamente la sua limit in \"Final Fantasy VII\", che utilizza una roulette per determinare potenza e natura dei danni."}
{"id": "3990719", "revid": "600229", "url": "https://it.wikipedia.org/wiki?curid=3990719", "title": "Storia greca antica", "text": ""}
{"id": "3990723", "revid": "339392", "url": "https://it.wikipedia.org/wiki?curid=3990723", "title": "Regno dei Medi", "text": ""}
{"id": "3990725", "revid": "28592", "url": "https://it.wikipedia.org/wiki?curid=3990725", "title": "Impero dei Medi", "text": ""}
{"id": "3990727", "revid": "838137", "url": "https://it.wikipedia.org/wiki?curid=3990727", "title": "Regno di Dayuan", "text": ""}
{"id": "3990729", "revid": "48926786", "url": "https://it.wikipedia.org/wiki?curid=3990729", "title": "Appenzell Au\u00dferrhoden", "text": ""}
{"id": "3990731", "revid": "767487", "url": "https://it.wikipedia.org/wiki?curid=3990731", "title": "One Shot '90 Volume 4", "text": "Le migliori canzoni degli anni '90 in questo album della collana One Shot dalla Universal Music."}
{"id": "3990736", "revid": "93370192", "url": "https://it.wikipedia.org/wiki?curid=3990736", "title": "Joan Or\u00f3", "text": "Biografia.\nCompletati i suoi studi universitari in biochimica presso l'Universit\u00e0 di Barcellona, Or\u00f3 si trasfer\u00ec negli Stati Uniti nel 1952, a causa delle scarse risorse scientifiche offerte dal mondo accademico spagnolo in quel momento. Quattro anni pi\u00f9 tardi consegu\u00ec il dottorato di ricerca in biochimica a Houston. Divenne professore ordinario alla Houston University nel 1955 dove fond\u00f2 e diresse il dipartimento di biochimica e biofisica. Dal 1960 ha lavorato con la NASA sulle missioni Viking che esploravano il pianeta Marte. Il suo lavoro \u00e8 stato essenziale nell'analisi di campioni di suolo marziano. Partecip\u00f2 attivamente alla vita politica dopo la fine della dittatura di Franco in qualit\u00e0 di membro del Parlamento della Catalogna.\nUno dei suoi pi\u00f9 importanti contributi agli studi sull'origine della vita, fu la sintesi dell'adenina, una delle quattro basi azotate che formano i nucleotidi degli acidi nucleici DNA e RNA, a partire da sostanze inorganiche, ammoniaca e acido cianidrico in soluzione acquosa."}
{"id": "3990738", "revid": "63756", "url": "https://it.wikipedia.org/wiki?curid=3990738", "title": "Aleinu", "text": "Aleinu (ebraico: \u05e2\u05b8\u05dc\u05b5\u05d9\u05e0\u05d5\u05bc, \"\u00e8 nostro dovere\") o Aleinu leshabei'ach (\"[\u00e8] nostro dovere lodare Dio\"), col significato \"tocca a noi o \u00e8 nostro obbligo o dovere lodare Dio\" - \u00e8 una preghiera ebraica che si trova nel siddur, il tradizionale libro di preghiere degli ebrei. Viene recitata alla fine di ognuno dei tre servizi liturgici quotidiani, detti Tefillot. \u00c8 inoltre recitata dopo la benedizione della Luna Nuova e dopo la circoncisione. \u00c8 seconda solo al Kaddish (contando tutte le sue forme) come la preghiera recitata pi\u00f9 frequentemente nell'attuale liturgia di sinagoga.\nTesto.\nQuella che segue \u00e8 la prima parte della versione ashkenazita corrente:\nLa traduzione letterale della riga nr. 9 \u00e8 \"Ma pieghiamo le ginocchia e ci inchiniamo per rendere grazie\". La tradizione sefardita/mizrahi abbrevia questa riga a \u05d5\u05d0\u05e0\u05d7\u05e0\u05d5\u05bc\u00a0\u05de\u05e9\u05c1\u05ea\u05bc\u05d7\u05d5\u05dd -- \"Va'anchnu mishtachavim\" -- \"ma ci inchiniamo\".\nLa citazione alle righe 18-21 sono tratte dal Deuteronomio : \"Sappi dunque oggi e conserva bene nel tuo cuore che il Signore \u00e8 Dio lass\u00f9 nei cieli e quaggi\u00f9 sulla terra; e non ve n'\u00e8 alcun altro\"."}
{"id": "3990742", "revid": "3115", "url": "https://it.wikipedia.org/wiki?curid=3990742", "title": "American Chopper", "text": "American Chopper \u00e8 un reality trasmesso da Discovery Channel, prodotta dalla Pilgrim Films &amp; Television. La serie \u00e8 incentrata su Paul Teutul, Sr. (spesso chiamato \"Senior\"), e suo figlio Paul Teutul, Jr. (spesso chiamato \"Paulie\" o \"Junior\"), che costruiscono chopper personalizzati. Paul Sr. \u00e8 il fondatore e proprietario della Orange County Choppers che ha sede a Newburgh, NY. Le divergenze tra padre e figlio su come affrontare la costruzione dei chopper con tempi di consegna sempre molto stretti, porta spesso a discussioni molto accese tra i due.\nLa serie \u00e8 trasmessa in prima visione negli Stati Uniti da Discovery Channel da marzo 2003. A dicembre 2007 la serie \u00e8 stata spostata sulla rete TLC, con una maratona di 18 ore consecutive di trasmissione. La sesta stagione in prima visione da aprile 2009 \u00e8 stata cancellata dalla TLC a febbraio 2010. A luglio 2010 la TLC ha annunciato che i Teutul sarebbero ritornati in una nuova serie, \"\". Senior vs. Junior \u00e8 stata lanciata su TLC ma \u00e8 stata spostata su Discovery Channel a met\u00e0 della prima stagione.\nCitazioni e riferimenti.\nParodie.\nLo show comico di improvvisazione \"American Body Shop\", andato in onda nel 2007 negli Stati Uniti su Comedy Central, \u00e8 una parodia di American Chopper e altri programmi simili come \"Moster Garage\" e \"American Hot Rod\".\nAltri media.\nGrazie alla popolarit\u00e0 raggiunta con le prime stagioni, \"American Chopper\" ha ispirato due videogiochi. Il primo \"American Chopper\" realizzato da Activision Value per le piattaforme PlayStation 2, PC e Xbox. Il secondo \"American Chopper 2: Full Throttle\" realizzato da Creat Studios per Nintendo GameCube, \"Playstation 2\" e \"Xbox\"."}
{"id": "3990750", "revid": "767487", "url": "https://it.wikipedia.org/wiki?curid=3990750", "title": "Georgij Gabulov", "text": "Biografia.\n\u00c8 il fratello minore di Vladimir Gabulov, anch'egli calciatore."}
{"id": "3990754", "revid": "198277", "url": "https://it.wikipedia.org/wiki?curid=3990754", "title": "Coppa Romolo Buni", "text": "La Coppa Romolo Buni fu il trofeo assegnato alla squadra campione nazionale di calcio nel Campionato Italiano di Prima Categoria 1908 e nel disconosciuto Campionato Italiano di Prima Categoria 1909. Venne per l\u2019ultima volta data alla Pro Vercelli in quanto miglior squadra composta unicamente da italiani nella Prima Categoria 1909-1910. La coppa fu donata alla Federazione Italiana di Football da Romolo Buni, mecenate sportivo, ex campione ciclista professionista e presidente dell'Unione Sportiva Milanese. La Coppa in questione gi\u00e0 si disputava da qualche tempo, ma prima del 1908 non aveva la valenza di \"scudetto\"; per esempio nel 1907 fu vinta dalla succitata U.S.M.\nStoria.\nLa Federazione Italiana Football (FIF) decise nel 1908 di dividere il campionato nazionale in due competizioni parallele: uno \"federale\", aperto anche agli stranieri, e uno \"italiano\", riservato ai soli calciatori nostrani. Il \"Campionato Italiano\" avrebbe assegnato il tradizionale titolo di \"Campione d'Italia\" e alla squadra vincitrice sarebbe stata consegnata la \"Coppa Romolo Buni\", mentre il \"Campionato Federale\" avrebbe assegnato il neonato titolo di \"Campione Federale d'Italia\" abbinato alla Coppa Spensley, in uso dal 1904 al 1907 per premiare i club campioni nazionali. Tale decisione fu emanata all'assemblea del 20 ottobre 1907 con il seguente ordine del giorno:\nAll'approvazione di tale ordine del giorno, la reazione degli esterofili \"Football Club\" fu veemente, sfociando addirittura nel boicottaggio di entrambe le competizioni. I \"Football Club\", infatti, contestavano la sottrazione agli stranieri del diritto di competere per il titolo di \"Campione d'Italia\", attribuito al solo torneo \"italiano\", e la loro relegazione nel torneo \"federale\", ritenuto meno prestigioso nonostante la FIF stessa non avesse esitato, pur di convincere le squadre ritiratesi per protesta a cambiare idea, a definire il campionato federale \"maggior gara\" rispetto a quello italiano:\nLe squadre \"spurie internazionali\" non ritornarono per\u00f2 sui propri passi, anche per il fatto che persino il campionato federale presentava qualche limitazione per gli stranieri: la FIF stabil\u00ec che potevano parteciparvi coloro i quali avevano dimora fissa in Italia, cercando cos\u00ec di combattere il malcostume adottato dalle grandi societ\u00e0 di ingaggiare per alcune partite giocatori stranieri dall'estero, specie se svizzeri. Le motivazioni dell'ostruzionismo dei grandi club contro la nuova politica autarchica della Federazione vanno inoltre ricercate nei timori che, se l'avessero accettata, essa sarebbe stata soltanto il primo passo verso la completa epurazione degli stranieri dal campionato. Delle 21 societ\u00e0 che l'11 novembre 1907 si presentarono all'assemblea ordinaria della Federazione per le deliberazioni di rito, solo la Juventus, dei grandi club, era presente, mentre Milan, Torino e Genoa, per protesta, si assentarono.\nCos\u00ec riassumeva le assemblee federali che portarono a scindere in due il campionato il quotidiano torinese \"La Stampa\":\nLa \"Coppa Romolo Buni\" per la stagione 1908 fu assegnata alla Pro Vercelli, campione italiano: neutralizzati i liguri dell'Andrea Doria, andando a vincere a Milano il 3 maggio sul campo dell'USM i piemontesi riuscirono a conquistare il loro primo titolo tricolore.\nNella stagione 1909, invece, la Coppa Romolo Buni fu vinta dalla Juventus, vincitrice del Campionato italiano contro l'US Milanese. Tuttavia, quest'ultima vittoria non viene considerata dalla FIGC come uno \"scudetto\", e non viene citata nell'albo d'oro del campionato, al contrario del Campionato federale vinto sempre nello stesso anno dalla Pro Vercelli. La ragione di ci\u00f2 \u00e8 nel cambiamento della strategia di boicottaggio da parte dei \"Football Club\": essi, infatti, disertarono il torneo italiano, mentre parteciparono in massa a quello federale, con l'obiettivo riuscito di costringere la FIF a riconoscere quest'ultimo come unico campionato valido.\nAlbo d'oro.\nLa Coppa Buni fu, negli anni 1906 e 1907, un trofeo nazionale secondario riservato a squadre composte esclusivamente da giocatori italiani. In queste edizioni la vittoria della coppa non era collegata al titolo di campione italiano.\nNel 1908 la FIF decise di assegnare il trofeo alla squadra vincitrice del campionato di Prima Categoria con l'annesso titolo di campione italiano, riservando il trofeo nuovamente alle squadre composte solamente da giocatori italiani. In tale veste il trofeo \u00e8 stato vinto complessivamente due volte da due squadre diverse; tuttavia, solo la vittoria della nel 1908 \u00e8 riconosciuta come ufficiale."}
{"id": "3990760", "revid": "28592", "url": "https://it.wikipedia.org/wiki?curid=3990760", "title": "Province cinesi", "text": ""}
{"id": "3990763", "revid": "466539", "url": "https://it.wikipedia.org/wiki?curid=3990763", "title": "Anna Maria Dossena", "text": "Biografia.\nNacque a Massa Carrara nel 1912. Inizi\u00f2 la sua carriera nel teatro di rivista per passare al cinema con l'avvento del sonoro. Interpret\u00f2 ruoli per lo pi\u00f9 secondari in una ventina di film. La sua ultima apparizione conosciuta risale al 1989 ne \"Il bambino e il poliziotto\" diretta da Carlo Verdone."}
{"id": "3990768", "revid": "933835", "url": "https://it.wikipedia.org/wiki?curid=3990768", "title": "Regno tolemaico d'Egitto", "text": ""}
{"id": "3990773", "revid": "690868", "url": "https://it.wikipedia.org/wiki?curid=3990773", "title": "Karkalla", "text": ""}
{"id": "3990780", "revid": "1825453", "url": "https://it.wikipedia.org/wiki?curid=3990780", "title": "Coppa Zaccaria Oberti", "text": "La Coppa Zaccaria Oberti fu il trofeo assegnato alla squadra campione d'Italia di calcio dal 1909 al 1914. In origine, la Coppa era abbinata al titolo di \"Campione Federale d'Italia\", poi integrato nel normale albo d'oro.\nStoria.\nEssa fu donata alla Federazione Italiana Foot-Ball dall'allora presidente della Doria, Zaccaria Oberti. Il trofeo rimpiazz\u00f2 la Coppa Spensley, definitivamente assegnata al Milan.\nLa Coppa fu vinta dalla Pro Vercelli, nonostante la partecipazione al torneo dei grandi \"Football Club\" che si erano ritirati per protesta l'anno precedente contro la politica di nazionalizzazione forzata del campionato. La Pro Vercelli dimostr\u00f2 di essere superiore anche alle squadre \"spurie internazionali\" (cio\u00e8 piene di stranieri e quindi teoricamente avvantaggiate) vincendo, con una squadra formata unicamente da giocatori italiani, il campionato federale aperto a tutte le nazionalit\u00e0, purch\u00e9 avessero residenza fissa in Italia. Ne deriv\u00f2 quindi il disconoscimento da parte della Federazione del parallelo e a quel punto inutile Campionato Italiano di Prima Categoria 1909, e la Pro Vercelli detentrice della Coppa Oberti e del relativo titolo di \"Campione Federale d'Italia\", venne riconosciuta a tutti gli effetti negli albi d'oro come \"Campione d'Italia\" 1909.\nLa Coppa Oberti continu\u00f2 a essere assegnata negli anni successivi, almeno fino alla stagione 1913-1914.\nAlbo d'oro.\nIl trofeo \u00e8 stato vinto da tre squadre diverse."}
{"id": "3990788", "revid": "717966", "url": "https://it.wikipedia.org/wiki?curid=3990788", "title": "Kabbalat Shabbat", "text": ""}
{"id": "3990800", "revid": "287204", "url": "https://it.wikipedia.org/wiki?curid=3990800", "title": "Bilinite", "text": ""}
{"id": "3990804", "revid": "716642", "url": "https://it.wikipedia.org/wiki?curid=3990804", "title": "Worksop Town Football Club", "text": "Il Worksop Town Football Club \u00e8 una societ\u00e0 calcistica inglese con sede nella citt\u00e0 di Worksop. Milita nella \"Northern Premier League Premier Division\". \nFondato nel 1861, \u00e8 il quarto club calcistico pi\u00f9 antico del mondo dopo lo Sheffield Football Club (costituito nel 1857), l'Hallam Football Club e il Cray Wanderers Football Club, entrambi fondati nel 1860.\nLa societ\u00e0 calcistica vanta tre partecipazioni al tabellone principale della FA Cup: partecip\u00f2 alle edizioni 1907-1908, 1920-1921 e 1978-1979."}
{"id": "3990807", "revid": "767487", "url": "https://it.wikipedia.org/wiki?curid=3990807", "title": "Pietro Pascasio", "text": "Biografia.\nDi lingua mozarabica, nacque a Valencia sotto il regime musulmano degli Almohadi. Si trasfer\u00ec a Parigi nel 1241 per frequentare l'Universit\u00e0, poco prima che la citt\u00e0 di Valencia cadesse nelle mani di Giacomo I d'Aragona. Fu compagno di studi di san Bonaventura e di san Tommaso. Si addottor\u00f2 nel 1249 e venne ordinato sacerdote. Probabilmente divenne canonico presso la Cattedrale di Santa Maria a Valencia prima del 1250, quando si trasfer\u00ec a Roma entrando qui nell'Ordine mercedario.\nTornato in Spagna, divenne tutore di Sancho, figlio di Giacomo I d'Aragona, divenuto nel 1266, a soli 16 anni di et\u00e0, arcivescovo di Toledo ed al quale fece anche da assistente.\nDivenne presto un predicatore famoso, percorse Spagna, Portogallo e Italia predicando.\nRecatosi a Roma, nel 1296 venne consacrato vescovo da papa Bonifacio VIII e da questi nominato vescovo di Ja\u00e9n.\nRientrato in Spagna si preoccup\u00f2 di rimettere in sesto la sua diocesi, la cui titolarit\u00e0 era vacante ormai da sei anni, ma nel 1297 fu catturato dai musulmani di Moley Mahomed, califfo di Granada, che lo trasportarono come schiavo in quella citt\u00e0. Essendo Moley Mahomed tributario del re di Castiglia, Pietro godette di una certa libert\u00e0 nel muoversi a confortare gli schiavi ed a sostenere i cristiani liberi. Per ben due volte il denaro raccolto nella sua diocesi e destinato alla sua liberazione venne da lui devoluto alla liberazione di donne e bambini catturati dai mori. Durante questo periodo di semilibert\u00e0 ebbe anche la possibilit\u00e0 di scrivere opere teologiche. Tuttavia i mori, irritati dal suo proselitismo e dalle conversioni che provocava negli stessi musulmani, lo gettarono in prigione ed il 6 dicembre 1300 lo decapitarono."}
{"id": "3990813", "revid": "126257", "url": "https://it.wikipedia.org/wiki?curid=3990813", "title": "Worksop Town F.C.", "text": ""}
{"id": "3990815", "revid": "126257", "url": "https://it.wikipedia.org/wiki?curid=3990815", "title": "Worksop Town FC", "text": ""}
{"id": "3990816", "revid": "126257", "url": "https://it.wikipedia.org/wiki?curid=3990816", "title": "Worksop Town", "text": ""}
{"id": "3990818", "revid": "718859", "url": "https://it.wikipedia.org/wiki?curid=3990818", "title": "Trionfo di Dioniso", "text": "Il Trionfo di Dioniso \u00e8 un affresco proveniente da Villa Carmiano, rinvenuto durante gli scavi archeologici dell'antica citt\u00e0 di Stabiae, l'odierna Castellammare di Stabia e conservato all'Antiquarium stabiano.\nStoria e descrizione.\nRealizzato durante la prima met\u00e0 del I secolo, durante l'et\u00e0 flavia, l'affresco ricopriva la parete sud e l'angolo sud-ovest del triclinio di Villa Carmiano: ritrovato ancora intatto durante l'esplorazione degli anni sessanta del XX secolo da Libero D'Orsi, fu staccato dalla sua collocazione originale e conservato all'interno dell'Antiquarium stabiano per preservarne l'integrit\u00e0.\nL'affresco, il principale della stanza e che ispira anche gli altri due presenti, ossia Nettuno e Amimone e Bacco e Cerere, si divide in tre parti: nella zona centrale \u00e8 posta la raffigurazione principale, purtroppo gravemente rovinata e di cui \u00e8 visibile il mantello viola di Dioniso e parte del chitone azzurro di Arianna; la scena si completa con un carro trainato da due tori preceduti da un satiro che suona un doppio flauto e da un piccolo cavallo nero e diverse figure umane. Il pannello di sinistra e quello angolare di destra sono in rosso pompeiano, colorazione uguala quello centrale e presentano, nel mezzo, due figure femminili volanti, che sono racchiuse in un'ampia cornice floreale. La zoccolatura \u00e8 in giallo e si divide anch'essa, come la parte superiore, in tre zone: in quella centrale \u00e8 raffigurato un paesaggio lacustre, molto rovinato, mentre in quelle laterali, due mostri marini inseriti in una cornice marrone."}
{"id": "3990821", "revid": "519495", "url": "https://it.wikipedia.org/wiki?curid=3990821", "title": "Radical Dreamers - Nusumenai h\u014dseki", "text": ", o pi\u00f9 semplicemente Radical Dreamers, \u00e8 una visual novel giapponese prodotta dalla Square (oggi Square Enix) nel 1996 per l'add-on per Nintendo Super Famicom Satellaview.\nIl gioco appartiene alla serie \"Chrono\", ed \u00e8 un gaiden di \"Chrono Trigger\". Fu distribuito come complemento alla storia del suo predecessore, e serv\u00ec come ispirazione per \"Chrono Cross\".\n\"Radical Dreamers\" e altri titoli Satellaview vennero inoltre pensati per essere distribuiti nel distretto Akihabara di Tokyo. A differenza di molti titoli per Stellaview, \"Radical Dreamers\" non fu ideato per essere bloccato dopo un certo numero di volte in cui si giocava, quindi i giocatori che ne sono in possesso, possono giocarci ancora oggi. A causa della rarit\u00e0 delle Memorie 8M in cui il gioco veniva scaricato tramite Stellaview, il gioco \u00e8 uno dei pi\u00f9 costosi nel mercato secondario, posizionandosi tredicesimo nella lista dei giochi pi\u00f9 costosi in Akihabara stilata da Wired.\nSquare cerc\u00f2 anche di integrare nella versione Playstation di \"Chrono Trigger\" il gioco come Easter egg. Lo scrittore e regista Masato Kato blocc\u00f2 entrambe le iniziative, non soddisfatto della qualit\u00e0 del suo lavoro. Sebbene il gioco non venne mai pubblicato all'estero, nel 2003 venne creata da alcuni fan una versione modificata della ROM per l'emulatore SNES, con una traduzione in inglese.\nIl 9 febbraio 2022 \u00e8 stata annunciata una remastered del gioco chiamata Chrono Cross: The Radical Dreamers Edition che include anche Chrono Cross, sar\u00e0 tradotta anche in italiano e uscir\u00e0 in tutto il mondo dal 7 aprile 2022.\nTrama.\nIn \"Radical Dreamers\" il giocatore veste i panni di Serge, un giovane musicista che tre anni prima incontr\u00f2 la giovane sedicenne Kid nella remota citt\u00e0 di Regiorra. Il ragazzo si lascia trasportare dall'avventura senza pensieri e parte con la ragazza, nota per essere una ladra professionista con una personalit\u00e0 chiassosa e da maschiaccio. Al gruppo si unisce ben presto l'enigmatico mago mascherato Magil, che parla raramente e sembra sapere sparire nelle ombre a piacere.\nI tre si intrufolano nella misteriosa Viper Manor alla ricerca del mitico gioiello chiamato Fiamma Ghiacciata, capace di realizzare ogni desiderio. Il prezioso \u00e8 infatti nelle mani del terribile e potente Lynx, che usurp\u00f2 il potere e il possesso della villa dopo aver ucciso i Dragoni di Acacia.\nModalit\u00e0 di gioco.\nIl gioco consiste in scenari a base di testo, ispirandosi alle vecchie avventure testuali e aggiungendo immagini che mostrano i luoghi o i personaggi che ci si trover\u00e0 di fronte. Il giocatore guida le azioni del protagonista Serge, decidendo cosa rispondere, come agire durante i combattimenti, o per muoversi attraverso i corridoi e le stanze della villa. Alcune decisioni, specialmente durante i combattimenti, devono essere fatte in pochi secondi: l'esitazione porta a ferite o alla morte personaggio con conseguente fine del gioco.\nSono inoltre presenti due altri contatori invisibili. Il primo tiene traccia della salute di Serge: viene diminuito con le ferite riportate, aumentato trovando oggetti (come una pozione) e raggiunto lo zero il gioco termina. Il secondo misura quanto Kid si affezioni a Serge: un valore troppo basso determina un finale negativo del gioco..\n\"Radical Dreamers\" ha effetti grafici ed animazioni minime; la maggior parte delle aree sono rese con fiochi sfondi fissi. Il gioco presenta per\u00f2 suoni e musica d'atmosfera. Come gli altri giochi della serie, dopo aver finito il gioco e aver ottenuto uno dei tre finali, \u00e8 possibile rigiocarlo per accedere a numerosi altri finali, pi\u00f9 o meno parodistici e con allusioni a \"Chrono Trigger\".\nFinali.\nOltre alla trama principale, sei altri finali sono accessibili dopo aver completato il gioco la prima volta. Essi includono variazioni sia umoristiche che serie della trama principale.\nMusiche.\nLe musiche di \"Radical Dreamers\" furono composte da Yasunori Mitsuda, autore anche di quelle di \"Chrono Trigger\" and \"Chrono Cross\". Le tracce includono diversi suoni ambientali, come quello dell'acqua di una fontana che scorre o del vento.\nDiversi temi e pattern musicali sono poi stati adattati per \"Chrono Cross\" su suggerimento del regista Masato Kato; molte appaiono identiche, eccetto per nuovi strumenti inclusi. Tra di esse vi sono: \"Gale\", \"Frozen Flame\", \"Viper Manor\"\", \"Far Promise ~ Dream Shore\"\" (come parte di \"On the Beach of Dreams ~ Another World\"\"), \"The Dream that Time Dreams\", \"The Girl who Stole the Stars\", and \"Epilogue ~ Dream Shore\" (come parte di \"Jellyfish Sea\").\nSviluppo.\nMasato Kato scrisse \"Radical Dreamers\" dopo la pubblicazione di \"Chrono Trigger\", sentendo che la storia non fosse veramente conclusa. Ultim\u00f2 la storia principali e abbozz\u00f2 i concetti per i finali alternativi, lasciandoli completare ai suoi collaboratori. Permise a Makoto Shimamoto di scrivere il segmento \"Kid e il girasole\", in seguito scherzando che \"non ebbe alcuna colpa in quell'episodio\", mentre Miwa Shoda si occup\u00f2 di \"Il reame delle ombre e la dea della morte\". Kato rimarc\u00f2 che i \"sentimenti selvaggi\" dello sviluppo frenetico di \"Chrono Trigger\" si manifesta nella \"attitudine solitamente nichilistica\" di Kid. Spieg\u00f2 il suo approccio al progetto nel 1999:\nLa squadra di Kato complet\u00f2 \"Radical Dreamers\" in soli tre mesi sotto una scaletta di produzione precipitosa, incitandolo ad etichettare il gioco come \"incompiuto\" in un'intervista per la guida \"Ultimania\" di \"Chrono Cross\". Egli si rammaric\u00f2 che la scaletta ostacol\u00f2 la qualit\u00e0 del suo lavoro e spieg\u00f2 che le connessioni con \"Chrono Trigger\" furono evocate alla fine del progetto:\nCollegamenti con la serie \"Chrono\".\n\"Radical Dreamers\" precedette \"Chrono Cross\", sequel di \"Chrono Trigger\". Masato Kato parl\u00f2 del desiderio di \"rifare \"Radical Dreamers\" propriamente\" come genesi del suo seguito, attribuendo l'atmosfera seria di quest'ultimo all'influenza del predecessore. \"Chrono Cross\" prende in prestito certi elementi tematici, personaggi, musiche ed oggetti introdotti in \"Radical Dreamers\", tra cui l'infiltrazione nella Viper Manor, la Fiamma Ghiacciata, il nome \"Radical Dreamers\" per il ladrocinio di Kid e numerosi personaggi come Lynx, Riddel, il Generale Viper, la stessa Kid e Serge che divenne il silenzioso protagonista. Sebbene questi personaggi e oggetti non furono presenti nello stesso contesto, i loro tratti sopravvissero alla transizione. Magil, confermato da Kato nell'essere Magus di \"Chrono Trigger\", compare anch'esso in \"Chrono Cross\". \nL'idea legata alla sua storia fu per\u00f2 messa da parte a causa delle difficolt\u00e0 nel rappresentare la sua storia tra i numerosi altri personaggi: l'enigmatico, e apparentemente slegato dalla storia mago Guile, fu creato al suo posto. Sin dall'uscita di \"Chrono Cross\", \"Radical Dreamers\" \u00e8 stato considerato una realt\u00e0 alternativa della serie di \"Chrono\". \"Chrono Cross\" si rifer\u00ec a ci\u00f2 suggerendo che \"Radical Dreamers\" prenda piede in un universo parallelo. \nUn nuovo gioco della serie non fu fatto a causa delle difficolt\u00e0 nel riunire il team di sviluppo, alcuni dei quali lavorarono su \"Final Fantasy XI\" e \"Final Fantasy XIV\", mentre altri lasciarono Square Enix dopo il completamento di \"Chrono Cross\" per formare Monolith Soft. Il compositore Yasunori Mitsuda sottoline\u00f2 che \"ci sono diverse politiche coinvolte\" nella creazione di un nuovo gioco, e Masato Kato dovrebbe partecipare allo sviluppo."}
{"id": "3990827", "revid": "339392", "url": "https://it.wikipedia.org/wiki?curid=3990827", "title": "Radical Dreamers", "text": ""}
{"id": "3990832", "revid": "599013", "url": "https://it.wikipedia.org/wiki?curid=3990832", "title": "Rodolfo Banchelli", "text": "Biografia.\nInizia la sua carriera come ballerino di rock acrobatico, e con questa qualifica vince un titolo europeo e due titoli mondiali. Nel 1978 \u00e8 protagonista del film \"Rock 'n' Roll\" di Vittorio De Sisti, una commedia sentimentale ambientata nel mondo delle competizioni di ballo.\nNel frattempo si avvicina alla musica, e nel 1983 vince insieme con Silvia Conti il Festival di Castrocaro con la canzone \"Invece no\", guadagnandosi l'ammissione al Festival di Sanremo dell'anno successivo.\nAlla manifestazione presenta nella sezione Nuove Proposte il brano \"Madame\", che pur non accedendo alla finale ottiene un buon riscontro di vendite.\nBanchelli fa ritorno al Festival nel 1985 con la canzone \"Bella giovent\u00f9\", che viene eliminata dalla gara e non bissa il successo dell'anno prima.\nAnche nel 1997 partecipa al Festival di Sanremo, come autore del brano \"Voglio un Dio\", interpretato da Petra Magoni, accompagnata dallo stesso Banchelli.\nNegli anni seguenti ha condotto alcune trasmissioni su circuiti televisivi regionali della Toscana.\nNel 2021 partecipa alla seconda edizione di \"The Voice Senior\"."}
{"id": "3990835", "revid": "982831", "url": "https://it.wikipedia.org/wiki?curid=3990835", "title": "Gruppo dell'alotrichite", "text": "Il gruppo dell'alotrichite \u00e8 un gruppo di minerali solfati idrati caratterizzati dalla formula chimica generica \"M\"Al2(SO4)4\u00b722H2O dove \"M\" \u00e8 un elemento fra Fe bivalente, Mg, Mn, Zn e Co."}
{"id": "3990851", "revid": "120805276", "url": "https://it.wikipedia.org/wiki?curid=3990851", "title": "Super Force", "text": "Super Force \u00e8 una serie televisiva statunitense in 48 episodi trasmessi per la prima volta nel corso di 2 stagioni dal 1990 al 1992.\n\u00c8 una serie di fantascienza incentrata sulle vicende di un ex astronauta che usa un'avanzata tuta da combattimento e una moto per combattere il crimine nella citt\u00e0 di Metroplex durante l'anno 2020. La tuta ha una grande resistenza ed \u00e8 provvista di un armamento, mentre la moto ha una serie di gadget e armi in stile James Bond.\nTrama.\nL'astronauta Zachary Stone ritorna dalla sua acclamata missione spaziale su Marte e scopre che suo fratello, un agente di polizia, \u00e8 stato assassinato ed i criminali responsabili sono ancora latitanti. Frustrato per la mancanza di progresso da parte della polizia nelle indagini, Zach decide di scovare da s\u00e9 i killer per consegnarli alla giustizia e si unisce al dipartimento di polizia di Metroplex come detective. Dopo aver rischiato la vita in uno dei suoi primi tentativi d'indagine, Zach viene avvicinato da FX Spinner, un ricercatore presso la Industries Hungerford, che ha sviluppato un prototipo di super-tuta che non sar\u00e0 mai utilizzata sul campo per mancanza di finanziamenti.\nDopo l'omicidio del fondatore di Hungerford Industries, E.B. Hungerford, amico della famiglia Stone, Zach convince FX a modificare la tuta per scopi di combattimento. Con l'ulteriore ausilio di una moto prototipo, i due formano una squadra di vigilantes denominata \"Super Force\" coadiuvata da una intelligenza artificiale computerizzata basata su una miscela di aspetti personali di Hungerford, sul suo profilo psicologico e su vari file aziendali.\nDurante la seconda stagione, Zach ottiene anche limitati poteri psichici, frutto della sua esperienza di pre-morte nell'episodio finale della prima stagione. Nella seconda stagione entra a far parte del team l'ufficiale di polizia Zander Tyler.\nPersonaggi e interpreti.\nGuest star.\nTra le guest star: Peter Palmer, Kareen Germain, Bob Sokoler, Roger Floyd, Judy Clayton, Paul Vroom, Sydney Penny, Tom Schuster, Carmen Alexander, Shanna Teare, Denis Forest, George Colangelo, Lamont Lofton, Ronald Knight, Robert Reynolds, Sonya Mattox, Barbara Treutelaar, Ginger Lynn Allen, Catherine Hader, Peggy O'Neal e Marshall R. Teague.\nProduzione.\nLa serie, ideata da James J. McNamara, fu prodotta da Premiere e Viacom Enterprises e girata negli studios della Universal ad Orlando, in Florida. Le musiche furono composte da Joel Goldsmith e Kevin Kiner.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 5 ottobre 1990 al 26 maggio 1992 in syndication. In Italia \u00e8 stata trasmessa con il titolo \"Super Force\".\nAlcune delle uscite internazionali sono state:"}
{"id": "3990852", "revid": "1442080", "url": "https://it.wikipedia.org/wiki?curid=3990852", "title": "Shehecheyanu", "text": "La benedizione Shehecheyanu (, \"Colui che ci ha dato la vita\") \u00e8 una preghiera ebraica comune che si recita per celebrare occasioni. Si dice per ringraziare di nuove ed inusitate esperienze. Questa benedizione \u00e8 stata recitata dagli ebrei per circa 2000 anni. Proviene dal Talmud (Berachot 54a, Pesakhim 7b, Sukkah 46a, \"et al.\")\nRecitazione.\nQuesta benedizione \u00e8 detta quando capita un evento piacevole che non \u00e8 capitato da qualche tempo: si includono quasi tutte le ricorrenze ebraiche eccetto lo Shabbat (non si deve dire nel periodo Tammuz-Av, per Tisha b'Av, secondo il Minhag precipuo); si recita la prima sera di Hanukkah ma non le sere successive; la benedizione viene detta anche in occasione di affissione di mezuzah (specialmente in una nuova abitazione), di acquisto di un vestito nuovo o nel mangiare un frutto nuovo che non si sia ancora mangiato dall'inizio di Rosh haShana, appunto il capodanno.\nSi dice inoltre quando:\nNon si recita durante un Brit milah dato che include dolore n\u00e9 al Conteggio dell'Omer poich\u00e9 \u00e8 un compito che non d\u00e0 piacere (al pensiero che la cerimonia dell'Omer appropriata non pu\u00f2 essere celebrata in modo completo a causa della distruzione del Tempio).\nCenno storico.\nLa Dichiarazione d'indipendenza dello Stato di Israele fu letta in pubblico a Tel Aviv il 4 maggio 1948, prima della scadenza del Mandato Britannico a mezzanotte. Dopo che il primo Primo Ministro, David Ben-Gurion, ebbe a leggere la Dichiarazione, Rabbi Yehuda Leib Maimon recit\u00f2 la benedizione \"Shehecheyanu\" e la Dichiarazione di Indipendenza venne firmata. La cerimonia si concluse con l'inno di \"Hatikvah\"."}
{"id": "3990858", "revid": "74154553", "url": "https://it.wikipedia.org/wiki?curid=3990858", "title": "Santa Maria Rossa (disambigua)", "text": ""}
{"id": "3990859", "revid": "28592", "url": "https://it.wikipedia.org/wiki?curid=3990859", "title": "Re della Bitinia", "text": ""}
{"id": "3990877", "revid": "48928979", "url": "https://it.wikipedia.org/wiki?curid=3990877", "title": "Pareggio del bilancio", "text": ""}
{"id": "3990881", "revid": "1742835", "url": "https://it.wikipedia.org/wiki?curid=3990881", "title": "Emmanuel Pontremoli", "text": "Biografia.\nNacque a Nizza da Henriette Levy (ivi nata nel 1843 e morta nel 1899) e da Moise David Pontremoli (nato a Chieri nel 1828 e morto nel 1896), fratello del noto rabbino Esdra Pontremoli e del pittore ritrattista Raffaele Pontremoli nonch\u00e9 figlio di Eliseo Graziado Pontremoli. La famiglia si era trasferita a Nizza nel 1833 quando Eliseo venne nominato Gran Rabbino di Nizza.\n&lt;br&gt;Studi\u00f2 presso il liceo di Nizza, divenne baccelliere in scienze, ma fu tentato dalla pittura e segu\u00ec i corsi della Scuola nazionale di arti decorative di Nizza, sua citt\u00e0 natale, poi divenne allievo architetto nel 1883 presso la Scuola nazionale superiore di Belle Arti di Parigi nell''\"atelier\" di Louis-Jules Andr\u00e9.\nNel 1890 ottenne il prix de Rome, fu poi borsista presso l'Accademia di Francia a Roma, Villa Medici, dal 1891 al 1896, ove divenne amico del pittore Adolphe D\u00e9chenaud (che lo ritrasse); effettu\u00f2 numerose rilevazioni archeologiche e restauri di antichi monumenti.\nLavor\u00f2 a Firenze, Ancona, Verona, Berlino e Pergamo. Nel 1896 e 1897 visit\u00f2 la Grecia, frequent\u00f2 il cantiere francese di Delfi e, nel 1895, pubblic\u00f2 una serie di rilevazioni e vedute restaurate di Pergamo in Asia Minore, prima di partecipare nel 1896 a una missione di scavi sul sito del tempio di Apollo Filesio a Didima.\nNel 1898, lavor\u00f2 con Maxime Collignon a Pergamo: essi pubblicarono \"Pergame, restauration et description des monuments de l'Acropole\" le cui tavole ottennero il Gran Premio di Architettura all'Esposizione di Parigi del 1900.\nRientrato a Parigi, fu aiutante di Gaston Redon al Museo del Louvre, partecip\u00f2 all'allestimento della Galleria di Rubens e prepar\u00f2 per l'Esposizione universale i piani del Palais de la Femme.\nNel 1911, costru\u00ec su richiesta di Edmond de Rothschild la sinagoga di Boulogne-Billancourt (Hauts-de-Seine), in stile bizantino.\nFu dal 1919 professore alla Scuola nazionale superiore di Belle Arti di Parigi e dal 1932 al 1939 ne assunse la direzione.\nFamiglia.\nSi spos\u00f2 con Suzanne Hecht Pontremoli, figlia di Albert Hecht, uno dei pi\u00f9 grandi collezionisti ed amici di \u00c9douard Manet; dalla lei ebbe tre figli: Therese Mathilde, Jean Pontremoli e Michel Pontremoli. Quest'ultimi, occupati nell'attivit\u00e0 partigiana, morirono nel 1944 per mano dei nazisti.\nOpere.\nTra le opere pi\u00f9 celibri vi \u00e8 la villa Kerylos, villa in stile greco."}
{"id": "3990885", "revid": "733832", "url": "https://it.wikipedia.org/wiki?curid=3990885", "title": "Tweret", "text": ""}
{"id": "3990886", "revid": "733832", "url": "https://it.wikipedia.org/wiki?curid=3990886", "title": "Phtha", "text": ""}
{"id": "3990889", "revid": "697352", "url": "https://it.wikipedia.org/wiki?curid=3990889", "title": "Tanen", "text": ""}
{"id": "3990890", "revid": "28592", "url": "https://it.wikipedia.org/wiki?curid=3990890", "title": "Regno Macedone", "text": ""}
{"id": "3990892", "revid": "933835", "url": "https://it.wikipedia.org/wiki?curid=3990892", "title": "Keku", "text": ""}
{"id": "3990893", "revid": "1522738", "url": "https://it.wikipedia.org/wiki?curid=3990893", "title": "Little Tyke", "text": "Little Tyke \u00e8 una leonessa diventata famosa negli Stati Uniti d'America durante gli anni cinquanta per essere vegetariana.\nLa dieta dell'animale consisteva in cereali, latte ed uova. Little Tyke mor\u00ec a causa di una polmonite causata da un virus."}
{"id": "3990894", "revid": "287204", "url": "https://it.wikipedia.org/wiki?curid=3990894", "title": "Sokaret", "text": ""}
{"id": "3990903", "revid": "767487", "url": "https://it.wikipedia.org/wiki?curid=3990903", "title": "Francesco e Bjorn", "text": "Francesco e Bjorn \u00e8 un cortometraggio italiano del 2011 diretto da Fausto Caviglia sul tema dell'autismo e della comunicazione. Il film racconta in modo silenzioso, con il solo ausilio della musica, la vita attuale di Francesco in rapporto al suo educatore Bjorn.\nProduzione.\nDal libro \"Il tesoro di Francesco\" di Nilla Luciani, pubblicato postumo (Ed Helicon Arezzo), nasce l'idea del film documentario \"Francesco e Bjorn\" sulla storia di Francesco Pucci, ragazzo autistico.\nAccoglienza.\nIl film ha ricevuto commenti entusiastici da Vittorio Taviani durante la premiazione a Raccorti Sociali nel cinema Odeon di Firenze e da Mirco Mencacci durante la consegna del premio ai Sursumcorda per la migliore colonna sonora . Migliore colonna sonora anche alla prima edizione del premio \"Corto d'autore\", riservato agli autori SIAE , premio migliore cortometraggio alla prima edizione di Tracce Cinematografiche Film Festival, premio secondo miglior film a Cristalli liquidi 2012, Menzione speciale della giuria a Corto XX 2012 nona edizione, Premio Miglior Documentario - Reportage a CortiSonanti 2012, Menzione speciale della Giuria a Cinefort Festival 2012 e Premio Speciale della Giuria al Festival Cinema Nuovo 2012 , Menzione speciale della Giuria premio Nickelodeon 2013 , Menzione speciale della Giuria Festival Corti&amp;Pari 2014 ."}
{"id": "3990909", "revid": "767487", "url": "https://it.wikipedia.org/wiki?curid=3990909", "title": "Friedrich Siemens", "text": "Fratello di Werner von Siemens e Carl Wilhelm Siemens, fu ideatore assieme al fratello Wilhelm e a Pierre-\u00c9mile Martin del forno Martin-Siemens."}
{"id": "3990910", "revid": "436907", "url": "https://it.wikipedia.org/wiki?curid=3990910", "title": "Segni di squilibrio", "text": "Segni di squilibrio \u00e8 il terzo mixtape del rapper italiano Jesto, pubblicato nel 2008 dalla ALTOent.\nNel 2012 \u00e8 stata distribuita gratuitamente una riedizione del mixtape denominata \"Segni di squilibrio (Jesto Forum Edition)\", contenente la bonus track \"Da un altro pianeta\"."}
{"id": "3990917", "revid": "287204", "url": "https://it.wikipedia.org/wiki?curid=3990917", "title": "Aggressione Tripartita", "text": ""}
{"id": "3990918", "revid": "287204", "url": "https://it.wikipedia.org/wiki?curid=3990918", "title": "Campagna di Suez", "text": ""}
{"id": "3990919", "revid": "287204", "url": "https://it.wikipedia.org/wiki?curid=3990919", "title": "Guerra Arabo-Israeliana del 1956", "text": ""}
{"id": "3990920", "revid": "287204", "url": "https://it.wikipedia.org/wiki?curid=3990920", "title": "Guerra del 1956", "text": ""}
{"id": "3990921", "revid": "287204", "url": "https://it.wikipedia.org/wiki?curid=3990921", "title": "Guerra di Suez", "text": ""}
{"id": "3990922", "revid": "287204", "url": "https://it.wikipedia.org/wiki?curid=3990922", "title": "Guerra di Suez-Sinai", "text": ""}
{"id": "3990923", "revid": "599013", "url": "https://it.wikipedia.org/wiki?curid=3990923", "title": "Marco Sau", "text": "Biografia.\nHa una sorella, Carlotta, e due fratelli, Davide (nato due anni prima di lui) e Antonio.\nCaratteristiche tecniche.\nNasce come punta centrale ma le sue caratteristiche fisiche e l'attinenza tattica sommate a una buona tecnica, velocit\u00e0 e resistenza fanno di lui una seconda punta ideale, abile a disimpegnarsi con entrambi i piedi. La sua carriera \u00e8 stata costellata da numerosi infortuni di tipo muscolare che ne hanno ridotto le presenze in campo.\nCarriera.\nClub.\nDalle giovanili del Cagliari all\"'exploit\" alla Juve Stabia.\nOriginario di Tonara, cresce nelle giovanili della squadra locale dove gioca per circa nove stagioni consecutive. Nel 2000 si trasferisce in Scozia per tre mesi. Durante questo periodo ha l'occasione di giocare per alcuni mesi nella squadra locale giovanile del Gourock Youth A.C., dove risiedeva, ed effettuando qualche allenamento anche con le giovanili del .\nNel 2005 passa al , dove giocher\u00e0 per due stagioni nella Primavera. Il 18 agosto 2007 viene mandato in prestito al , dove segna 10 delle 24 reti segnate in totale dalla squadra pugliese, che chiude all'ultimo posto in classifica.\nLa stagione successiva va in prestito all' nella trattativa che porta Federico Marchetti alla squadra sarda. Con la maglia dell'Albinoleffe scende in campo 18 volte senza mai segnare. Il 16 luglio 2009 passa al che acquisisce met\u00e0 del suo cartellino. Con la maglia del Lecco colleziona 30 presenze andando a segno 4 volte. La stagione successiva il Cagliari riscatta la met\u00e0 del cartellino per mandarlo in prestito il 23 luglio 2010 al , dove segna 20 gol in 33 presenze, sotto la guida di Zden\u011bk Zeman.\nSau diventa per poche settimane un giocatore del Foggia a titolo definitivo, in quanto la societ\u00e0 fa valere il diritto di riscatto (venendo meno agli accordi presi con i dirigenti del Cagliari); ma non avendo versato le fidejussioni per il riscatto dello stesso, il presidente cagliaritano Cellino decide di mettere in mora il club foggiano per inadempienza, riportando il giocatore in Sardegna. Il 31 agosto 2011 passa in prestito alla . Esordisce con la maglia della squadra campana il 4 settembre 2011 nella partita contro il finita 0-0.\nSegna il suo primo gol con la maglia delle \"Vespe\" il 1\u00ba ottobre 2011 nella partita contro la vinta per 2-1. Realizza la sua prima doppietta il 26 novembre 2011 contro il , partita vinta per 3-0. Conclude la sua migliore stagione con 36 presenze e 21 gol segnati in campionato terminando al 2\u00ba posto nella classifica marcatori dietro a Ciro Immobile del . Inoltre, la rete realizzata contro la a Marassi gli vale il premio per il gol pi\u00f9 spettacolare del campionato di Serie B 2011-2012.\nIl ritorno al Cagliari e l'esordio in Serie A.\nNell'estate del 2012 torna al Cagliari. Durante questo periodo il , tramite la finanziaria controllante il club pugliese, deposita al tribunale della stessa citt\u00e0 un ricorso contro la societ\u00e0 sarda in modo da ottenere il sequestro del cartellino del giocatore, atto a impedirne l'utilizzo o la cessione ad altri club professionistici: motivo della diatriba una presunta firma falsa apposta il 31 agosto 2011 da Sau sul contratto di cessione dal Foggia al Cagliari. Il 21 settembre lo stesso tribunale foggiano respinge il ricorso del club rossonero, in quanto Sau avrebbe riconosciuto come propria la sottoscrizione al contratto di cessione tra i due club.\nSegna il suo primo gol con la maglia rossoblu all'esordio in Serie A nei minuti finali di -Cagliari 1-1 del 15 settembre, mentre realizza la sua prima doppietta in Serie A nella partita -Cagliari (2-2) del 18 novembre dello stesso anno. Il 5 gennaio 2013 in occasione della partita -Cagliari, segna il goal dell'1-0 (partita poi finita 2-1 per i padroni di casa), realizzando quindi il primo gol del 2013 del campionato di Serie A.\nIl 17 febbraio segna la seconda doppietta stagionale, la prima del 2013, nella partita vinta in trasferta per 2-0 dal Cagliari contro il Pescara, raggiungendo cos\u00ec la quota di 10 gol stagionali, e diventando, inoltre, il primo calciatore sardo ad andare in doppia cifra nel campionato di Serie A con la maglia della squadra isolana. Nell'ultima parte di stagione accusa un leggero calo di forma a causa di alcuni problemi fisici, concludendo il campionato con 12 reti all'attivo, con una percentuale di tiri nello specchio della porta pari all'81%, la maggiore tra tutti i calciatori di Serie A che hanno effettuato almeno dieci conclusioni verso la porta.\nNella stagione successiva, Sau non riesce a esprimersi sui livelli precedenti a causa di vari fattori, tra i quali una scarsa condizione fisica e alcune incomprensioni tattiche con l'allenatore Diego Luis L\u00f3pez. Conclude la stagione con 6 reti realizzate in 30 presenze di campionato.\nNella stagione 2014-2015 ritrova il suo ex allenatore ai tempi del Foggia, Zden\u011bk Zeman. Dopo un avvio di stagione promettente, in cui riesce a segnare 4 gol nelle prime 8 gare di campionato, il 9 novembre 2014 si trova costretto a lasciare il campo a causa di un infortunio all'adduttore nel corso della partita Cagliari-Genoa (1-1) dell'11\u00aa giornata. Ritorna in campo due mesi pi\u00f9 tardi in occasione della sfida di Coppa Italia -Cagliari (2-1) del 14 gennaio 2015, segnando la rete del momentaneo pareggio. Al termine della sfortunata stagione, conclusasi con la retrocessione del Cagliari in Serie B, risulta essere il miglior marcatore della squadra con 9 gol in 30 presenze tra campionato e coppa nazionale.\nRimasto in forze al sodalizio isolano anche in cadetteria, Sau \u00e8 protagonista di una stagione altalenante, anche questa condizionata dai numerosi infortuni. Riesce comunque a realizzare 10 reti in campionato, conclusosi con la promozione della sua squadra in A, e 1 in Coppa Italia, quest'ultima decisiva nella vittoria e nel passaggio del turno contro il .\nDurante la stagione successiva, sfruttando le sue caratteristiche di giocatore brevilineo e votato al sacrificio, l'allenatore Massimo Rastelli gli ritaglia una nuova posizione in campo pi\u00f9 larga e arretrata, venendo impiegato in un ruolo di copertura a difesa del centrocampo e della retroguardia. Ci\u00f2 influisce inevitabilmente sulla sua vena realizzativa in campionato, che chiude con 7 reti in 34 presenze. Con il gol segnato al Sassuolo alla 37\u00aa giornata (sconfitta per 6-2), Sau diventa il calciatore sardo ad aver segnato il maggior numero di gol in Serie A con la maglia del Cagliari con 32 centri, davanti a Luigi Piras (31), Andrea Cossu (12), Pietro Paolo Virdis (11), Vittorio Pusceddu (10) e Gianfranco Zola (9).\nIl 10 settembre 2017, nella sfida della 3\u00aa giornata della stagione 2017-2018 contro il , segna la prima rete alla Sardegna Arena, nuovo impianto della squadra cagliaritana. Si ripete contro la dopo un digiuno di 13 partite consecutive, chiudendo la stagione con 2 reti all'attivo.\nLa prima parte della stagione successiva vede confermare le sue difficolt\u00e0 in fase realizzativa, con un solo gol messo a segno contro la alla 15\u00aa giornata. Durante la fase invernale di calciomercato lascia il Cagliari, dopo sette stagioni e 49 gol segnati con la maglia rossobl\u00f9.\nSampdoria e Benevento.\nIl 31 gennaio 2019 passa a titolo definitivo alla . Debutta con i blucerchiati il 10 febbraio in occasione della sconfitta casalinga col (0-1), subentrando ad Albin Ekdal. Chiude l'annata con 5 presenze, tutte da subentrato, senza andare in gol.\nIl 22 luglio 2019 viene ceduto a titolo definitivo al . Debutta con le streghe l'11 agosto nella sfida del terzo turno di Coppa Italia, subentrando a Samuel Armenteros, mentre il primo gol arriva il 16 settembre, siglando il definitivo 2-0 in casa della Salernitana. Il 29 dicembre dello stesso anno realizza una tripletta decisiva nella vittoria per 4-0 in casa contro l'.\nNazionale.\nIl 16 maggio 2013 viene convocato per la prima volta nella nazionale italiana dal CT Cesare Prandelli che lo inserisce nella lista dei 31 convocati in vista dell'amichevole contro San Marino e del match di qualificazione ai Mondiali 2014 contro la Repubblica Ceca. Il 31 maggio esordisce nella partita contro San Marino, al 49\u00ba al posto di Giacomo Bonaventura, mentre successivamente viene escluso dalla rosa partecipante alla gara di qualificazione e alla FIFA Confederations Cup 2013. Dal 10 al 12 marzo 2014 \u00e8 stato convocato dal CT della nazionale maggiore Cesare Prandelli per uno stage organizzato allo scopo di visionare giovani giocatori in vista dei Mondiali 2014.\nStatistiche.\nPresenze e reti nei club.\n\"Statistiche aggiornate al 1 dicembre 2021.\""}
{"id": "3990924", "revid": "287204", "url": "https://it.wikipedia.org/wiki?curid=3990924", "title": "Operazione Kadesh", "text": ""}
{"id": "3990925", "revid": "287204", "url": "https://it.wikipedia.org/wiki?curid=3990925", "title": "Operazione Muschakjakr", "text": ""}
{"id": "3990929", "revid": "110157", "url": "https://it.wikipedia.org/wiki?curid=3990929", "title": "Erasmusbrug", "text": "L'Erasmusbrug (\"Ponte Erasmo\"; pron.: /erazm\u00f8zbr\u00f8x/) \u00e8 un celebre ponte sul fiume Nieuwe Maas, della citt\u00e0 di Rotterdam, nei Paesi Bassi, costruito tra il 1989/1990 e il 1996 su progetto di Ben van Berkel. Collega il centro storico cittadino con il nuovo quartiere di Kop van Zuid. vecchia zona portuale dismessa che per il numero di opere contemporanee presenti, firmate da architetti di fama internazionale, ha portato a Rotterdam il titolo di Citt\u00e0 dell'Architettura 2007.\nSoprannominato - per la sua forma - \"De Zwaan\", ovvero \"Il Cigno\", \u00e8 considerato uno dei simboli della citt\u00e0.\nCaratteristiche.\nSi tratta di un ponte basculante e di un ponte strallato.\nIl ponte, realizzato in acciaio, misura 802 o 808 metri in lunghezza, raggiunge un'altezza massima di 139 metri e pesa 6.800 tonnellate.\nSua caratteristica che balza immediatamente agli occhi \u00e8 il grande pilone inclinato che lo sorregge.\nSotto il ponte si trova anche un parcheggio che dispone di 340 posti-auto.\nStoria.\nLa costruzione del ponte inizi\u00f2 nel 1989/1990: i lavori di costruzione furono affidati a Ben van Berkel, architetto della UN Studio, il cui progetto super\u00f2 quello di un ponte a 4 piloni realizzato dall'architetto del comune Marten Stuijs. Il sistema di stralli fu fornito dalla italiana Tensacciai.\nLa costruzione cost\u00f2 400 milioni di fiorini, pari a circa 181 milioni di euro.\nIl ponte fu inaugurato il 4 settembre 1996 alla presenza della regina Beatrice.\nDopo l'inaugurazione la struttura pales\u00f2 dei problemi di oscillazione, per cui si rese necessaria l'installazione di nuove valvole aggiuntive."}
{"id": "3990936", "revid": "133248", "url": "https://it.wikipedia.org/wiki?curid=3990936", "title": "Pensieri oziosi di un ozioso", "text": ""}
{"id": "3990939", "revid": "1305772", "url": "https://it.wikipedia.org/wiki?curid=3990939", "title": "I sentieri del west", "text": "I sentieri del west (\"The Road West\") \u00e8 una serie televisiva statunitense in 29 episodi trasmessi per la prima volta nel corso di una sola stagione dal 1966 al 1967.\n\u00c8 una serie western incentrata sulle vicende di Benjamin \"Ben\" Pride, patriarca di una famiglia di pionieri nel Kansas. La serie \u00e8 interpretata anche da Kathryn Hays nel ruolo di Elizabeth Pride, seconda moglie di Ben, Andrew Prine nel ruolo del figlio trentenne di Ben, Timothy \"Tim\" Pride, e Brenda Scott nel ruolo della figlia, Midge Pride. Prine e Scott, che interpretano fratello e sorella nella serie, erano stati brevemente sposati nella vita reale prima del debutto del programma. Altri membri del cast sono Kelly Corcoran nel ruolo del figlio Kip, Glenn Corbett nel ruolo di Chance Reynolds, fratello di Elizabeth, e Charles Seel, nel ruolo di Tom Pride, il padre di Ben e il nonno della famiglia.\nTrama.\nStati Uniti, XIX secolo. La famiglia Pride lascia Springfield, nell'Ohio, dove aveva vissuto per diverse generazioni, e si trasferisce ad ovest poco dopo la guerra civile americana. Ben, un vedovo, sposa Elizabeth Reynolds, che \u00e8 di ventuno anni pi\u00f9 giovane di lui e che ha solo tre anni in pi\u00f9 del figliastro Tim.\nPersonaggi e interpreti.\nGuest star.\nTra le guest star: Gena Rowlands, Kurt Russell, Cloris Leachman, Peggy Lipton, Rex Holman, Myron Healey, Donnelly Rhodes, John Lodge, Joseph Campanella, Barbara Werle, John Dehner, William Fawcett, Kim Hector, Jason Evers, Katherine Squire, James Farentino, Roy Roberts, William Phipps, Garry Walberg, Richard X. Slattery, Tony Bill, Charles H. Gray, John McLiam, John Drew Barrymore, Jack Carter, Stuart Nisbet, John Mitchum, Kevin McCarthy, Gavin MacLeod, Lauri Peters, William Smithers, Willard Sage, Hampton Fancher, Robert P. Lieb.\nProduzione.\nLa serie fu prodotta da Universal TV Le musiche furono composte da Leonard Rosenman.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 12 settembre 1966 al 1\u00ba maggio 1967 sulla rete televisiva NBC. In Italia \u00e8 stata trasmessa con il titolo \"I sentieri del west\".\nAlcune delle uscite internazionali sono state:"}
{"id": "3990940", "revid": "46931", "url": "https://it.wikipedia.org/wiki?curid=3990940", "title": "The Road West", "text": ""}
{"id": "3990941", "revid": "1851848", "url": "https://it.wikipedia.org/wiki?curid=3990941", "title": "Angelo Duro", "text": "Biografia.\nNel 2010 viene notato durante una esibizione da Davide Parenti e ingaggiato a \"Le Iene\".\nNel 2016 esce nelle sale \"Tiramis\u00f9\", il film che segna il suo debutto come attore al cinema accanto a Fabio De Luigi.\nNel 2018 con il suo spettacolo \"Perch\u00e9 mi stai guardando?\", registra sold out nei teatri di tutta Italia, tra i quali il Manzoni di Milano, il Brancaccio di Roma, il Colosseo di Torino, il Bellini di Napoli e il Biondo di Palermo.\nNel 2018 pubblica il suo primo romanzo intitolato \"Il piano B\", edito da Mondadori."}
{"id": "3990943", "revid": "46931", "url": "https://it.wikipedia.org/wiki?curid=3990943", "title": "I sentieri del West", "text": ""}
{"id": "3990945", "revid": "363629", "url": "https://it.wikipedia.org/wiki?curid=3990945", "title": "Massimo Alberini", "text": "Biografia.\nMassimo Alberini nacque a Padova l'11 aprile 1909, giorno di Pasqua, primogenito dei tre figli (oltre a Massimo, Anna Maria e Myriam) di Ida Sardena e di Ugo, dipendente della Banca Commerciale Italiana.\nL'impiego in banca indusse la famiglia a trasferirsi a Verona nel 1911. Poi, in seguito allo scoppio della prima guerra mondiale e al richiamo alle armi del padre, tra il 1915 e il 1917 gli Alberini prima tornarono a Padova, poi si spostarono a Passarella (RO), Roma e, ancora, Verona. \nDopo la guerra Ugo viene trasferito dalla Commerciale a Tortona e quindi a Modena, finch\u00e9 nell'aprile 1923 viene promosso direttore a Taranto, e la famiglia sempre lo segue in questi spostamenti.\nDurante il periodo modenese, agli inizi degli anni '20, il giovane Massimo si appassiona al cinema, e comincia uno studio che lo porter\u00e0 a occuparsi di critica cinematografica e, nel 1936, a fondare il primo cineclub d'Italia.\nCompletati gli studi tecnici, nel 1927 Massimo viene assunto alla Commerciale e assegnato alla sede di Verona, mentre il resto della famiglia segue il padre, promosso alla pi\u00f9 importante sede di Imperia. L'anno successivo Massimo li raggiunger\u00e0, grazie al trasferimento alla filiale di Sanremo.\nMa il rapporto con il Veneto non \u00e8 esaurito: nell'agosto 1929 Massimo frequenta la Scuola allievi ufficiali di Castel San Pietro a Verona, per poi tornare l'anno seguente in Liguria a svolgere il servizio militare come sottotenente del 41\u00ba Fanteria presso il battaglione distaccato a Porto Maurizio, presso Imperia.\nIn quei mesi si era in preda alla Grande Depressione che, da Wall Street, aveva travolto i mercati finanziari mondiali, e la Commerciale non era disposta a riassumerlo, dato che \u201cla legge di allora non imponeva di tenere il posto a chi andava sotto le armi\u201d. L'Alberini, allora, accetta la proposta di lavoro dell'ingegner Vincenzo Agnesi, titolare dell'importante azienda alimentare di Oneglia, e si trasferisce a Novara, dove l'azienda ha un deposito. L\u00ec, nel 1932, conosce Lucia Bodo, che sposer\u00e0 nel 1936 e dalla quale avr\u00e0 due figlie, Luisa e Carla.\nCol matrimonio, si trasferisce ad Alessandria, dove fonda il primo cineclub d'Italia e comincia le prime collaborazioni giornalistiche su temi culturali e cinematografici per la rivista di Leo Longanesi \u201cOmnibus\u201d e, dopo il viaggio a Milano del 1938 nella sede del \u201cCorriere della Sera\u201d, per \u201cLettura\u201d, e in seguito per la rivista romana di critica cinematografica \u201cCinema\u201d.\nIl ritorno a Oneglia nel 1939 coincide con lo sviluppo dell'attivit\u00e0 giornalistica e con l'inizio degli studi sulla cucina italiana, che costituiranno il suo principale interesse.\nMa nello stesso anno in Europa incominciava la seconda guerra mondiale che doveva sconvolgere la vita di milioni di uomini. Massimo Alberini \u00e8 chiamato alle armi una prima volta nel 1941, e nel 1942 parte per Creta; qui viene fatto prigioniero e condotto prima a Deblin, in Polonia, e quindi in Germania, prima a Uberlingen e poi a Sandbostel, dove \u00e8 compagno di prigionia di Giovanni Guareschi. Fu liberato dagli americani nell'aprile del 1945.\nTornato a casa, riprende l'attivit\u00e0 giornalistica collaborando stabilmente col \u201cCorriere della Sera\u201d; inoltre, grazie all'amicizia con Adriano Wettach, in arte \u201csignor Grock\u201d e alla vicinanza di Montecarlo, si interessa al mondo del circo cui dedicher\u00e0 una parte importante del proprio lavoro.\nNel 1953 fu chiamato da Orio Vergani a far parte del gruppo dei fondatori dell'\u201dAccademia italiana della cucina\u201d.\nNel 1957 all'Alberini fu offerto il posto di responsabile dell'ufficio pubblicit\u00e0 della Galbani, e la famiglia si trasfer\u00ec prima a Melzo e poi a Milano, citt\u00e0 che rendeva pi\u00f9 facili i contatti col mondo giornalistico e dell'editoria con cui collabor\u00f2 ininterrottamente per quasi cinquant'anni.\nA Milano risiedette fino alla scomparsa, avvenuta a Venezia, dove aveva la seconda casa, il 4 maggio 2000. Gli era accanto la moglie, Lucia Bodo. Avevano trascorso insieme pi\u00f9 di sessantacinque anni. Di lei amava dire \u201c\u00c8 il pi\u00f9 bel dono che la vita mi ha fatto\u201d.\n\u00c8 sepolto al cimitero veneziano di San Michele.\nGli studi.\nDopo gli studi presso l'Istituto Tecnico \"Jacopo Barozzi\" di Modena e il diploma conseguito a Taranto nel 1923, Massimo Alberini svilupp\u00f2 la giovanile passione per il cinema fondando ad Alessandria il primo cineclub d'Italia, con proiezioni al cinema Conte Bruzzo; la prima serie di film prevedeva \u201cStadio\u201d di Alessandrini, \u201cAtlantide\u201d e \u201cLa tragedia della miniera\u201d di Pabst, e \u201cI Nibelunghi\u201d di Lang. In seguito cominci\u00f2 a scrivere articoli su argomenti di cultura letteraria e cinematografica per la rivista di Leo Longanesi \u201cOmnibus\u201d, per \u201cLettura\u201d, mensile del \u201cCorriere della Sera\u201d, e per la rivista romana di critica cinematografica \u201cCinema\u201d; si trattava di pezzi che, rifiutando un atteggiamento elitario nei confronti dell'arte cinematografica, ne intravedevano le potenzialit\u00e0 di fenomeno di massa.\nMa in seguito il suo pi\u00f9 maturo interesse di studioso e di divulgatore si rivolse soprattutto in tre direzioni: la cucina; il circo; il collezionismo \u201cminore\u201d.\nGli studi sulla cucina italiana presero le mosse dall'incontro con l'ingegner Vincenzo Agnesi; dopo alcuni anni di incarichi all'ufficio vendite, col trasferimento a Oneglia nel 1939 all'Alberini fu affidato il compito di curare il settore \u201cricerca, pubblicit\u00e0 e pubbliche relazioni\u201d dell'azienda, e in quell'ambito matur\u00f2 l'idea di scrivere una storia della pasta. A ci\u00f2 gli fu utile lo studio della corrispondenza dell'azienda, ordinata e catalogata dall'ingegner Vincenzo e risalente al \u2018700, insieme con l'analisi degli antichi testi del Messisburgo e dello Scappi, e il successivo approfondimento del celebre \"La scienza in cucina e l'arte di Mangiar Bene\", opera del 1891 di Pellegrino Artusi, uno dei ricettari storici pi\u00f9 importanti al mondo.\nDiffondendosi la notizia di questi studi, molti intenditori segnalavano all'Alberini la presenza, presso antiquari italiani e stranieri, di opere pittoriche che rappresentavano il mondo della pasta, e che gli Agnesi acquisirono; inoltre la ricerca si estese ai principali archivi fotografici. A questa attivit\u00e0 si affiancarono altre iniziative culturali, come il premio giornalistico Bagutta-Agnesi, assegnato per la prima volta nel 1949 a Marino Moretti e Giuseppe Marotta, e le cene sul tema \u201cGli umoristi incontrano gli spaghetti\u201d offerte dagli Agnesi ai disegnatori convenuti a Bordighera per il salone dell'umorismo nel periodo 1950-1955. Tutto il materiale raccolto fu utilizzato per allestire a Bordighera nell'estate del 1954 la \u201cMostra storica degli spaghetti\u201d.\nDa l\u00ec prese corpo l'idea di fondare a Pontedassio, paese d'origine degli Agnesi, un \u201cMuseo degli spaghetti\u201d, in cui raccogliere documenti e testimonianze sulla storia della pasta, e dove collocare il pastificio Mangiapan, di et\u00e0 napoleonica, scoperto in perfetto stato di conservazione nel 1939 a Dolcedo in provincia di Imperia, e subito acquistato dagli Agnesi. Di questo progetto l'Alberini fu insieme l'anima e il braccio operativo, manifestando la sua attitudine al rigore e alla precisione della ricerca.\nNel frattempo, nel luglio 1953 veniva chiamato da Orio Vergani alla fondazione dell'Accademia italiana della cucina, altra istituzione per la quale profuse le sue energie sia sul piano organizzativo, sia degli studi, impegnandosi a realizzare il programma dell'Accademia che consisteva nell'esaltazione e nel rilancio della cucina regionale italiana, e scoprendo numerosissime \u201cricette da salvare\u201d, che lui voleva fossero riproposte nella loro forma originale e autentica. \nTutto questo lavoro fece dell'Alberini uno dei maggiori esperti di storia della cucina italiana, e i risultati dei suoi studi si sono divulgati attraverso le innumerevoli conferenze cui partecip\u00f2 come relatore, negli articoli per quotidiani e riviste e nelle moltissime pubblicazioni di cui fu autore.\nIl ritorno a Oneglia dopo la fine della seconda guerra mondiale e la prigionia coincideva con un momento di difficolt\u00e0 per l'Italia: non era facile sbarcare il lunario scrivendo di cinema e letteratura, pi\u00f9 remunerativo risultava fare il cronista locale per importanti quotidiani, tra cui il \u201cCorriere della Sera\u201d. Fu cos\u00ec che Alberini, approfittando della vicinanza di molte localit\u00e0 turistiche quali Sanremo, la Costa Azzurra e Montecarlo, frequentate dai vip dell'epoca, incominci\u00f2 a scrivere di svariati argomenti che si possono classificare tra la cultura e il costume, tra i quali fu il circo.\nAnche all'arte circense egli dedic\u00f2 studi accurati, cercando e raccogliendo libri sconosciuti nelle vecchie librerie di Parigi e dando conto dei principali avvenimenti legati a quel mondo nei suoi articoli sul \u201cCorriere\u201d, unico giornalista italiano, in quegli anni, a scrivere di circo. Tutto il prezioso materiale raccolto sul circo fu dallo stesso Alberini donato all'Accademia del circo di Cesenatico.\nInfine, va ricordato l'interesse di Alberini per il collezionismo \u201cminore\u201d, non fondato su grandi investimenti pecuniari, ma espressione di quell'attivit\u00e0 che chiamiamo \u201chobby\u201d, cio\u00e8 passatempo \u201cche giustifica e nello stesso tempo gratifica\u201d. E l'hobby dell'Alberini fu raccontare, con articoli e in libri illustrati da immagini fotografiche, questa attivit\u00e0 cos\u00ec diffusa e poco nota.\nLe principali pubblicazioni.\nCucina: storia e tradizioni\nLibri di ricette con presentazione di Massimo Alberini"}
{"id": "3990946", "revid": "767487", "url": "https://it.wikipedia.org/wiki?curid=3990946", "title": "Tachanun", "text": "Tachanun o (ebraico: \u05ea\u05d7\u05e0\u05d5\u05df \"Supplica\"), chiamata anche nefillat apayim (\"cadere con la faccia avanti\", prostrarsi), \u00e8 una preghiera ebraica che fa parte del servizio liturgico mattutino (\"Shacharit\") e pomeridiano (\"Mincha\"), dopo la recitazione della Amidah, parte centrale dei servizi di preghiera quotidiani. Viene omessa di Shabbat, durante le Festivit\u00e0 ebraiche e in diverse altre occasioni (per es., in presenza di uno sposo il giorno del suo matrimonio sino ai sette giorni dopo, o in presenza di un Mohel, di un Sandak, di un Bar Mizvah fatto nel giorno del suo compleanno o in occasiome di un pasto celebrativo per la conclusione di un trattato del Talmud). La maggioranza delle tradizioni recitano una preghiera pi\u00f9 lunga i luned\u00ec e i gioved\u00ec.\nComposizione.\nTutti i giorni, eccetto i luned\u00ec e gioved\u00ec (giorni in cui si legge la Torah in sinagoga), il Tachanun comprende tre (in alcune comunit\u00e0 due) paragrafi brevi. Nella maggioranza delle sinagoghe ashkenazite il Tachanun inizia coi versi introduttivi del Libro di Samuele II e poi continua col Salmo , che Re David compose - secondo le fonti tradizionali - mentre era ammalato e sofferente. Alla presenza dello scrollo della Torah questo primo paragrafo viene letto con la testa appoggiata sul dorso della mano sinistra o sulla manica (sulla destra quando si indossono i \"tefillin\" a sinistra) secondo lo Shulchan Aruch, \"Orach Chayim\" 131:1-2). Il secondo paragrafo, \"\u05e9\u05d5\u05de\u05e8 \u05d9\u05e9\u05e8\u05d0\u05dc\" (\"Guardiano di Israele\") si recita seduti ma eretti (alcune comunit\u00e0 lo recitano solo nei giorni del digiuno (\"Ta'anit\"). Dopo questo punto e a seguito delle parole \"va'anachnu lo neida\" \u00e8 usanza in molte comunit\u00e0 alzarsi e recitare il resto stando in piedi. Tachanun viene seguito invariabilmente da \"met\u00e0 \"kaddish\" la mattina e dal \"kaddish\" completo\" il pomeriggio.\nLuned\u00ec e gioved\u00ec si recita una preghiera pi\u00f9 lunga cominciando coi Salmi , detti prima (o dopo, secondo le usanze) del Tachanun corto. Si recita in piedi. La lunghezza di questa preghiera varia a seconda delle comunit\u00e0. Le comunit\u00e0 ashkenazite hanno il testo pi\u00f9 lungo; quello dei chassidim e dei sefarditi \u00e8 pi\u00f9 breve ma simile; nelle comunit\u00e0 italiane si usa il testo pi\u00f9 corto di tutti e comincia non coi salmi, ma con Daniele .\nGiorni in cui si omette Tachanun.\n\"Tachanun\", anche Selichot, Viddui e Teshuvah in genere, vengono omessi dalle preghiere dello Shabbat, da tutte le principali Festivit\u00e0 ebraiche (inclusi \"Chol HaMoed\", i giorni intermedi di Pesach e Sukkot), a \"Rosh Chodesh\" (luna nuova), Hanukkah e Purim poich\u00e9 questi sono giorni di natura festiva e recitare Tachanun, che ha qualche connotazione luttuosa, non sarebbe opportuno.\nSegue una lista di tutti quegli altri giorni, \"feste minori\", quando il Tachanun \u00e8 escluso dalle preghiere. Tachanun \u00e8 tipicamente omesso anche dalle preghiere di Minchah del precedente pomeriggio, se non indicato diversamente:"}
{"id": "3990949", "revid": "729019", "url": "https://it.wikipedia.org/wiki?curid=3990949", "title": "Campeonato Profesional 1965", "text": "Il Campeonato Profesional 1965 fu la 18\u00aa edizione della massima serie del campionato colombiano di calcio, e fu vinta dal Deportivo Cali.\nAvvenimenti.\nLa formula del torneo \u00e8 la stessa dell'anno precedente; i quattro turni (due di andata e due di ritorno) portano ciascuna formazione a giocare 48 partite; il Deportivo Cali vinse il titolo per la prima volta. Tuttavia, la vittoria del campionato non valse alla squadra bianco-verde la qualificazione alla Coppa Libertadores 1966: era infatti ancora in vigore la squalifica delle squadre colombiane dalle competizioni internazionali decisa l'anno precedente dalla FIFA per via dei fatti del 1964.\nStatistiche.\nPrimati stagionali.\nRecord"}
{"id": "3990954", "revid": "28592", "url": "https://it.wikipedia.org/wiki?curid=3990954", "title": "Re d'Armenia", "text": ""}
{"id": "3990956", "revid": "339392", "url": "https://it.wikipedia.org/wiki?curid=3990956", "title": "Re di Tracia", "text": ""}
{"id": "3990967", "revid": "486946", "url": "https://it.wikipedia.org/wiki?curid=3990967", "title": "Gorsafawddacha'idraigodanheddogleddollonpenrhynareurdraethceredigion", "text": ""}
{"id": "3990972", "revid": "991694", "url": "https://it.wikipedia.org/wiki?curid=3990972", "title": "Imperatore del Sacro romano impero", "text": ""}
{"id": "3990974", "revid": "1971044", "url": "https://it.wikipedia.org/wiki?curid=3990974", "title": "Pietro Torrini", "text": "Era conosciuto anche come Torrini II per distinguerlo dal fratello maggiore, anch'egli calciatore, Celso Torrini.\nCarriera.\nMilit\u00f2 nella Sestese prima di venire ingaggiato dalla Fiorentina nel 1948.\nCon i \"viola\" esord\u00ec in Serie A il 12 giugno 1949, nella sconfitta esterna per 2-0 contro il . Con i fiorentini gioc\u00f2 in quattro anni di militanza 3 incontri, tutti nella massima serie italiana.\nPass\u00f2 al Brescia nel 1952, militando per due stagioni in cadetteria.\nNel 1954 fu ingaggiato dal , club di terza serie. Con i calabresi gioc\u00f2 sino alla morte, avvenuta il 28 ottobre 1956, durante l'incontro di campionato contro il , in seguito ad un colpo di testa fatale, eseguito sull'allacciatura di un pesante pallone di cuoio dell'epoca, che ne provoc\u00f2 lo svenimento e l'emorragia successiva. (Quasi un anno prima, mor\u00ec anche il giocatore di cui era diventato sostituto, Marco Mariuzza, durante la partita Pavia - Catanzaro, nella citt\u00e0 calabrese, il 07 ottobre 1955, in seguito ad uno scontro di gioco subito durante la partita Piacenza - Catanzaro, nella quale riport\u00f2 una ferita che provoc\u00f2 un'infezione setticemica qualche giorno pi\u00f9 tardi.)\nA lui \u00e8 dedicato lo stadio della sua citt\u00e0 natale, Sesto Fiorentino."}
{"id": "3990976", "revid": "293377", "url": "https://it.wikipedia.org/wiki?curid=3990976", "title": "Piero Torrini", "text": ""}
{"id": "3990977", "revid": "15756", "url": "https://it.wikipedia.org/wiki?curid=3990977", "title": "Distruzione di denaro", "text": "La distruzione di denaro \u00e8 l'atto di danneggiare irrimediabilmente monete o banconote in corso di validit\u00e0 legale.\nTale compito \u00e8 generalmente affidato per legge a enti come le zecche e gli istituti poligrafici statali che ne curano anche la sostituzione, affinch\u00e9 in circolo vi siano sempre monete e banconote di elevato livello qualitativo. Sistemi di danneggiamento del denaro sono in uso anche presso banche e istituti di credito per la prevenzione di furti.\nQuando tale distruzione o danneggiamento (bruciatura, rovina, strappo) \u00e8 compiuto da singoli privati, ha invece di norma motivazioni artistiche, politiche o di protesta, o simboliche (ostentazione di status sociale, gioco). La pratica \u00e8 usata, sebbene in maniera figurata, anche in alcuni giochi, come per esempio nella battaglia dei sessi.\nDanneggiare privatamente denaro in corso di validit\u00e0 \u00e8 una condotta illegale in alcuni stati, tollerata o legale in altri.\nAustralia.\nLa sezione 16 del \"Crimes (Currency) Act 1981\" proibisce il danneggiamento e la distruzione deliberata di monete o banconote australiane senza un apposito permesso legale. La legge copre sia le monete australiane in corso di validit\u00e0 sia quelle del passato. La violazione della norma pu\u00f2 causare pene detentive e pecuniarie.\nIn base a tale norma, anche la semplice scrittura di parole \u00e8 stata punita.\nBrasile.\nIn Brasile, se danneggiare denaro privatamente sia reato \u00e8 un argomento controverso. Non c'\u00e8 menzione esplicita nel diritto brasiliano per questo atto. Il capo della Banca centrale, John Sidney Figueiredo Filho, ha affermato che \"quando il denaro \u00e8 nella Banca centrale, \u00e8 di propriet\u00e0 del Tesoro Nazionale. Quando la lascia, no\".\nIl capo della polizia Jefferson Botelho Pereira ha invece concluso che \"chi strappa i soldi, commette un crimine contro la propriet\u00e0 dell'Unione\".\nLa produzione di carta moneta da parte della Zecca di Stato \u00e8 sotto l'autorit\u00e0 esclusiva della Banca centrale, la cui emissione \u00e8 concessa dall'Unione brasiliana. In questa linea di ragionamento la carta usata per stampare le banconote appartiene allo Stato, e il suo valore intrinseco alla persona. Gli articoli 98 e 99 del Nuovo Codice civile brasiliano stabiliscono il \"denaro\" nella sua definizione, perch\u00e9, a differenza di fiumi, mari, strade, vie e piazze - che sono beni immobili - una banconota non pu\u00f2 essere un bene comune, quando il proprietario stesso decide di tenerlo a tempo indeterminato in suo possesso.\nCanada.\nIl \"Currency Act\" canadese afferma che nessuno pu\u00f2, senza un permesso ministeriale, fondere, rompere o utilizzare in modo diverso dal previsto, qualsiasi moneta che abbia corso legale in Canada. Per i contravventori sono previste pene detentive e pecuniarie.\nUnione Europea.\nSecondo la Raccomandazione della Commissione del 22 marzo 2010, \u00abgli Stati membri non devono proibire n\u00e9 punire la distruzione integrale di piccole quantit\u00e0 di banconote o di monete in euro compiuta da privati, devono tuttavia proibire la distruzione non autorizzata di ingenti quantit\u00e0 di banconote e di monete in euro\u00bb. Inoltre, \u00abgli Stati membri non devono incoraggiare la mutilazione delle banconote o delle monete in euro a fini artistici, ma sono tenuti a tollerarla. Le banconote o le monete mutilate non devono pi\u00f9 essere considerate idonee alla circolazione\u00bb.\nL'Unione europea indica come reato la \u00abfalsificazione o alterazione fraudolenta di monete, qualunque ne sia il modo\u00bb. Affinch\u00e9 il reato si concretizzi \u00e8 perci\u00f2 necessaria la condotta fraudolenta. Secondo il regolamento UE 1210/2010, inoltre, \u00abtutte le monete non adatte alla circolazione devono essere consegnate all'autorit\u00e0 nazionale competente. I paesi dell'UE devono ritirare dalla circolazione e rimborsare o restituire le eventuali monete non adatte\u00bb, a prescindere da quale sia il paese di emissione.\nLa Banca centrale europea ha stabilito che \u00abgli Stati membri possono rifiutare di rimborsare monete in euro non adatte alla circolazione che sono state alterate deliberatamente o a causa di un procedimento avente l'effetto prevedibile di alterarle, fatto salvo il rimborso di monete raccolte a fini caritativi, quali le monete gettate nelle fontane\u00bb. Stante l'ufficio legale BCE, inoltre, \u00abse pi\u00f9 banconote vengono timbrate a scopo pubblicitario, la BCE si rifiuta di rimborsarle\u00bb.\nL'Unione europea prevede l'obbligo a livello comunitario del ritiro dalla circolazione delle banconote \"neutralizzate\", ovvero rese inservibili da sistemi antifurto.\nItalia.\nIn merito alla gestione dell'euro l'Italia sottost\u00e0 generalmente alla normativa europea.\nL'alterazione di monete \u00e8 un reato previsto dall'articolo 454 del codice penale, ma, pi\u00f9 che verso il mero danneggiamento della moneta, agisce contro chi compie alterazione con lo scopo di perpetrare attivit\u00e0 illecita, punendo:\nLa Banca di Italia, similmente all'unione europea, definisce \"danneggiati\" o \"non adatti alla circolazione\" gli euro \u00abche presentano difetti o le cui caratteristiche tecniche e identificative sono considerevolmente mutate (per dimensioni, peso, colore, o per corrosione e danni ai bordi) a causa del logorio o di eventi accidentali. Rientrano in questa fattispecie anche le monete non contraffatte ma deliberatamente alterate.\u00bb Secondo la Banca di Italia, \u00abuna banconota si dice danneggiata quando risulta sporca, macchiata o scolorita a causa di eventi accidentali. Una banconota si dice mutilata quando manca di una parte. Come regola generale, una banconota mutilata pu\u00f2 essere cambiata se la parte presentata per il cambio rappresenta pi\u00f9 del 50% della banconota originale, o, in caso contrario, se si pu\u00f2 provare che la parte mancante \u00e8 andata distrutta accidentalmente.\u00bb\nInoltre, \u00able banconote danneggiate o mutilate intenzionalmente in linea di principio non sono sostituite ma trattenute senza rimborso. Sono sostituite per\u00f2 se l'esibitore \u00e8 in buona fede e/o se il grado di danneggiamento \u00e8 modesto (piccole scritte, numeri od annotazioni)\u00bb. La sostituzione avviene a cura delle filiali della Banca d'Italia; pu\u00f2 essere richiesta anche alle altre banche e agli uffici postali, ma non hanno tuttavia l'obbligo di effettuarla.\nSecondo Guido Crapanzano, \u00absino a quando in Italia vigeva il regime monarchico esisteva una legge che puniva l'oltraggio alla effigie del sovrano, e quindi era vietato deturparne l'immagine anche sulle banconote. Oggi, il solo reato imputabile a chi scrive sulle banconote \u00e8 conseguente a contenuti offensivi e/o osceni\u00bb.\nRegno Unito.\nIl \"Currency and Bank Notes Act 1928\" prevede una sanzione nel caso in cui un soggetto scriva, imprima o stampi parole, lettere o figure su una banconota.\nKenya.\nIn Kenya la distruzione di banconote \u00e8 punibile penalmente.\nNuova Zelanda.\nIn Nuova Zelanda il \"Reserve Bank of New Zealand Act\" del 1989 vieta espressamente il danneggiamento, la mutilazione, la modifica e la distruzione volontaria di banconote, prevedendo una sanzione pecuniaria per i contravventori fino a 1000 NZD.\nStati Uniti.\nNegli Stati Uniti il danneggiamento del denaro \u00e8 proibito secondo l'articolo 333 del titolo 18 dello United States Code\nintitolato \"Mutilation of national bank obligations\", che include \"qualsivoglia azione\" che renda una banconota \"inadatta ad essere riemessa\".. In un intervento \"amicus curiae\" per il caso \"Atwater contro Citt\u00e0 di Lago Vista\", il procuratore generale degli Stati Uniti (solicitor general) Seth Waxman ha scritto che \u00e8 possibile arrestare un individuo che rimuove i numeri nell'angolo di un dollaro in quanto \"pu\u00f2 essere segnale di un'operazione di contraffazione\". Non \u00e8 chiaro se questo sia stato applicato alla completa distruzione di una banconota.\nVi sono persone che hanno pubblicamente bruciato piccole quantit\u00e0 di denaro e sono state riprese dai media come i Living Things durante il festival South by Southwest, oppure Larry Kudlow durante il programma televisivo \"The Call\", senza conseguenze legali.\nLa questione della legalit\u00e0 di quest'azione \u00e8 stata comparata alla questione del vilipendio alla bandiera. Nel 1989 in una audizione del Comitato giudiziario del Senato degli Stati Uniti circa il \"Flag Protection Act\" l'ex procuratore generale degli Stati Uniti (attorney general) William Barr ha testimoniato che ogni legge che protegga qualcosa unicamente per il suo valore simbolico sarebbe stata indicata come incostituzionale. Il rapporto del Senato, che raccomandava l'approvazione dell'atto, asser\u00ec che l'argomento di Barr avrebbe reso incostituzionale anche l'articolo 333 del titolo 18 U.S.C. citato\nNel 1996 venne realizzata da Ken Goldberg, Eric Paulos, Judith Donath, e Mark Pauline l'opera \"Legal Tender\" (\"Corso legale\", in italiano): un'installazione d'arte telerobotica che si prefiggeva, come in un esperimento, di verificare se le leggi incutessero timore anche in un ambiente virtuale. Infatti, in questa opera era possibile manovrare da remoto un braccio robotico. I partecipanti venivano avvisati che secondo l'articolo 333 del titolo 18 U.S.C. sarebbero stati sottoposti al rischio di una pena fino a sei mesi di reclusione, poi veniva data loro la possibilit\u00e0 di deturpare per via telematica piccole porzioni di una coppia di banconote da 100 dollari \"presumibilmente autentiche\" via web. Il crimine sarebbe stato effettivamente commesso \"solo se le banconote sono reali, il sito \u00e8 autentico e l'esperimento viene realizzato veramente\". In effetti, una delle banconote era autentica mentre l'altra era falsa. Quasi tutti i partecipanti hanno affermato che credessero che l'esperimento e le banconote fossero fasulli.\nLa distruzione del denaro \u00e8 soggetta alle stesse leggi che governano la distruzione di altre propriet\u00e0 personali. In particolare non \u00e8 possibile ordinare all'esecutore testamentario di bruciare i propri soldi dopo la propria morte.\nSvizzera.\nIl codice penale svizzero prevede pene a carico di chi altera il denaro ma specificamente con lo scopo di commettere condotte illecite. In particolare prevede pene di varia gravit\u00e0 a carico di \u00abchiunque altera monete, cartamoneta o biglietti di banca al fine di metterli in circolazione con l'apparenza di un valore superiore\u00bb e \u00abchiunque contraff\u00e0 monete, cartamoneta o biglietti di banca al fine di metterli in circolazione come genuini\u00bb\nTurchia.\nIn Turchia, il deturpamento o la distruzione di banconote possono essere puniti con multe o con pene detentive."}
{"id": "3990982", "revid": "287204", "url": "https://it.wikipedia.org/wiki?curid=3990982", "title": "Vincenzo Casciarolo", "text": "Dotato di una gran dedizione alla sperimentazione alchemica, era un umile ciabattino di condizioni modeste. Agli inizi del diciassettesimo secolo trov\u00f2, alla base del Monte Paderno, sui colli di Bologna, una strana pietra. Casciarolo scopr\u00ec che la pietra, in realt\u00e0 costituita in buona parte dal minerale barite, dopo essere stata calcinata nel carbone (calcinazione che trasforma il solfato di bario in solfuro di bario), aveva la capacit\u00e0 di trattenere la luce del sole e riemetterla per un certo tempo. La scoperta, datata tra il 1602 e il 1604, rappresenta la prima osservazione del fenomeno della termoluminescenza. Chiam\u00f2 questa pietra \"spugna di sole\" (\"Spongia Solis\") perch\u00e9 secondo lui la pietra assorbiva la luce del sole per poi restituirla al buio. Tale pietra pass\u00f2 alla storia come la pietra di Bologna, definizione datale da Fortunio Liceti. Anche Galileo Galilei si occup\u00f2 dello studio di tale pietra, dedicandogli il suo ultimo scritto scientifico compiuto."}
{"id": "3990991", "revid": "1305772", "url": "https://it.wikipedia.org/wiki?curid=3990991", "title": "Brokenhearted", "text": ""}
{"id": "3990992", "revid": "1632387", "url": "https://it.wikipedia.org/wiki?curid=3990992", "title": "Vilipendio alla bandiera", "text": "Con la locuzione di vilipendio alla bandiera o profanazione della bandiera ci si riferisce ad atti oltraggiosi e privi di qualsiasi protocollo legale commessi nei confronti del primo emblema di uno Stato, ovvero la bandiera nazionale. Siano essi la distruzione (come ad esempio il rogo in pubblico e la mutilazione del suo tessuto) o particolari usi (come la vendita illegale o per meri scopi commerciali), in molti Paesi del mondo vi sono leggi che reprimono tali gesti. In altri Paesi, per contro, non \u00e8 vietato l'atto di bruciare una bandiera, in quanto manifestazione della libert\u00e0 di pensiero.\nCome spesso accade, il vilipendio alla bandiera \u00e8 un'azione condotta dai cittadini di un paese contro il proprio governo, ritenuto da essi troppo corrotto e oppressivo, oppure come protesta contro un altro stato (ad esempio: durante la rivoluzione ungherese, i cittadini magiari eliminarono tramite un taglio circolare il simbolo comunista dalla loro bandiera nazionale).\nStati che non prevedono il vilipendio alla bandiera come reato.\nTra gli altri, Belgio e Canada non prevedono il reato di vilipendio alla bandiera.\nCina.\nSono previste varie misure punitive, sino a tre anni di carcere per chiunque offenda la bandiera o un'insegna nazionale.\nItalia.\nIl reato di \"vilipendio alla bandiera\" consiste in espressioni verbali o azioni fisiche che la legge considera ingiuriose nei confronti della bandiera nazionale (art. 292 c.p.) o di quella di uno Stato estero, a condizione che la bandiera italiana goda di analoga tutela (art. 299 c.p. e art. 300 c.p.).\nStati Uniti.\nLa Corte Suprema nel 1989 e nel 1990 ha stabilito che \u00e8 contrario al primo emendamento proibire di bruciare una bandiera in quanto libert\u00e0 di espressione, ammettendo per\u00f2 che tale libert\u00e0 pu\u00f2 essere Il codice federale sulla bandiera (United States Flag Code capitolo quarto dello United States Code), che per\u00f2 non prevede sanzioni, dispone che una bandiera rovinata deve essere dismessa dignitosamente o, se non \u00e8 possibile diversamente, bruciata."}
{"id": "3990993", "revid": "709406", "url": "https://it.wikipedia.org/wiki?curid=3990993", "title": "Vilipendio o danneggiamento alla bandiera o ad altro emblema dello Stato", "text": ""}
{"id": "3990994", "revid": "709406", "url": "https://it.wikipedia.org/wiki?curid=3990994", "title": "Offesa alla bandiera o ad altro emblema di uno Stato estero", "text": ""}
{"id": "3990995", "revid": "1305772", "url": "https://it.wikipedia.org/wiki?curid=3990995", "title": "Supernonna", "text": "Supernonna (\"Super Gran\") \u00e8 una serie televisiva britannica in 27 episodi trasmessi per la prima volta nel corso di 2 stagioni dal 1985 al 1987. La serie fu adattato dai libri scritti da Forrest Wilson.\n\u00c8 una serie per ragazzi a sfondo fantastico incentrata sulle vicende di una nonna con i super poteri.\nTrama.\nUna donna anziana, Granny Smith, acquisisce superpoteri quando viene accidentalmente colpita da un raggio magico creato da Inventor Black. Denominata \"Supernonna\", come una supereroina la donna protegge cos\u00ec gli abitanti della citt\u00e0 immaginaria di Chiselton dai cattivi, come Campbell Scunner e la sua banda, \"The Muscles\". Supernonna viene di solito accompagnata da suo nipote, Willard, e dall'assistente di Inventor, Edison.\nProduzione.\nLa serie, ideata da Forrest Wilson, fu prodotta da Tyne Tees Television. Le musiche furono composte da Billy Connolly.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa nel Regno Unito dal 20 gennaio 1985 al 31 maggio 1987 sulla rete televisiva Independent Television. In Italia \u00e8 stata trasmessa con il titolo \"Supernonna\".\nAlcune delle uscite internazionali sono state:"}
{"id": "3990997", "revid": "1305772", "url": "https://it.wikipedia.org/wiki?curid=3990997", "title": "AT-4", "text": ""}
{"id": "3991004", "revid": "196390", "url": "https://it.wikipedia.org/wiki?curid=3991004", "title": "AT 4", "text": ""}
{"id": "3991006", "revid": "1272592", "url": "https://it.wikipedia.org/wiki?curid=3991006", "title": "Calcinere", "text": "Calcinere (oppure \"Le Calcinere\") \u00e8 una frazione del comune italiano di Paesana, nella provincia di Cuneo, in Piemonte.\nGeografia fisica.\nLa frazione dista dal centro comunale circa 4 chilometri. Il paese \u00e8 diviso in due parti, \"Calcinere Inferiore\" e \"Calcinere Superiore\".\nStoria.\nIl nome \"Calcinere\" pare derivare da vecchie cave di calce, ormai abbandonate da tempo; erano situate proprio al centro della frazione e davano lavoro a un discreto numero di operai, provenienti anche da paesi vicini.\nNell'Ottocento alle Calcinere erano attive cave dalle quali si estraevano vari tipi di marmo, tra cui il bardiglio e quello bianco.\nAll'inizio del Novecento nella frazione fu costruita una centrale elettrica, inaugurata nel 1922, con lo scopo principale di fornire energia elettrica alla Cartiere Burgo, collocate allo sbocco della Valle Po sulla pianura. La costruzione di questo impianto vide impegnati molti operai provenienti da Calcinere e Paesana.\nNel corso della Resistenza il paese fu sede di una postazione partigiana, tenuta dal distaccamento del comandante Alfio Moneta, detto \"Condottiero\".\nMonumenti e luoghi d'interesse.\nCalcinere, oggi poco abitato, \u00e8 stato molto pi\u00f9 popoloso in passato; diversi edifici sono riconducibili a tale passato.\nLa chiesa parrocchiale di Sant'Antonio Abate presenta un portale rinascimentale attribuita a Matteo Sanmicheli, con due sovrafinestre realizzate in marmo bianco locale e ricavate da un'acquasantiera cinquecentesca.\nLe cave di Calcinere, in passato molto famose per aver fornito i bellissimi marmi bianchi impiegati a Torino e in tutto il Piemonte, vennero dismesse all'inizio del XIX secolo, in seguito alla concorrenza con i marmi di Carrara.\nLa centrale idroelettrica, ancora in funzione, sfrutta l'acqua accumulata in un bacino pi\u00f9 in alto, vicino al piccolo caseggiato chiamato Biatonnet."}
{"id": "3991008", "revid": "1305772", "url": "https://it.wikipedia.org/wiki?curid=3991008", "title": "Best Friend", "text": ""}
{"id": "3991009", "revid": "287204", "url": "https://it.wikipedia.org/wiki?curid=3991009", "title": "Best Friend (singolo)", "text": ""}
{"id": "3991010", "revid": "1573940", "url": "https://it.wikipedia.org/wiki?curid=3991010", "title": "Nasoona", "text": "Nasoona \u00e8 un genere di ragni appartenente alla famiglia Linyphiidae.\nDistribuzione.\nLe sette specie oggi attribuite a questo genere sono state rinvenute in Asia orientale, sudorientale e America meridionale: la specie dall'areale pi\u00f9 vasto \u00e8 la N. crucifera reperita in alcune localit\u00e0 della Cina, del Myanmar e del Vietnam.\nTassonomia.\nLe caratteristiche di questo genere sono state ricavate analizzando gli esemplari di N. prominula .\nViene comunque considerato sinonimo anteriore di \"Chaetophyma\" , a seguito di uno studio degli esemplari di \"Oedothorax coronatus\" effettuato dallo stesso Millidge nel 1995.\nA dicembre 2011, si compone di sette specie:"}
{"id": "3991016", "revid": "46931", "url": "https://it.wikipedia.org/wiki?curid=3991016", "title": "Super Gran", "text": ""}
{"id": "3991030", "revid": "767487", "url": "https://it.wikipedia.org/wiki?curid=3991030", "title": "Friedrich Werders Sendung", "text": "Friedrich Werders Sendung \u00e8 un film muto del 1916 diretto da Otto Rippert. Fu il film d'esordio di Carl de Vogt che appare in uno dei ruoli principali: l'attore avrebbe in seguito lavorato nei primi film di Fritz Lang.\nProduzione.\nIl film fu prodotto dalla Lloyd-Film GmbH. Venne girato al Luna-Film-Atelier di Berlino, tratto dal romanzo di Hans Land.\nDistribuzione.\nIl film usc\u00ec nelle sale tedesche nel 1916."}
{"id": "3991037", "revid": "1305772", "url": "https://it.wikipedia.org/wiki?curid=3991037", "title": "Diver", "text": ""}
{"id": "3991038", "revid": "1782831", "url": "https://it.wikipedia.org/wiki?curid=3991038", "title": "Warthog", "text": "Warthog \u00e8 il nome inglese del Phacochoerus africanus (facoc\u00e8ro).\nPu\u00f2 anche riferirsi a:"}
{"id": "3991042", "revid": "262698", "url": "https://it.wikipedia.org/wiki?curid=3991042", "title": "Forze armate argentine", "text": ""}
{"id": "3991047", "revid": "262698", "url": "https://it.wikipedia.org/wiki?curid=3991047", "title": "Forze armate della Repubblica argentina", "text": ""}
{"id": "3991059", "revid": "599013", "url": "https://it.wikipedia.org/wiki?curid=3991059", "title": "Mario Andrea Bartolini", "text": "Biografia.\n\u00c8 stato Segretario della Camera del Lavoro di Terni e in Regione, Assessore alla Provincia di Terni e Dirigente politico del PCI, di Rifondazione Comunista e poi del PdCI, di cui \u00e8 stato anche Presidente del comitato politico regionale.\nIl 20 maggio 2016 \u00e8 stato riconfermato come presidente del consiglio direttivo dell\u2019Automobile Club provinciale di Terni, incarico che svolgeva da oltre un ventennio. Nel mese di novembre dello stesso anno era stato eletto presidente dell\u2019Aci regionale dell'Umbria.\nFortemente attivo anche in ambito sociale e sui temi della sanit\u00e0 e del sostegno agli anziani, \u00e8 deceduto a Terni il 25 gennaio 2019."}
{"id": "3991080", "revid": "110157", "url": "https://it.wikipedia.org/wiki?curid=3991080", "title": "Hlince", "text": "Hlince \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3991082", "revid": "1305772", "url": "https://it.wikipedia.org/wiki?curid=3991082", "title": "Il sogno dei Novak", "text": "Il sogno dei Novak (\"American Dream\") \u00e8 una serie televisiva statunitense in 8 episodi di cui 5 trasmessi per la prima volta nel corso di una sola stagione nel 1981.\n\u00c8 una serie drammatica incentrata sulle vicende della famiglia Novak da poco trasferitasi da una cittadina di provincia a Chicago in cerca di fortuna.\nProduzione.\nLa serie fu girata a Chicago e a Park Ridge in California. Le musiche furono composte da Artie Butler e J.A.C. Redford.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 26 aprile 1981 al 10 giugno 1981 sulla rete televisiva ABC. In Italia \u00e8 stata trasmessa con il titolo \"Il sogno dei Novak\"."}
{"id": "3991085", "revid": "834", "url": "https://it.wikipedia.org/wiki?curid=3991085", "title": "Ma\u00eetre Zacharius ou l'horloger qui avait perdu son \u00e2me", "text": ""}
{"id": "3991089", "revid": "287204", "url": "https://it.wikipedia.org/wiki?curid=3991089", "title": "Hn\u011bvnice", "text": "Hn\u011bvnice \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3991090", "revid": "287204", "url": "https://it.wikipedia.org/wiki?curid=3991090", "title": "Hnevnice", "text": ""}
{"id": "3991092", "revid": "834", "url": "https://it.wikipedia.org/wiki?curid=3991092", "title": "Mastro Zaccaria", "text": ""}
{"id": "3991093", "revid": "834", "url": "https://it.wikipedia.org/wiki?curid=3991093", "title": "Mastro Zaccaria - Leggenda ginevrina", "text": ""}
{"id": "3991094", "revid": "834", "url": "https://it.wikipedia.org/wiki?curid=3991094", "title": "Mastro Zaccaria ovvero l'anima dell'orologiaio", "text": ""}
{"id": "3991095", "revid": "834", "url": "https://it.wikipedia.org/wiki?curid=3991095", "title": "Mastro Zaccaria ovvero l'orologiaio che aveva perduto l'anima", "text": ""}
{"id": "3991097", "revid": "834", "url": "https://it.wikipedia.org/wiki?curid=3991097", "title": "Mastro Zacharius", "text": ""}
{"id": "3991100", "revid": "834", "url": "https://it.wikipedia.org/wiki?curid=3991100", "title": "Messenger (romanzo)", "text": ""}
{"id": "3991101", "revid": "686936", "url": "https://it.wikipedia.org/wiki?curid=3991101", "title": "Patrick Willis", "text": " Fu scelto dai 49ers come 11\u00ba assoluto del Draft NFL 2007. Al college gioc\u00f2 a football a Mississippi.\nDurante la sua ultima stagione a Ole Miss, Willis fu premiato con il Butkus Award e il Jack Lambert Award come miglior linebacker della nazione. Un anno dopo come membro dei 49ers, Willis guid\u00f2 la NFL in placcaggi, venendo inserito nel First-team All-Pro, convocato per il Pro Bowl e premiato come rookie difensivo dell'anno. Fu convocato per il Pro Bowl in ognuna delle sue prime sette stagioni nella NFL e inserito nella formazione ideale della stagione All-Pro in tutti i primi sei anni. Unico giocatore ad avere ricevuto il Butkus Award in pi\u00f9 di una categoria (al college e come professionista), fu parte di un reparto di linebacker d'\u00e9lite assieme ad Aldon Smith e NaVorro Bowman.\nCarriera professionistica.\nSan Francisco 49ers.\nStagione 2007.\nWillis fu selezionato come 11\u00ba assoluto nel Draft 2007 dai 49ers, firmando un contratto quadriennale da 16,7 milioni di dollari. Nella sua prima gara nella NFL, Willis mise a segno 11 tackle, 9 dei quali solitari, nella vittoria sugli Arizona Cardinals 20-17. Per questa sua prestazione vinse il premio di rookie della settimana. Una delle migliori prestazioni di Willis venne contro i Minnesota Vikings in cui limit\u00f2 il rookie offensivo della stagione Adrian Peterson, fermato a 3 yard su 14 portate. La partita pi\u00f9 impressionante a livello statistico di Willis giunse nella sedicesima settimana in cui mise a segno 20 tackle, 2 sack, 1 fumble forzato ed un passaggio deviato contro i Tampa Bay Buccaneers, prestazione che gli valse il secondo titolo di miglior rookie della settimana. Willis termin\u00f2 con 174 tackle totali la sua stagione da rookie, venendo convocato per il Pro Bowl, inserito nella prima formazione ideale della NFL e vinse il premio di miglior rookie difensivo dell'anno.\nStagione 2008.\nNella sua seconda stagione nella NFL, Willis segn\u00f2 il suo primo touchdown contro i Seattle Seahawks, ritornato un intercetto per 86 yard. Il 16 dicembre, durante un'altra stagione in cui domin\u00f2 nei 49ers, Willis fu nominato inside linebacker titolare nel roster della NFC al Pro Bowl team. In sole due stagioni, Patrick si impose come uno dei migliori linebacker della NFL. Willis fu anche inserito nel second-team All-Pro, mancando il first team per un solo voto in favore di Jon Beason dei Carolina Panthers.\nStagione 2009.\nPatrick Willis inizi\u00f2 bene la stagione contro gli Arizona Cardinals, contro cui mise a segno 14 tackle ed un intercetto. Anche nella settimana 4 contro St. Louis gioc\u00f2 una grande partita terminando con 8 tackle, 2,5 sack ed un intercetto ritornato per 23 yard in un touchdown.\nIl suo pi\u00f9 grande miglioramento rispetto alla stagione precedente fu nelle giocate ai lati del campo, aumentando il suo raggio di azione. Willis mise a segno 54 tackle su giocate classificate come \"completatamente a sinistra\" o \"completamente a destra\", che contarono per il 35,5% dei suoi tackle totali. In quell'area di campo, egli guid\u00f2 tutti gli inside linebacker con largo margine.\nAlla fine della stagione, Willis guid\u00f2 la NFL 152 tackle (per la seconda volta in tre stagioni da professionistia) oltre a 4 sack, 3 fumble forzati, 8 passaggi deviati e 3 intercetti. Willis entr\u00f2 nel First-team All-Pro ricevendo 49 voti su 50 disponibili dall'Associated Press e fu convocato per il terzo Pro Bowl consecutivo. Poco dopo la selezione per il Pro Bowl per\u00f2, Willis decise di non giocare a causa di un infortunio patito alla gamba. Egli rimase in South Florida, dove si disputava la gara, per sostenere la squadra della NFC e i compagni di squadra Frank Gore, Vernon Davis, Justin Smith e Andy Lee.\nWillis vinse anche il premio NFL di miglior linebacker della stagione, un premio per cui votano linebacker del passato della lega.\nStagione 2010.\nIl 4 maggio 2010, Willis firm\u00f2 un'estensione contrattuale quinquennale del valore di 50 milioni di dollari, 29 milioni dei quali garantiti, divenendo il pi\u00f9 pagato inside linebacker della NFL.\nNel 2010, Willis rinforz\u00f2 una nuova dimensione del suo gioco, totalizzando un record in carriera di 6,0 sacks. Nel corso della stagione gioc\u00f2 con diversi infortuni, a partire da una gara contro i San Diego Chargers con una mano rotta. Willis fu tenuto fuori dal campo nella settimana 17 dopo un secondo intervento chirurgico alla mano destra fratturata. Fu la prima volta che Willis salt\u00f2 una gara in carriera. Willis per la quarta volta in altrettanti anni di carriera fu convocato per il Pro Bowl, malgrado delle statistiche leggermente inferiori agli anni precedenti, in gran parte per il fatto che gli schemi offensivi delle squadre avversarie si concentravano su di lui. Raggiunse in tale modo il membro della Pro Football Hall of Fame Ronnie Lott come unici giocatori dei 49ers ad essere convocati per il Pro Bowl in ognuna delle loro prime quattro stagioni.\nStagione 2011.\nPrima dell'inizio della stagione 2011, Patrick Willis domin\u00f2 il concorso di ESPN.com su chi fosse il miglior linebacker della lega. \"Nessuno nella NFL gioca meglio nella sua posizione di quanto faccia Patrick Willis e questo vuol dire molto\" disse Matt Williamson d Scouts Inc. \"\u00c8 bravo nella posizione di linebacker come Peyton Manning lo \u00e8 in quella di quarterback, come Andre Johnson lo \u00e8 come ricevitore, come Adrian Peterson lo \u00e8 come running back. Non ha debolezze\". Perfino un 13 volte Pro Bowler come Ray Lewis, il linebacker pi\u00f9 dominante della sua era, indic\u00f2 Willis come un successore meritevole del suo regno indiscusso. Dana Jacobson ESPN di chiese a Lewis quale giovane linebacker gli ricordasse s\u00e9 stesso: \"Adoro il modo in cui gioca\" disse Lewis \"Gioca con il fuoco dentro. Mi ricorda m\u00e0 stesso tanto, tanto, tanto\". Willis si classific\u00f2 inoltre quarto nelle votazioni degli esperti di ESPN tra i migliori 10 difensori della ESPN, classificandosi dietro Troy Polamalu, DeMarcus Ware e Darrelle Revis.\nNel 2011, Willis guid\u00f2 la difesa dei 49ers a stabilire il record NFL non concedendo alcun touchdown su corsa fino alla settimana 16. Il precedente record era detenuto dai Decatur Staleys del 1920, i quali non concessero touchdown su corsa in una stagione da 13 gare. La difesa dei 49ers si classific\u00f2 al quarto posto nella lega e gioc\u00f2 un profondo ruolo nel permettere alla squadra di finire con un record di 13-3. Quella fu la prima vittoria della division e la prima partecipazione ai playoff dei 49ers dal 2002.\nDurante la gara della settimana 13 contro i St. Louis Rams, Willis cadde male dopo un tackle sbagliato e si infortun\u00f2 al tendine del ginocchio destro. Malgrado abbia saltato quasi 4 partite per tale infortunio, Willis termin\u00f2 la stagione con 97 tackle, 2 sack, 4 fumble forzati, 12 passaggi deviati ed un intercetto. Willis fu convocato per il quinto Pro Bowl in carriera, primo giocatore dei 49ers a raggiungere tale traguardo in tutte le prime 5 stagioni della carriera. Inoltre fu inserito nel first-team All-Pro dell'Associated Press per il terzo anno consecutivo e votato al 10\u00ba posto nella NFL Top 100, l'annuale classifica dei migliori cento giocatori della stagione.\nNei primi playoff della carriera di Willis, nel Divisional round i 49ers vinsero sui New Orleans Saints, con un punteggio finale di 36-32. La corsa di San Francisco verso il Super Bowl si interruppe nella finale della NFC, persa ai supplementari contro i New York Giants.\nStagione 2012.\nNella settimana 4 i 49ers schiantarono per 34-0 in trasferta i New York Jets con Patrick che guid\u00f2 la squadra con 10 tackle e il primo intercetto stagionale su Mark Sanchez. Il secondo intercetto lo mise a segno su Russell Wilson dei Seattle Seahawks nella settimana 16, quando per\u00f2 i Niners subirono una netta sconfitta. Tre giorni dopo fu convocato per il sesto Pro Bowl consecutivo e il 12 gennaio 2013 fu inserito ancora una volta nel First-team All-Pro.\nNel divisional round dei playoff contro i Green Bay Packers, Willis mise a segno 7 tackle e un sack su Aaron Rodgers nella vittoria dei Niners che avanzarono fino alla finale della NFC per il secondo anno consecutivo. La settimana seguente, nella finale della NFC in trasferta contro i numero 1 del tabellone, gli Atlanta Falcons, Patrick guid\u00f2 i Niners con 12 tackle alla qualificazione al loro primo Super Bowl dal 1994. Nel Super Bowl XLVII Patrick mise a segno 10 tackle ma i 49ers furono sconfitti 34-31 dai Baltimore Ravens. Come l'anno precedente, fu posizionato al numero 10 nella classifica dei migliori cento giocatori della stagione.\nStagione 2013.\nWillis mise a segno il primo sack stagionale nella settimana 10 contro i Carolina Panthers. Il terzo fu contro i Rams nella settimana 13 e il quarto due settimane dopo nella vittoria esterna sui Buccaneers. Il 23 dicembre contro i Falcons, nell'ultima gara della storia della stagione regolare disputata a Candlestick Park, Willis mise a segno ben 18 tackle, sigillando la vittoria dei Niners e la loro qualificazione ai playoff. Il 27 dicembre fu premiato con la settima convocazione al Pro Bowl in carriera.\nDopo aver eliminato i Packers nel primo turno di playoff, i Niners batterono anche i Panthers la domenica successiva con Patrick che guid\u00f2 i suoi con 11 tackle e mise a segno un intercetto su Cam Newton, qualificandosi per la terza finale di conference consecutiva, in cui furono eliminati dai Seahawks. A fine anno fu votato al 27\u00ba posto nella NFL Top 100 dai suoi colleghi.\nStagione 2014.\nWillis apr\u00ec la stagione 2014 con un intercetto su Tony Romo nella vittoria in trasferta sui Cowboys della settimana 1. Nella settimana 6 contro i Rams sub\u00ec un infortunio al piede che gli fece perdere tutto il successivo mese di gioco, finch\u00e9 l'11 novembre i 49ers lo inserirono in lista infortunati per tutto il resto della stagione. Il 10 marzo 2015, a sorpresa Willis annunci\u00f2 il proprio ritiro all'et\u00e0 di trent'anni."}
{"id": "3991102", "revid": "287204", "url": "https://it.wikipedia.org/wiki?curid=3991102", "title": "Holovousy (Plze\u0148)", "text": "Holovousy \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3991104", "revid": "1305772", "url": "https://it.wikipedia.org/wiki?curid=3991104", "title": "Il messaggero (disambigua)", "text": ""}
{"id": "3991105", "revid": "767487", "url": "https://it.wikipedia.org/wiki?curid=3991105", "title": "Horn\u00ed B\u011bl\u00e1", "text": "Horn\u00ed B\u011bl\u00e1 \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3991107", "revid": "287204", "url": "https://it.wikipedia.org/wiki?curid=3991107", "title": "Horni Bela", "text": ""}
{"id": "3991109", "revid": "834", "url": "https://it.wikipedia.org/wiki?curid=3991109", "title": "Guy Mannering", "text": ""}
{"id": "3991114", "revid": "110157", "url": "https://it.wikipedia.org/wiki?curid=3991114", "title": "Ykk\u00f6nen 2008", "text": "La Ykk\u00f6nen 2008 fu la quattordicesima edizione della seconda serie del campionato finlandese di calcio come Ykk\u00f6nen. Il campionato, con il formato a girone unico e composto da quattordici squadre, venne vinto dal JJK, che venne promosso in Veikkausliiga.\nStagione.\nNovit\u00e0.\nDalla Ykk\u00f6nen 2007 vennero promossi in Veikkausliiga il KuPS e il RoPS, mentre vennero retrocessi in Kakkonen il GBK, il PP-70 e il Klubi-04. Dalla Veikkausliiga 2007 vennero retrocessi il Viikingit e l'Oulu, mentre dal Kakkonen vennero promossi il GrIFK, il K\u00e4Pa e il PS Kemi Kings.\nFormula.\nLe quattordici squadre si affrontavano due volte nel corso del campionato, per un totale di 26 giornate. La prima classificata veniva promossa direttamente in Veikkausliiga, mentre la seconda classificata affrontava la tredicesima classificata in Veikkausliiga in uno spareggio promozione/retrocessione. Le ultime tre classificate venivano retrocesse direttamente in Kakkonen.\nClassifica finale.\nLegenda:\nNote:"}
{"id": "3991119", "revid": "1305772", "url": "https://it.wikipedia.org/wiki?curid=3991119", "title": "The Most Dangerous Game", "text": ""}
{"id": "3991122", "revid": "287204", "url": "https://it.wikipedia.org/wiki?curid=3991122", "title": "Hromnice", "text": "Hromnice \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3991123", "revid": "300067", "url": "https://it.wikipedia.org/wiki?curid=3991123", "title": "Anna Spyridopoulou", "text": "Carriera.\nCon la ha disputato i Campionati mondiali del 2018 e due edizioni dei Campionati europei (2011, 2017)."}
{"id": "3991125", "revid": "486946", "url": "https://it.wikipedia.org/wiki?curid=3991125", "title": "COOU", "text": ""}
{"id": "3991127", "revid": "298229", "url": "https://it.wikipedia.org/wiki?curid=3991127", "title": "Over the Limit 2012", "text": "Over the Limit 2012 \u00e8 stata la terza ed ultima edizione dell'omonimo evento in pay-per-view prodotto annualmente dalla WWE. L'evento si \u00e8 svolto il 20 maggio 2012 alla PNC Arena di Raleigh (North Carolina).\nStoryline.\nNella puntata di Raw del 30 aprile, la sera dopo Extreme Rules, Daniel Bryan diventa il #1 Contender al WWE Championship detenuto da CM Punk, sconfiggendo Jerry \"The King\" Lawler in 2:05 minuti, vincendo la Beat The Clock Challenge e annientando i precedenti record di The Miz (4:18) e Randy Orton (4:16). Dunque Punk e Bryan si affronteranno ad Over The Limit in un match titolato.\nNella stessa serata, John Cena sale sul ring per smentire l'infortunio al braccio sinistro che molti temevano, danno ricevuto la sera prima a Extreme Rules dalla \"Kimura Lock\" di Brock Lesnar. Poco dopo, il General Manager John Laurinaitis sale sul ring con il bostoniano, annunciandogli il suo avversario ad Over the Limit: non altri, se non Lord Tensai, che entra in scena accompagnato come sempre da Sakamoto. I tre attaccano il leader della Cenation, infierendo sul braccio gravemente leso, e dopo tale attacco Laurinaitis dice a Cena che il suo avversario all'evento non sar\u00e0 Tensai, ma il lui stesso. Nella puntata di Raw del 14 maggio, una lettera proveniente dal Consiglio di Amministrazione prevede che il match tra Cena e Laurinaitis sar\u00e0 un match uno contro uno, senza squalifiche, senza arbitri speciali e non sono ammessi wrestler a bordo ring. Chiunque dovesse interferire durante l'incontro sar\u00e0 licenziato. Nel caso Laurinaitis dovesse perdere, sar\u00e0 sollevato dall'incarico di General Manager della WWE.\nEssendo Daniel Bryan il #1 Contender al WWE Championship detenuto da CM Punk, sar\u00e0 Alberto Del Rio lo sfidante al World Heavyweight Championship di Sheamus, che nelle settimane precedenti, aveva perso un match valido per una title shot a Smackdown, offrendo al messicano un'opportunit\u00e0 di sfidarlo per il titolo. Tuttavia, nella serata del 7 maggio a Raw, il match viene trasformato in un Fatal Four Way Match, aggiungendo Chris Jericho e Randy Orton alla contesa, entrambi desiderosi di vincere l'alloro. Nella stessa serata, viene annunciato il match valido per il Divas Championship nel quale Layla difender\u00e0 la corona dall'assalto dell'ex campionessa Beth Phoenix.\nIl 10 maggio viene annunciato su WWE.com un match che vedr\u00e0 Kofi Kingston e R-Truth difendere i titoli di coppia contro Dolph Ziggler e Jack Swagger, noti anche come \"American Perfection\".\nIl 14 maggio a Raw viene annunciato il match che si terr\u00e0 nel pre-show, dove si affronteranno Kane e Zack Ryder."}
{"id": "3991131", "revid": "110157", "url": "https://it.wikipedia.org/wiki?curid=3991131", "title": "Ykk\u00f6nen 2009", "text": "La Ykk\u00f6nen 2009 fu la quindicesima edizione della seconda serie del campionato finlandese di calcio come Ykk\u00f6nen. Il campionato, con il formato a girone unico e composto da quattordici squadre, venne vinto dall'Oulu, che venne promosso in Veikkausliiga.\nStagione.\nNovit\u00e0.\nDalla Ykk\u00f6nen 2008 venne promosso in Veikkausliiga il JJK, mentre vennero retrocessi in Kakkonen il VIFK, il GrIFK e il K\u00e4Pa. Dalla Veikkausliiga 2008 venne retrocesso il KooTeePee, mentre dal Kakkonen vennero promossi il Klubi-04, il PoPa e il Kiisto. Il Pallokerho-35 si trasfer\u00ec da Helsinki a Vantaa, cambiando denominazione in PK-35 Vantaa.\nFormula.\nLe quattordici squadre si affrontavano due volte nel corso del campionato, per un totale di 26 giornate. La prima classificata veniva promossa direttamente in Veikkausliiga, mentre la seconda classificata affrontava la tredicesima classificata in Veikkausliiga in uno spareggio promozione/retrocessione. Le ultime tre classificate venivano retrocesse direttamente in Kakkonen.\nClassifica finale.\nLegenda:\nNote:"}
{"id": "3991133", "revid": "767487", "url": "https://it.wikipedia.org/wiki?curid=3991133", "title": "Emmanouela Androulak\u012b", "text": "Carriera.\nCon la ha disputato i Campionati europei del 2011."}
{"id": "3991135", "revid": "110157", "url": "https://it.wikipedia.org/wiki?curid=3991135", "title": "Hvozd (Plze\u0148)", "text": "Hvozd \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3991140", "revid": "834", "url": "https://it.wikipedia.org/wiki?curid=3991140", "title": "Run for the Sun", "text": ""}
{"id": "3991141", "revid": "1305772", "url": "https://it.wikipedia.org/wiki?curid=3991141", "title": "Gli uccelli (disambigua)", "text": ""}
{"id": "3991142", "revid": "729019", "url": "https://it.wikipedia.org/wiki?curid=3991142", "title": "WCW World Six-Man Tag Team Championship", "text": "Il WCW Six-Man Tag Team Championship \u00e8 stato un breve titolo conteso nel corso del 1991 dalla divisione maschile della World Championship Wrestling (WCW), una federazione di wrestling statunitense.\nStoria.\nFu una versione ripresa del NWA World Six-Man Tag Team Championship che fu utilizzato nella Jim Crockett Promotions; tuttavia questo titolo, a differenza del precedente, che era stato spesso conteso dai wrestler principali, \u00e8 stato usato soprattutto per dare risalto ai lottatori minori.\nFu abbandonato nel novembre 1991."}
{"id": "3991143", "revid": "287204", "url": "https://it.wikipedia.org/wiki?curid=3991143", "title": "Gli uccelli (romanzo)", "text": ""}
{"id": "3991144", "revid": "287204", "url": "https://it.wikipedia.org/wiki?curid=3991144", "title": "Gli uccelli (racconto)", "text": ""}
{"id": "3991147", "revid": "812894", "url": "https://it.wikipedia.org/wiki?curid=3991147", "title": "Otto Rippert", "text": "Biografia.\nAttore teatrale e regista cinematografico, Otto Rippert lavor\u00f2 in teatro a Baden-Baden, a Forst (Lausitz), a Bamberga e a Berlino. \u00c8 considerato uno dei pionieri del cinema muto tedesco.\nNel 1906, gir\u00f2 a Baden-Baden il suo primo film per la francese Gaumont. Nel 1912, ricopr\u00ec il ruolo del capitano del Titanic in \"In Nacht und Eis\", una delle primissime pellicole che raccontano la storia del pi\u00f9 famoso naufragio del Novecento."}
{"id": "3991149", "revid": "300067", "url": "https://it.wikipedia.org/wiki?curid=3991149", "title": "Thaleia Kasapoglou", "text": ""}
{"id": "3991150", "revid": "300067", "url": "https://it.wikipedia.org/wiki?curid=3991150", "title": "Thalia Kasapoglou", "text": ""}
{"id": "3991155", "revid": "325224", "url": "https://it.wikipedia.org/wiki?curid=3991155", "title": "Traducibilit\u00e0", "text": ""}
{"id": "3991159", "revid": "1149807", "url": "https://it.wikipedia.org/wiki?curid=3991159", "title": "Dwarfs!?", "text": "Dwarfs!? \u00e8 un videogioco di strategia incentrato sull'esplorazione di una miniera abitata da nani. Scavando nella terra i nani estraggono oro, formano guerrieri e avamposti, scoprono filoni e nuove cave piene di tesori o pericoli come goblin, acqua o lava."}
{"id": "3991162", "revid": "767487", "url": "https://it.wikipedia.org/wiki?curid=3991162", "title": "Maria Zikyridou", "text": "Carriera.\nCon la ha disputato i Campionati europei del 2009."}
{"id": "3991176", "revid": "1605525", "url": "https://it.wikipedia.org/wiki?curid=3991176", "title": "Delitti celebri", "text": "Delitti celebri (in edizione originale francese \"Crimes c\u00e9l\u00e8bres\") \u00e8 un'opera scritta da Alexandre Dumas (padre). Si tratta di una raccolta di diciotto racconti pubblicati in quattro volumi tra il 1839 e il 1840. Ogni racconto prende origine in un contesto storico diverso, coprendo un periodo che va dal Rinascimento all'epoca contemporanea di Dumas.\nL'autore, ispirandosi ai principi del naturalismo letterario, intraprende scrupolosamente numerose ricerche documentali in modo da fornire ad ogni racconto un contesto il pi\u00f9 possibile fedele alla realt\u00e0 storica. Per una maggiore oggettivit\u00e0 della narrazione, l'azione \u00e8 sempre descritta e narrata in terza persona e i dialoghi sono abbastanza rari.\nLa tesi sostenuta da Dumas in questi racconti \u00e8 che le colpe dei grandi crimini sono raramente rintracciabili semplicemente nelle azioni dei singoli individui, bens\u00ec sono il risultato di ingiustizie antecedenti ai fatti, di oppressioni e disuguaglianze sociali.\nAlcuni dei personaggi dei \"Delitti celebri\" riappariranno in altri romanzi dell'autore, tra questi \"l'uomo dalla maschera di ferro\" presente nel romanzo \"Il visconte di Bragelonne\", \"Urbain Grandier\" e \"Martin Guerre\".\nL'opera comprende i seguenti racconti (sono riportati i titoli in lingua originale francese e in parentesi di alcune traduzioni):"}
{"id": "3991177", "revid": "767487", "url": "https://it.wikipedia.org/wiki?curid=3991177", "title": "Fros\u014d Vlachou", "text": "Carriera.\nCon la ha disputato i Campionati europei del 2009."}
{"id": "3991178", "revid": "300067", "url": "https://it.wikipedia.org/wiki?curid=3991178", "title": "Eufrosyni Vlachou", "text": ""}
{"id": "3991179", "revid": "300067", "url": "https://it.wikipedia.org/wiki?curid=3991179", "title": "Effrosyni Vlachou", "text": ""}
{"id": "3991182", "revid": "57872", "url": "https://it.wikipedia.org/wiki?curid=3991182", "title": "Oratorio della Santissima Concezione e Santi Filippo e Giacomo", "text": ""}
{"id": "3991189", "revid": "125801832", "url": "https://it.wikipedia.org/wiki?curid=3991189", "title": "Paulo Bonamigo", "text": "Carriera.\nGiocatore.\nCentrocampista, gioca negli anni ottanta nel Gr\u00eamio, con cui vince il campionato nazionale del 1981 e nel 1983 prima la Coppa Libertadores e poi la Coppa Intercontinentale.\nDal 1989 al 1991 gioca per l'Internacional e successivamente nel Botafogo e nel Bahia.\nAllenatore.\nInizia ad allenare nel 1998 nella squadra del Madureira e poi il Joinville, dove rimane per tre anni. Nel 2000 allena Sampaio Corr\u00eaa, Remo e Mogi Mirim mentre nei due anni seguenti \u00e8 al Paran\u00e1. Nel 2002 e nel 2003 allena il Coritiba mente nel 2004, dopo essere stato allenatore dell'Atl\u00e9tico Mineiro, passa al Botafogo dove viene esonerato a met\u00e0 stagione per essere poi ingaggiato dal Palmeiras, dove rimane fino per il resto del campionato 2005. Nell'estate del 2005 si trasferisce in Portogallo al Mar\u00edtimo dove non riesce ad ottenere successi e quindi decide di tornare ad allenare in Brasile, prima nuovamente al Coritiba, poi al Fortaleza, al Goi\u00e1s, nuovamente al Paran\u00e1, al Ponte Preta, alla Portuguesa e successivamente al Bahia.\nNel 2009 Bonamigo si trasferisce negli Emirati Arabi Uniti al'Al Shabab dove rimane fino alla fine della stagione 2011-2012 vincendo una Coppa dei Campioni del Golfo, una Etisalat Emirates Cup e qualificando la squadra per due stagioni di seguito alla AFC Champions League per poi trasferirsi da Dubai ad Abu Dhabi nel Al-Jazira Club dove rimane per met\u00e0 stagione prima di essere esonerato per mancanza di risultati.\nPer la stagione successiva Paulo rimane negli Emirati Arabi Uniti venendo ingaggiato dalla neo-promossa dello Sharjah.\nA novembre 2015 viene sollevato dall'incarico."}
{"id": "3991193", "revid": "124808", "url": "https://it.wikipedia.org/wiki?curid=3991193", "title": "Koizora - Sky of Love", "text": ""}
{"id": "3991195", "revid": "1305772", "url": "https://it.wikipedia.org/wiki?curid=3991195", "title": "Koizora", "text": ""}
{"id": "3991199", "revid": "1345932", "url": "https://it.wikipedia.org/wiki?curid=3991199", "title": "Stretto di Bismarck", "text": "Lo stretto di Bismarck (in tedesco Bismarck-Stra\u00dfe) \u00e8 un passaggio marino dell'Antartico a nord delle Terra Graham tra le isole Biscoe e isola di Anvers \u00e8 l'isola pi\u00f9 grande dell'arcipelago di Palmer. Lo stretto di Bismarck fu scoperto durante le esplorazioni tra il 1873-1874 del capitano Eduard Dallmann con la nave a vapore \"Groenlandia\". Lo stretto venne dedicato al cancelliere e fondatore dell'Impero tedesco, Otto von Bismarck."}
{"id": "3991204", "revid": "124808", "url": "https://it.wikipedia.org/wiki?curid=3991204", "title": "Sky of Love", "text": ""}
{"id": "3991205", "revid": "1106441", "url": "https://it.wikipedia.org/wiki?curid=3991205", "title": "Giovanni Di Giorgi", "text": "Biografia.\nNato a Latina, si laurea in Giurisprudenza all'Universit\u00e0 di Roma La Sapienza nel 1992, dal 1996 \u00e8 iscritto all'Ordine degli Avvocati di Latina e dal 2009 all'Albo Cassazionisti.\nEditore labDFG \nIdeatore e Project Manager del Premio di Letteratura sportiva INVICTUS \nStella d'argento del C.O.N.I. al merito sportivo \nHa ricoperto numerosi incarichi in ambito pubblico tra cui:"}
{"id": "3991210", "revid": "767487", "url": "https://it.wikipedia.org/wiki?curid=3991210", "title": "Vasileia Gkouzin\u012b", "text": "Carriera.\nCon la ha disputato due edizioni dei Campionati europei (2003, 2005)."}
{"id": "3991211", "revid": "599013", "url": "https://it.wikipedia.org/wiki?curid=3991211", "title": "Fred Sauer", "text": "Attore teatrale, si avvicin\u00f2 al cinema nei primi anni dieci dove lavor\u00f2 anche come sceneggiatore. Passato alla regia, in Germania e nei paesi di area tedesca divent\u00f2 popolare per le sue commedie nelle quali si trov\u00f2 a dirigere alcuni dei nomi pi\u00f9 noti del teatro e del cinema comico di quel periodo.\nBiografia.\nFred Sauer inizi\u00f2 la sua carriera in Austria come attore teatrale. In Germania, nel 1909, debutt\u00f2 - sempre a teatro - come regista, dirigendo il dramma \"Jugend\" di Max Halbe, un lavoro che avrebbe portato poi anche sullo schermo nel 1922 in versione cinematografica. Nel cinema, esord\u00ec nel 1913 come attore e sceneggiatore in alcuni film diretti da Joseph Delmont, apparendo in \"Dichterlos\", \"Auf einsamer Insel\", \"Das Tagebuch eines Toten\" e \"Das Recht aufs Dasein\". Fino al 1920, lavor\u00f2 ancora spesso come attore anche se, dal 1915, fin\u00ec per dedicarsi prevalentemente alla regia, diventando uno dei pi\u00f9 conosciuti registi del cinema muto tedesco. Specializzato in commedie, diresse sia il famoso comico bavarese Wei\u00df-Ferdl che i danesi Pat e Patachon, duo di culto all'epoca, in alcuni film che gli diedero molta popolarit\u00e0.\nNella sua carriera, diresse quasi settanta pellicole, ne sceneggi\u00f2 una trentina e ne interpret\u00f2 poco pi\u00f9 di una decina.\nMor\u00ec a Berlino il 17 settembre 1952 a sessantasei anni."}
{"id": "3991213", "revid": "105217544", "url": "https://it.wikipedia.org/wiki?curid=3991213", "title": "Maest\u00e0 di Assisi", "text": "La Maest\u00e0 di Assisi \u00e8 un affresco (320x340\u00a0cm) di Cimabue, databile attorno al 1285-1288 circa. Si trova nella basilica inferiore di San Francesco di Assisi.\nStoria.\nCome tipico dell'epoca l'affresco venne eseguito in una sola giornata stendendo un arriccio grande quanto il ponteggio e procedendo poi con ampie finiture a secco (la stessa tecnica \u00e8 alla base del pessimo stato di conservazione degli affreschi di Cimabue nella basilica superiore).\nL'affresco fu forse ritoccato dalla bottega di Giotto nel XIV secolo, ridipinto nel 1587 da un pittore tardocinquecentesco, forse Guido da Gubbio. Nel 1872-1874 fu restaurato da Guglielmo Botti, con un intervento che venne lodato da Cavalcaselle ma praticando uno di quegli \u201cabbellimenti\u201d neogotici in voga all'epoca. Nel 1973 fu ancora restaurato dall'Istituto Centrale del Restauro di Roma. Le ridipinture non sono state del tutto eliminate per cui l'affresco originale Cimabuesco appare lacunoso e in pessimo stato di conservazione. Molti critici ne valutano solo l'impostazione generale, non i dettagli.\nL'opera fu riconosciuta come appartenente a Cimabue da Fra' Lodovico da Pietralunga nel XVI secolo, ipotesi confermata nel XIX secolo da Sebastiano Ranghiasci. Da allora nessun critico ne ha messo in dubbio l'attribuzione. Pi\u00f9 discussa \u00e8 la datazione che oscilla tra il 1280 e il 1300 circa a seconda degli studiosi. Si \u00e8 affermata la tesi (da Brandi, 1951, in poi), che la Maest\u00e0 sia anteriore agli affreschi dello stesso Cimabue nella Basilica superiore (1288-1292); anzi si suppone che proprio la sua felice riuscita sia stata alla base dell'assegnazione a Cimabue degli affreschi della basilica superiore. Ci\u00f2 \u00e8 plausibile anche confrontando gli affreschi da un punto di vista stilistico. La recente analisi stilistica dettagliata e rigorosa di Luciano Bellosi (2004) data l'opera al 1285-1288 circa, all'inizio dell'attivit\u00e0 assisiate dell'artista.\nAdolfo Venturi, notando l'inconsueta asimmetria, ipotizz\u00f2 che gli adiacenti affreschi di Giotto e bottega avessero coperto una figura alla sinistra del trono della Vergine, simmetrica a \"San Francesco\" sulla destra, che avrebbe potuto essere Sant\u2019Antonio da Padova oppure san Domenico (Nylom, 1969). Forse il \"san Francesco\" fu aggiunto in seguito su richiesta della comunit\u00e0 francescana (ancora Nylom, 1969), ma questa ipotesi \u00e8 oggi in genere scartata per l'equilibrata organicit\u00e0 della composizione, sia che sia presente un secondo santo, sia senza.\nDescrizione.\nSituata nel transetto destro della basilica inferiore, mostra la Madonna col Bambino in Maest\u00e0, cio\u00e8 su un trono, tra quattro angeli e con una rappresentazione di san Francesco in piedi a destra. \nIl trono ligneo di Maria, elegantemente intagliato e un tempo abbellito da dorature, \u00e8 disposto in tralice come nella \"Maest\u00e0 del Louvre\", non ancora in scorcio centrale come nella \"Maest\u00e0 di Santa Trinita\". Sulla spalliera si trova una cortina ricamata. Maria tiene il Bambino sulle ginocchia con una sciolta posizione asimmetrica, poggiando il piede destro su un gradino basso e quello sinistro pi\u00f9 in alto, anche per facilitare la tenuta del figlio che siede su quel lato. Ges\u00f9, dal volto evidentemente ridipinto (come quello di Maria), tende una mano a afferra con naturalezza un lembo della veste della madre, mentre Maria, dalle dita lunghe e affusolate, gli accarezza un piedino. La forma delle mani \u00e8 in special modo tipica dell'artista e della sua cerchia, come si vede in opere come la \"Madonna di Castelfiorentino\". Alle ridipinture vanno ascritti anche i panneggi.\nGli angeli, sorridenti e rivolti allo spettatore, si dispongono attorno al trono accarezzandolo con eleganza e inclinando ritmicamente le teste, ora e destra, ora a sinistra, ispirata a opere romane come la \"Maest\u00e0\" di Santa Maria Antiqua (V secolo) o quella \"Theotok\u00f2s\" di Santa Maria in Trastevere (fine del VII secolo). Essi sono scalati su due file: se la diversa profondit\u00e0 \u00e8 ben suggerita dalla loro fisica presenza esaltata dalla platicit\u00e0 dei loro volumi, non chiarito \u00e8 invece il punto di appoggio su cui stanno, facendo ipotizzare per gli ultimi due un gradino invisibile o una soprannaturale levitazione. Tra gli angeli spicca soprattutto il volto di quello in basso a destra, con le ali finemente sfumate come si riscontra anche negli angeli tra le logge della basilica superiore. Ha un volto enigmaticamente atteggiato, quasi accennante un sorriso, percorso da profonde ombre che danno rotondit\u00e0.\nIl \"San Francesco\" \u00e8 simile a quello ritratto in una tavola conservata nel Museo di Santa Maria degli Angeli. Si tratta di una delle pi\u00f9 antiche rappresentazioni del santo, anche se le ridipintura successiva impedisce di trarne conclusioni sulla reale fisionomia. \u00c8 scalzo, indossa il saio, e ha un aspetto giovanile, con una corta barba e con la chierica. Fissando il fedele, mostra con evidenza i segni delle stimmate sulle mani e sui piedi, nonch\u00e9 sul costato grazie a uno squarcio all'altezza del petto. Egli aveva originariamente orecchie molto grandi, attenuate dalle ridipinture successive, a cui si devono anche i numerosi ritocchi scuri. Al petto tiene un libro.\nI due gruppi figurativi si esaltano pacatamente nel contrasto della loro diversit\u00e0: cos\u00ec elegante e fastosa la \"Maest\u00e0\", cos\u00ec sobrio e remissivo il santo. Tutta la composizione poggia su un prato verde, oggi assai annerito per l'ossidazione del colore. \nStile.\nL'analisi recente, accurata e rigorosa di Luciano Bellosi (2004) ha permesso di stabilire che la Maest\u00e0 ha anticipato gli affreschi della Basilica superiore di San Francesco d'Assisi e seguito i mosaici del battistero di Firenze ed opere come il crocifisso di Santa Croce o la Maest\u00e0 del Louvre, databili al 1280 circa. Questi i principali indizi che permettono di pre-datare la Maest\u00e0 rispetto agli altri affreschi di Assisi:\nQuesti i principali indizi che permettono di post-datare la Maest\u00e0 rispetto alle opere del 1280 circa:"}
{"id": "3991214", "revid": "36426", "url": "https://it.wikipedia.org/wiki?curid=3991214", "title": "Maest\u00e0 con san Francesco", "text": ""}
{"id": "3991220", "revid": "36426", "url": "https://it.wikipedia.org/wiki?curid=3991220", "title": "Transetto destro della basilica inferiore", "text": ""}
{"id": "3991221", "revid": "36426", "url": "https://it.wikipedia.org/wiki?curid=3991221", "title": "Maest\u00e0 con angeli e san Francesco", "text": ""}
{"id": "3991222", "revid": "216805", "url": "https://it.wikipedia.org/wiki?curid=3991222", "title": "Santi Eutizio e Fiorenzo", "text": "Eutizio (oppure Eutichio) e Fiorenzo sono stati due eremiti del VI secolo le cui uniche notizie sono riportate da Gregorio Magno. Sono considerati santi dalla Chiesa cattolica che li ricorda il 23 maggio.\nVita e miracoli.\nDi Eutichio e Fiorenzo parla san Gregorio Magno nel XV capitolo del terzo libro dei \"Dialoghi\", opera di carattere agiografico. Gregorio dice di aver ricevute le informazioni dal prete nursino Santulo. \nI due vissero insieme in un romitorio presso Norcia, finch\u00e9 i monaci del vicino monastero in Val Castoriana chiesero ad Eutizio di divenire loro abate. \nQuando Eutizio accett\u00f2 l'incarico chiese a Fiorenzo di non abbandonare il romitorio.\nLa leggenda dell'orso di Fiorenzo.\nFiorenzo chiese a Dio di mandargli un nuovo compagno. Dopo ci\u00f2 usc\u00ec dal romitorio e incontr\u00f2 un orso che mostrava un atteggiamento mansueto. Fiorenzo cap\u00ec che l'orso era il nuovo compagno mandatogli da Dio.\nFiorenzo incaric\u00f2 l'orso di pascere quattro pecore. L'orso svolgeva l'incarico e tornava da Fiorenzo sempre all'ora in cui il santo gli aveva ordinato di tornare.\nUna volta l'orso tard\u00f2 a tornare. Cos\u00ec Fiorenzo usc\u00ec a cercarlo e lo trov\u00f2 morto. Gli fu detto che ad ucciderlo erano stati quattro discepoli di Eutizio. Fiorenzo si rattrist\u00f2 pi\u00f9 per la malvagit\u00e0 dei colpevoli che per la morte dell'orso. \nEutizio, essendo venuto a sapere dell'episodio and\u00f2 da Fiorenzo per consolarlo. Tuttavia Fiorenzo maledisse i colpevoli, i quali morirono di lebbra in breve tempo.\nPer tutta la vita Fiorenzo soffr\u00ec molto per essere stato esaudito. San Gregorio Magno ritiene che Dio permise ci\u00f2 affinch\u00e9 Fiorenzo non maledicesse pi\u00f9 nessuno.\nIl miracolo dei serpenti.\nGregorio narra anche di un altro miracolo ottenuto da Fiorenzo: un diacono, essendosi sparsa la fama di Fiorenzo and\u00f2 a fargli visita.\nTuttavia, dinanzi al romitorio, trov\u00f2 moltissimi serpenti. Il diacono, spaventato, url\u00f2: \"Servo di Dio, prega per me\".\nFiorenzo, uscito dal romitorio, chiese a Dio di togliere i serpenti. Immediatamente un fulmine li uccise tutti.\nDopo ci\u00f2, Fiorenzo si chiese chi avrebbe portato via le carcasse dei serpenti. Subito vennero degli uccelli in numero pari ai serpenti e ognuno di loro port\u00f2 via un serpente.\nMorte di Eutizio e di Fiorenzo.\nSan Gregorio Magno narra che, dopo la morte, Dio glorific\u00f2 Eutizio pi\u00f9 di Fiorenzo, concedendo per sua intercessione molti miracoli, in special modo quello della pioggia.\nInoltre narra che, anche al suo tempo, i cittadini di Norcia, quando vi era tempo secco, si radunavano per chiedere ad Eutizio la sua intercessione affinch\u00e9 piovesse.\nSi ritiene che, dopo la morte di Eutizio, Fiorenzo and\u00f2 a Foligno, ove mor\u00ec nel 548 o nel 551.\nCulto.\nIl Martirologio romano attuale colloca la festa dei due santi al 23 maggio.\nSant'Eutizio fu sepolto nell'Abbazia di Sant'Eutizio in Val Castoriana. Quanto a Fiorenzo, nota Ludovico Jacobilli che i Folignati ritenevano che il suo corpo riposasse nella loro Cattedrale.\nNarra Ansano Fabbi che, secondo una antichissima tradizione, Eutizio sarebbe nato a Norcia.\nQuanto a Fiorenzo, lo Jacobilli narra che sia i Folignati che i Nursini lo ritenevano un proprio concittadino."}
{"id": "3991224", "revid": "599013", "url": "https://it.wikipedia.org/wiki?curid=3991224", "title": "Elettrica", "text": "Elettrica \u00e8 il terzo singolo estratto dall'album \"Grande nazione\" dei Litfiba.\nPubblicato in occasione del Record Store Day 2012 in formato Vinile 10 pollici doppio lato A (insieme al singolo precedente, \"La mia valigia\") il 17 aprile 2012, mentre entra in rotazione radiofonica dal 30 marzo.\nIl 19 aprile 2012 viene pubblicato il videoclip della canzone, diretto da Antonio Meucci, girato interamente a Firenze con protagonisti i membri della band e la giovane attrice Angela Pepi. Al videoclip ha preso parte anche il secondo chitarrista Cosimo Zannelli, turnista del gruppo."}
{"id": "3991227", "revid": "122934252", "url": "https://it.wikipedia.org/wiki?curid=3991227", "title": "Ivica Da\u010di\u0107", "text": "Biografia.\nDa\u010di\u0107 concluse il ginnasio a Ni\u0161 e si laure\u00f2 in scienze politiche a Belgrado.\nNel 1990 divenne primo presidente dei giovani socialisti e tra il 1992 e il 2000 fu portavoce del Partito Socialista di Serbia. Fu deputato all'Assemblea Federale Jugoslava tra il 1992 e il 2004.\nDopo le dimissioni di Slobodan Milo\u0161evi\u0107 nel 2000, Da\u010di\u0107 fu ministro delle telecomunicazioni nel governo transitorio guidato da Milomir Mini\u0107. Tra il 2000 e il 2003 fu inoltre vicepresidente del partito. Nel dicembre 2006, dopo la morte di Slobodan Milo\u0161evi\u0107 Da\u010di\u0107 \u00e8 stato nominato presidente del Partito Socialista di Serbia.\nNel governo Cvetkovi\u0107.\nDopo le elezioni parlamentari del 2008 Da\u010di\u0107 fu nominato vice Primo ministro e ministro dell'interno.\nPrimo Ministro di Serbia.\nDopo la vittoria alle elezioni parlamentari del 2012, il 28 giugno Da\u010di\u0107 ha ricevuto l'incarico di Primo ministro dal Presidente della Repubblica Tomislav Nikoli\u0107 ed \u00e8 entrato ufficialmente in carica il 27 luglio 2012. Ha mantenuto l'incarico di ministro dell'interno. Il 27 aprile 2014 ha lasciato l'incarico di premier, dopo le elezioni parlamentari del 2014.\nNel governo Vu\u010di\u0107.\nIl 27 aprile 2014 dopo aver lasciato la premiership \u00e8 entrato nel governo di Aleksandar Vu\u010di\u0107, ottenendo l'incarico di vice primo ministro e ministro degli esteri. In qualit\u00e0 di vice primo ministro, ricopre per breve tempo l'ufficio di primo ministro \"ad interim\" quando Vu\u010di\u0107 assume l'incarico di Presidente della Repubblica, tra maggio e giugno 2017."}
{"id": "3991228", "revid": "767487", "url": "https://it.wikipedia.org/wiki?curid=3991228", "title": "Stauroula Prassa", "text": "Carriera.\nCon la ha disputato i Campionati europei del 2003."}
{"id": "3991237", "revid": "767487", "url": "https://it.wikipedia.org/wiki?curid=3991237", "title": "Takara no yama", "text": " \u00e8 un film del 1929 diretto da Yasujir\u014d Ozu, oggi perduto.\nDistribuzione.\nIl film \u00e8 stato distribuito esclusivamente in Giappone, essendo andato perduto."}
{"id": "3991238", "revid": "74801", "url": "https://it.wikipedia.org/wiki?curid=3991238", "title": "Philippe Artias", "text": "Biografia e produzione artistica.\nFormatosi a Saint-\u00c9tienne, si diede ad uno stile astratto e geometrico, per passare poi ad una pittura pi\u00f9 figurativa. Nel 1950 ebbe occasione di frequentare Picasso a Vallauris, intraprendendo la strada della ceramica. Dagli anni sessanta la duplice attivit\u00e0 di ceramista e pittore lo port\u00f2 ad esporre in numerose personali sia in Francia che nelle Marche, dove si trasfer\u00ec nel 1976 e dove collabor\u00f2 con le fornaci Rossicone e Testa.\nA seguito della morte, avvenuta nel 2002, fu ricordato con mostre retrospettive a Bagnacavallo (2010), Comacchio (2012) e Saint-\u00c9tienne (2013)."}
{"id": "3991243", "revid": "305330", "url": "https://it.wikipedia.org/wiki?curid=3991243", "title": "Pace delle due dame", "text": ""}
{"id": "3991244", "revid": "767487", "url": "https://it.wikipedia.org/wiki?curid=3991244", "title": "Sofia Kyriakopoulou", "text": "Carriera.\nCon la ha disputato i Campionati europei del 2005."}
{"id": "3991245", "revid": "148782", "url": "https://it.wikipedia.org/wiki?curid=3991245", "title": "Museo di Santa Maria degli Angeli", "text": "Il Museo di Santa Maria degli Angeli si trova in alcuni locali dell'ex-convento di Santa Maria degli Angeli ad Assisi.\nStoria e descrizione.\nFondato negli anni venti del Novecento, \u00e8 stato riallestito nel 1999. Le sale seguono un percorso cronologico, con opere d'arte sacra legate al santuario della Porziuncola e al Francescanesimo in generale. Sono esposti inoltre documenti di archivio, plastici e ricostruzioni grafiche.\nLa prima sala mostra un grande plastico dell'area e alcuni reperti archeologici. Segue una sala dedicata al Duecento, momento di fioritura del Francescanesimo, con importanti opere di Giunta Pisano (\"Crocifisso ligneo\"), Cimabue (\"San Francesco\") e del Maestro di San Francesco (l'opera eponima \"San Francesco tra due angeli\") e una \"Madonna del Latte\", scultura in pietra policroma della fine del XIV secolo.\nLa terza sala mostra alcuni arredi e delle ceramiche robbiane, tra cui un dossale di Andrea della Robbia (1475), la quarta opera di arte rinascimentale (lavori di Sano di Pietro, l'Alunno, ecc.). L'ultima sala mostra opere nate dopo la costruzione della grande basilica alessiana. Da una rampa di scale si accede al \"Conventino\", ovvero ci\u00f2 che resta delle celle primitive dei frati; restaurate di recente, sono attualmente utilizzate per ospitare mostre temporanee di arte sacra contemporanea."}
{"id": "3991247", "revid": "36426", "url": "https://it.wikipedia.org/wiki?curid=3991247", "title": "L'Alunno", "text": ""}
{"id": "3991250", "revid": "300067", "url": "https://it.wikipedia.org/wiki?curid=3991250", "title": "Rania Prassa", "text": "Carriera.\nCon la ha disputato i Campionati europei del 2001."}
{"id": "3991251", "revid": "300067", "url": "https://it.wikipedia.org/wiki?curid=3991251", "title": "Urania Prassa", "text": ""}
{"id": "3991253", "revid": "57342", "url": "https://it.wikipedia.org/wiki?curid=3991253", "title": "Carlo Alberto Dell'Agnola", "text": "Biografia.\nFiglio di Giovanni Battista e di Maria Saccol, in giovent\u00f9 studi\u00f2 a Belluno, passando poi all'Universit\u00e0 di Padova dove si laure\u00f2 in matematica nel 1896.\nDivenne allora assistente volontario alla cattedra di calcolo infinitesimale e per alcuni anni fu libero docente presso l'ateneo. Successivamente, per ragioni economiche e di carriera, insegn\u00f2 negli istituti tecnici (a Cagliari e poi Venezia) matematica generale e finanziaria e si merit\u00f2 l'iscrizione al ruolo d'onore dei professori.\nFrattanto cominciava a lavorare anche all'Accademia e all'Istituto universitario di economia e commercio. Dal 1926, finalmente, divenne docente titolare di matematica finanziaria all'Universit\u00e0 Ca' Foscari, della quale fu pi\u00f9 volte rettore. I suoi studi continuarono anche dopo la pensione, nel 1949.\nFu, inoltre, membro dell'Istituto veneto di scienze, lettere ed arti, presidente dell'Ateneo Veneto e presidente della sezione veneziana della Mathesis."}
{"id": "3991255", "revid": "767487", "url": "https://it.wikipedia.org/wiki?curid=3991255", "title": "Fino al nostro prossimo incontro", "text": " \u00e8 un film del 1932 diretto da Yasujir\u014d Ozu.\nIl film, oggi perduto, \u00e8 stato distribuito il 24 novembre 1932."}
{"id": "3991260", "revid": "767487", "url": "https://it.wikipedia.org/wiki?curid=3991260", "title": "F\u014dtein\u012b Volonak\u012b", "text": "Carriera.\nCon la ha disputato i Campionati europei del 2001."}
{"id": "3991261", "revid": "300067", "url": "https://it.wikipedia.org/wiki?curid=3991261", "title": "Fotini Volonaki", "text": ""}
{"id": "3991262", "revid": "1745361", "url": "https://it.wikipedia.org/wiki?curid=3991262", "title": "Amicizia (disambigua)", "text": ""}
{"id": "3991264", "revid": "287204", "url": "https://it.wikipedia.org/wiki?curid=3991264", "title": "Parlerai di me", "text": "Parlerai di me \u00e8 un album di Gianluca Capozzi prodotto nel 2005, composto da sole 2 tracce."}
{"id": "3991265", "revid": "110157", "url": "https://it.wikipedia.org/wiki?curid=3991265", "title": "Energia nucleare in Cecoslovacchia", "text": "Nel 1992 l'energia nucleare in Cecoslovacchia generava oltre un quarto dell'energia elettrica prodotta in totale nel Paese.\nErano presenti in questa nazione 4 centrali elettronucleari in funzione che disponevano complessivamente di 8 reattori operativi, 4 in costruzione ed 1 dismesso.\nNon si stavano edificando nuove centrali elettronucleari.\nStoria.\nNel 1958 il governo della Cecoslovacchia decise di costruire il suo primo impianto nucleare, composto da un reattore di tipologia HWGCR da 110 MW presso l'impianto di Bohunice, denominato reattore A1. Questo era stato costruito dalla \u0160koda fra il 1958 ed il 1972; fu chiuso nel 1977 a seguito di un incidente durante la ricarica del combustibile.\nNel 1972 la costruzione nello stesso impianto dei due reattori V1 di tipologia VVER440 (i primi di questo specifico modello costruiti all'infuori dell'Unione Sovietica), costruiti dalla Atomenergoexport e dalla \u0160koda ed entrati in funzione all'inizio degli anni ottanta. Nel 1976 inizi\u00f2 la costruzione dei due reattori V2, entrati in funzione nel 1985. Le due unit\u00e0 V1 furono poi chiuse nel 2006 e nel 2008 come clausole dell'accesso della Slovacchia nell'Unione europea. Nelle unit\u00e0 V2 sono in corso dei miglioramenti la resistenza sismica, il sistema di refrigerazione ed i sistemi delle strumentazioni e di controllo, in funzione dell'estensione della vita dell'impianto a 40 anni (al 2025). La Areva ha sostituito progressivamente i sistemi di controllo, e la Slovensk\u00e9 Elektr\u00e1rne conta quindi di aumentare la potenza di entrambe le unit\u00e0 a 500 MW lordi.\nNel 1978 inizi\u00f2 la costruzione dell'impianto di Dukovany con 4 reattori VVER440 di modello V-213 e costruito dalla \u0160koda Praha, sono entrati in funzione alla fine degli anni ottanta.\nNel 1982 inizi\u00f2 la costruzione del secondo impianto ceco, quello di Temel\u00edn, inizialmente era pianificato per quattro reattori VVER1000 di tipologia V-320, la Rivoluzione di velluto del 1989 interruppe i lavori dei reattori 3 e 4, a causa di aspre polemiche verso la costruzione dell'impianto. Contemporaneamente a questi due reattori, inizi\u00f2 la costruzione delle prime due unit\u00e0 VVER440 dell'impianto di Mochovce da parte della \u0160koda che entrarono in funzione alla fine degli anni novanta, subendo in seguito numerosi upgrade dei sistemi e della potenza. I lavori per le unit\u00e0 3 e 4, uguali alle precedenti, iniziate nel 1986 e sospese nel 1993, sono ricominciati nel corso del 2009.\nSviluppo del programma nucleare.\nPrima della rivoluzione di velluto era prevista una notevole espansione della capacit\u00e0 nucleare, tramite la costruzione degli impianti di Temel\u00edn e Mochovce. I piani si interruppero per svariate ragioni e furono ripresi solo anni dopo.\nReattori di ricerca.\nL'Istituto di ricerche nucleari di \u0158e\u017e ceco fu fondato nel 1955 dietro un accordo fra la Cecoslovacchia e l'Unione Sovietica, successivamente l'istituto fu accorpato dentro l'Accademia cecoslovacca delle scienze. L'istituto \u00e8 localizzato nel villaggio di \u0158e\u017e nel comune di Husinec in Boemia Centrale ad 11\u00a0km da Praga. Nel 1992 l'istituto fu privatizzato ed ora \u00e8 posseduto da \u010cEZ (52.4%), Slovensk\u00e9 Elektr\u00e1rne a.s. (27.8%), \u0160koda (17.4%) e la municipalit\u00e0 di Husinec (2.4%). In questo istituto sono presenti due reattori, un LVR-15 da 10MW andato in criticit\u00e0 nel 1957 ed un LR-0 da 5kW andato in criticit\u00e0 nel 1982. Presso l'Universit\u00e0 tecnica della Repubblica Ceca a praga \u00e8 presente un terzo reattore, lo VR-1 Sparrow da 5kW e critico dal 1990, funzionante in origine ad uranio ad alto arricchimento ed ora ad uranio a basso arricchimento.\nProduzione di uranio.\nLa Cecoslovacchia era un produttore di uranio, la sua produzione storica al 2006 \u00e8 di 109.845t. La produzione di uranio \u00e8 diminuita molto velocemente negli anni novanta da 2500t a circa 300-600t/y della successiva Repubblica Ceca a causa del collasso dell'Unione Sovietica e dalla diminuzione del costo del minerale.\nCentrali nucleari.\nTutti i dati della tabella sono aggiornati a dicembre 1992"}
{"id": "3991266", "revid": "339392", "url": "https://it.wikipedia.org/wiki?curid=3991266", "title": "Meitantei Conan - 11 ninme no striker", "text": ""}
{"id": "3991270", "revid": "6923", "url": "https://it.wikipedia.org/wiki?curid=3991270", "title": "Alomiinae", "text": " Alomiinae Less., 1832 \u00e8 una sottotrib\u00f9 di piante spermatofite dicotiledoni appartenenti alla famiglia delle Asteraceae (sottofamiglia Asteroideae, trib\u00f9 Eupatorieae).\nEtimologia.\nIl nome (\"Alomiinae\") deriva dal suo genere tipo \"Alomia\" (con 5 specie endemiche del Messico) descritto dal botanico germanico Carl Sigismund Kunth (1788 - 1850) in una pubblicazione del 1818. Il nome scientifico della sottotrib\u00f9 \u00e8 stato definito per la prima volta dal botanico tedesco Christian Friedrich Lessing (Syc\u00f3w, 1809 \u2013 Krasnojarsk, 1862) nella pubblicazione \" \u201cSynopsis generum Compositarum, earumque dispositionis novae tentamen, monographiis multarum Capensium interjectis\u201d \" pubblicata a Berlino nel 1832.\nDescrizione.\nLe piante di questa sottotrib\u00f9 hanno un habitus erbaceo o arbustivo, in genere eretto, con cicli biologici annuali o perenni. Le ramificazioni possono essere sparse o dense a seconda della specie.\nLa disposizione delle foglie lungo il caule \u00e8 alternata o opposta, qualche volta a spirale. Normalmente sono picciolate.\nLe infiorescenze sono formate da grappoli di capolini terminali pedicellati (raramente solitari); a volte l'infiorescenza \u00e8 circondate dalle foglie. I capolini sono formati da un involucro composto da squame al cui interno un ricettacolo fa da base ai fiori (tutti tubulosi). Le squame, di dimensioni diverse, sono disposte su pi\u00f9 serie in modo sub- imbricato; sono inoltre persistenti. Il ricettacolo \u00e8 glabro, piatto o leggermente convesso e privo di pagliette a protezione della base dei fiori.\nI fiori da 2 a 100 per capolino, sono tetraciclici (a quattro verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). Sono inoltre ermafroditi e actinomorfi.\nFormula fiorale: per queste piante viene indicata la seguente formula fiorale:\nI sepali del calice sono ridotti ad una coroncina di squame.\nLe corolle normalmente sono corolle tubolari con un leggero restringimento appena sotto alla parte apicale. La superficie dei lobi \u00e8 liscia.\nL'androceo \u00e8 formato da 5 stami con filamenti liberi e antere saldate in un manicotto circondante lo stilo. La parte apicale delle antere \u00e8 provvista di appendici lunghe e ampie.\nIl gineceo ha un ovario uniloculare infero formato da due carpelli. Lo stilo \u00e8 lungo e bifido; la base pu\u00f2 avere o no un nodo allargato; se il nodo \u00e8 presente questo e pubescente. Gli stigmi (due) sono lungo-clavati, distalmente sono ispessiti e ampliati, raramente ristretti e normalmente sono lisci.\nI frutti sono degli acheni con pappo. La forma dell'achenio \u00e8 da prismatica a ob-compressa con 4 - 10 coste. Il carpoforo \u00e8 visibile e spesso \u00e8 asimmetrico; pu\u00f2 essere o no presente un bordo superiore sporgente. Il pappo normalmente \u00e8 formato da poche setole capillari, piatte o piumose; pu\u00f2 anche essere assente\nDistribuzione e habitat.\nLa sottotrib\u00f9 \u00e8 distribuita soprattutto nella zona Messico \u2013 USA, ma occupa anche molti areali nell'America del Sud. Nella tabella sottostante sono indicate le distribuzioni relative ad ogni singolo genere del gruppo.\nTassonomia.\nLa famiglia di appartenenza di questo gruppo (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia Asteroideae \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Eupatorieae \u00e8 una delle 21 trib\u00f9 della sottofamiglia. La trib\u00f9 Eupatorieae a sua volta \u00e8 suddivisa in 17 sottotrib\u00f9 (Alomiinae \u00e8 una di queste).\nFilogenesi.\nI caratteri pi\u00f9 distintivi per questa sottotrib\u00f9 sono:\nAltri caratteri sono pi\u00f9 specifici di pochi generi come la papillosit\u00e0 sulla superficie esterna dei lobi delle corolle e dello stilo (\"Phanerostylis\").\nIl sequenziameno del DNA per alcuni elementi dei generi \"Brickellia\" e \"Carminatia\" conferma l'inserimento di questi gruppi nella sottotrib\u00f9 cos\u00ec come \u00e8 stata circoscritta da King e Robinson (1987). In altri casi, come per il genere \"Steviopsis\", la sua posizione nella sottotrib\u00f9 \u00e8 discutibile in quanto nella struttura ad albero costruita sempre in base ad analisi del DNA, \u00e8 separato dalle Alomiinae da altri gruppi non appartenenti alla sottotrib\u00f9.\nAltre ricerche hanno individuato all'interno della sottotrib\u00f9 un gruppo di generi (\"Brickelliastrum\" - \"Asanthus\" - \"Dyscritogyne\" - \"Steviopsis\") che si distinguono per la mancanza di una zona pubescente alla base dello stilo.\nNell'ambito della trib\u00f9 Eupatorieae, questa sottotrib\u00f9, da un punto di vista filogenetico, occupa una zona centrale insieme alle sottotrib\u00f9 Mikaniinae e Ayapaninae.\nComposizione della sottotrib\u00f9.\nLa sottotrib\u00f9 comprende 23 generi e circa 170 specie.\nChiave per i generi.\nPer meglio comprendere ed individuare i vari generi della sottotrib\u00f9 l'elenco seguente utilizza il sistema delle chiavi analitiche:\nSinonimi.\nQuesta entit\u00e0, in altri testi, pu\u00f2 essere chiamata con nomi diversi. Quello che segue \u00e8 un possibile sinonimo:"}
{"id": "3991273", "revid": "1305772", "url": "https://it.wikipedia.org/wiki?curid=3991273", "title": "Your Seed/B\u014dken Rider", "text": " \u00e8 il terzo singolo del gruppo musicale giapponese Hey! Say! JUMP, pubblicato il 23 luglio 2008. Il singolo ha raggiunto la vetta della classifica Oricon dei singoli pi\u00f9 venduti in Giappone ed ha venduto 208.113."}
{"id": "3991274", "revid": "599013", "url": "https://it.wikipedia.org/wiki?curid=3991274", "title": "Torii Hunter", "text": "Minor League.\nHunter venne selezionato al primo giro del draft amatoriale del 1993 dai Minnesota Twins come 20 scelta. Inizi\u00f2 nello stesso anno nella Gulf Coast League \"rookie\" con i GCL Twins finendo con .190 alla battuta, 8 RBI e 6 punti \"(run: in inglese)\" in 28 partite. Nel 1994 pass\u00f2 nella Midwest League \"singolo A\" con i Fort Wayne Wizards finendo con .293 alla battuta, 50 RBI e 57 punti in 91 partite.\nNel 1995 pass\u00f2 nella Florida State League \"singolo A avanzato\" con i Fort Myers Miracle finendo con .246 alla battuta, 36 RBI e 64 punti in 113 partite. Nel 1996 gioc\u00f2 con due squadre finendo con .260 alla battuta, 34 RBI e 50 punti in 103 partite. \nNel 1997 gioc\u00f2 nella Eastern League \"doppio A\" con i New Britain Rock Cats finendo con .231 alla battuta, 56 RBI e 57 punti in 127 partite. Nel 1998 gioc\u00f2 con due squadre finendo con .295 alla battuta, 52 RBI e 57 punti in 108 partite.\nNel 2000 pass\u00f2 nella Pacific Coast League \"triplo A\" con i Salt Lake Buzz finendo con .368 alla battuta, 61 RBI e 58 punti in 55 partite. Nel 2009 gioc\u00f2 nella California League \"singolo A avanzato\" con i Rancho Cucamonga Quakes finendo con .333 alla battuta, 3 RBI e 3 punti in 3 partite.\nMajor League.\nMinnesota Twins (1997-2007).\nDebutt\u00f2 nella MLB il 22 agosto 1997 contro i Baltimore Orioles, termin\u00f2 la sua prima stagione da professionista giocando una singola partita. Nel 1998 fin\u00ec con .235 alla battuta, 2 RBI e 8 eliminazioni in 6 partite. \nNel 1999 firm\u00f2 per 200.000$ finendo con .255 alla battuta, 35 RBI, 52 punti, 285 eliminazioni di cui 3 doppie, 7 assist e un errore da esterno centrale in 135 partite di cui 113 da titolare. Nel 2000 firm\u00f2 per 225.000$ finendo con .280 alla battuta, 44 RBI, 44 punti, 7 triple (7\u00b0 nella American League) 270 eliminazioni di cui 3 doppie, 12 assist e 3 errori da esterno centrale in 99 partite di cui 94 da titolare. \nNel 2001 firm\u00f2 per 230.000$ finendo con .261 alla battuta, 92 RBI, 82 punti, 460 eliminazioni di cui 3 doppie, 14 assist e 4 errori di esterno centrale in 148 partite di cui 147 da titolare. Nel 2002 firm\u00f2 per 2,4 milioni di dollari finendo con .289 alla battuta, 94 RBI, 89 punti, 23 basi rubate (7\u00b0 nella AL) 365 eliminazioni, 7 assist e 3 errori da esterno centrale in 148 partite di cui 144 da titolare.\nIl 10 ottobre 2003 firm\u00f2 un contratto quadriennale per un totale di 32 milioni di dollari. Termin\u00f2 la stagione 2003 finendo con .250 alla battuta, 102 RBI, 83 punti, 425 eliminazioni di cui una doppia, 5 assist e 4 errori da esterno centrale in 154 partite di cui 149 da titolare. Nel 2004 fin\u00ec con .271 alla battuta, 81 RBI, 79 punti, 21 basi rubate (8\u00b0 nella AL) 311 eliminazioni, 5 assist e 4 errori da esterno centrale in 138 partite di cui 124 da titolare.\nNel 2005 fin\u00ec con .269 alla battuta, 56 RBI, 63 punti, 23 basi rubate (9\u00b0 nella AL) 218 eliminazioni di cui 4 doppie, 9 assist e 3 errori da esterno centrale in 98 partite di cui 92 da titolare. Il 1\u00ba ottobre 2006 firm\u00f2 per un anno a 12 milioni di dollari finendo con .278 alla battuta, 98 RBI, 86 punti, 343 eliminazioni di cui 4 doppie, 8 assist e 4 errori da esterno centrale in 147 partite di cui 143 da titolare. \nNel 2007 fin\u00ec con .287 alla battuta, 107 RBI (10\u00b0 nella AL), 94 punti, 28 fuoricampo (7\u00b0 nella AL), 45 doppie (4\u00b0 nella AL) 387 eliminazioni, 5 assist e 2 errori da esterno centrale in 160 partite di cui 155 da titolare. Il 29 ottobre 2007 divenne per la prima volta free agent.\nLos Angeles Angels of Anaheim (2008-2012).\nIl 10 novembre 2007 firm\u00f2 un contratto di 5 anni per un totale di 90 milioni di dollari con i Los Angeles Angels of Anaheim, termin\u00f2 la stagione 2008 con .278 alla battuta, 78 RBI, 84 punti, 350 eliminazioni e 4 assist in 146 partite di cui 137 da titolare. Nel 2009 fin\u00ec con .299 alla battuta, 90 RBI, 74 punti, 308 eliminazioni, 2 assist e un errore da esterno centrale in 119 partite di cui 114 da titolare.\nNel 2010 fin\u00ec con .281 alla battuta, 90 RBI, 76 punti, 358 eliminazioni, 4 assist, un errore da esterno centrale e due errori da esterno destro in 153 partite di cui 143 da titolare. Nel 2011 fin\u00ec con .262 alla battuta, 82 RBI, 80 punti, 264 eliminazioni di cui 2 doppie, 15 assist e 3 errori da esterno destro in 156 partite di cui 134 da titolare. \nNel 2012 fin\u00ec con .313 (7\u00b0 nella AL) alla battuta, 92 RBI, 81 punti, 240 eliminazioni di cui 5 doppie, 14 assist e 4 errori da esterno destro in 140 partite di cui 128 da titolare. Il 29 ottobre 2012 divenne free agent.\nDetroit Tigers (2013-).\nIl 14 novembre 2012 firm\u00f2 un contratto biennale per un totale di 26 milioni di dollari con i Detroit Tigers. Termin\u00f2 la stagione 2013 con .304 alla battuta (7\u00b0 nella AL), 84 RBI, 90 punti, 184 valide (9\u00b0 nella AL) 223 eliminazioni di cui 3 doppie, 9 assist e 3 errori da esterno destro in 144 partite di cui 138 da titolare.\nTitoli.\n\"Nessuno\""}
{"id": "3991277", "revid": "767487", "url": "https://it.wikipedia.org/wiki?curid=3991277", "title": "Anth\u012b Papa\u012blia", "text": "Carriera.\nCon la ha disputato i Campionati europei del 2001."}
{"id": "3991279", "revid": "486946", "url": "https://it.wikipedia.org/wiki?curid=3991279", "title": "Anthi Papailia", "text": ""}
{"id": "3991286", "revid": "1305772", "url": "https://it.wikipedia.org/wiki?curid=3991286", "title": "Dreams Come True (Hey! Say! JUMP)", "text": "Dreams Come True \u00e8 un brano musicale del gruppo musicale giapponese Hey! Say! JUMP pubblicato come loro secondo singolo il 21 maggio 2008. Il singolo ha raggiunto la vetta della classifica Oricon dei singoli pi\u00f9 venduti in Giappone ed ha venduto 249.024."}
{"id": "3991298", "revid": "110157", "url": "https://it.wikipedia.org/wiki?curid=3991298", "title": "Ultra Music Power", "text": "Ultra Music Power \u00e8 un brano musicale del gruppo musicale giapponese Hey! Say! JUMP pubblicato come loro singolo di debutto il 14 novembre 2007. Il singolo ha raggiunto la vetta della classifica Oricon dei singoli pi\u00f9 venduti in Giappone ed ha venduto 340.070."}
{"id": "3991304", "revid": "767487", "url": "https://it.wikipedia.org/wiki?curid=3991304", "title": "Die Einsame", "text": "Die Einsame \u00e8 un film muto del 1916 diretto e sceneggiato da Fred Sauer. Il nome del regista appare anche tra gli interpreti insieme a quello di Carl de Vogt.\nProduzione.\nIl film fu prodotto dalla Eiko Film GmbH."}
{"id": "3991305", "revid": "2128848", "url": "https://it.wikipedia.org/wiki?curid=3991305", "title": "Yu-Gi-Oh!", "text": " \u00e8 un media franchise giapponese, composto da sette serie anime e quattro manga: \"Yu-Gi-Oh!\", il cui manga, di Kazuki Takahashi, ha dato inizio al media franchise, \"Yu-Gi-Oh! GX\", \"Yu-Gi-Oh! 5D's\", \"Yu-Gi-Oh! Zexal\", \"Yu-Gi-Oh! Arc-V\" , \"Yu-Gi-Oh! VRAINS\" e \"Yu-Gi-Oh! Sevens\"; da non dimenticare il merchandising correlato, che va dal gioco di carte collezionabili ai videogiochi e ai giocattoli.\nLe opere sono incentrate su personaggi che giocano un gioco di carte chiamato \"Duel Monsters\" (\"Magic &amp; Wizards\" nel manga), in cui ogni giocatore acquista e assembla un deck con tipi di carte quali \"mostro\", \"magia\" e \"trappola\" per sconfiggersi a vicenda e vincere il duello.\nSerie di \"Yu-Gi-Oh!\".\nEtimologia.\n\"Y\u016b\u2606gi\u2606\u014d\" significa \u00abRe dei giochi\u00bb in giapponese, da \"y\u016bgi\" che significa \u00abgioco\u00bb e \"\u014d\" (traslitterato anche come \"ou\" o \"oh\") che significa \u00abre\u00bb. Inoltre, visto il nome del protagonista, pu\u00f2 anche essere letto come \u00abRe Y\u016bgi\u00bb, doppio riferimento alla sua posizione di miglior giocatore e quella di faraone.\nPrima serie: \"Yu-Gi-Oh!\".\nIl primo adattamento animato, tratto dai primi 7 capitoli manga \"Yu-Gi-Oh!\" di Kazuki Takahashi, \u00e8 stato prodotto dalla Toei Animation ed \u00e8 andato in onda su TV Asahi tra il 4 aprile 1998 e il 10 ottobre 1998, con 27 episodi e un film cinematografico uscito il 6 marzo 1999. Questo adattamento non \u00e8 mai uscito fuori dal Giappone.\nRacconta la storia di Yugi Mut\u014d, uno studente a cui viene regalato da parte del nonno Solomon (Sugoroku) il puzzle del Millennio, antico manufatto Egizio. Riassemblando il puzzle, Yugi diventa possessore di un'altra personalit\u00e0. Successivamente si rivelata lo spirito di un antico faraone vissuto 3000 anni prima chiamato Yami Yugi.\nQuesta serie \u00e8 fortemente ridotta rispetto al manga, salta molti capitoli e spesso cambia i dettagli delle storie del manga per riadattarsi, con diverse differenze chiave. Aggiunge anche un nuovo personaggio al gruppo, Miho Nosaka, che originariamente era un personaggio minore one-shot nel manga. Questo adattamento non \u00e8 correlato ad altre opere del franchise.\nPrima serie: \"Yu-Gi-Oh! - Duel Monster\".\nYu-Gi-Oh! Duel Monsters, noto fuori dal Giappone semplicemente con il nome \"Yu-Gi-Oh!\", \u00e8 il secondo adattamento anime della serie. \u00c8 stato prodotto da Nihon Ad Systems e TV Tokyo, mentre l'animazione per lo spettacolo \u00e8 stata realizzata da Studio Gallop.\nLa storia inizia a partire dall'ottavo capitolo del manga. Rispetto al manga originale la serie \u00e8 stata liberamente adattata. La serie presenta diverse differenze rispetto al manga e alla serie prodotta da Toei e si concentra principalmente sul gioco di carte Duel Monsters, in sintonia con la vita reale di Yu-Gi-Oh! Gioco di carte collezionabili. La serie \u00e8 andata in onda in Giappone su TV Tokyo tra il 18 aprile 2000 e il 29 settembre 2004, per 236 episodi.\nNel 2001, 4Kids Entertainment ha ottenuto i diritti di merchandising e televisione della serie da Nihon Ad Systems, producendo una versione in lingua inglese, trasmessa anche in vari paesi al di fuori del Giappone. L'adattamento ha ricevuto molte modifiche dalla versione giapponese per adattarlo al pubblico internazionale. Questi includono nomi diversi per molti personaggi e mostri, modifiche all'aspetto delle carte per differenziarle dalle loro controparti nella vita reale e vari tagli e modifiche relativi a violenza, morte e riferimenti religiosi per rendere la serie adatta ai bambini.\nIn Italia venne trasmessa la versione censurata di 4Kids, ed \u00e8 stata trasmessa in prima visione per conto di Italia 1.\n\u00c8 stato poi realizzato uno spin-off del manga, intitolato \"Yu-Gi-Oh! R\".\nSeconda serie: \"Yu-Gi-Oh! GX\".\nLa seconda serie del franchise \u00e8 \"Yu-Gi-Oh! GX\", che al contrario della precedente nasce come anime, piuttosto che nascere come manga. Questa serie segue la storia di Jaden Yuki (Judai Yuki in Giappone), un giovane e dotato duellante a cui viene data la carta \"Kuriboh Alato\" da Yugi prima della sua ammissione alla \"Duel Academy\", una scuola elitaria fondata da Seto Kaiba.\nJaden riceve un punteggio molto basso al test di ammissione scritto, ma, dato che nel test pratico riesce addirittura a sconfiggere un professore dell'accademia, viene ammesso comunque, per\u00f2 assegnato al dormitorio Slifer Rosso (Osiris Red nella versione originale), riservato agli studenti con i voti pi\u00f9 bassi. La storia prosegue prima con le sfide tra Jaden e diversi studenti della Duel Academy e quindi con il suo coinvolgimento con i segreti nascosti dell'accademia.\nLa serie venne trasmessa per la prima volta su TV Tokyo il 6 ottobre 2004 ed arriva in Italia nel 2006. Il 17 dicembre 2005 passa al formato tank\u014dbon la trasposizione manga dell'anime, pubblicata in precedenza dalla casa editrice Sh\u016beisha, sulla rivista \"V-Jump\".\nTerza serie: \"Yu-Gi-Oh! 5D's\".\nLa terza serie \u00e8 \"Yu-Gi-Oh! 5D's\", anch'essa nata come anime per poi essere trasposta in manga. Trasmessa dal 2 aprile 2008 in Giappone e arrivata in Italia nel 2009, questa serie coincide con l'uscita di nuove regole di gioco per il gioco di carte, e la comparsa di un nuovo tipo di carte: i \"Mostri Synchro\" (caratterizzati dal colore bianco della carta), che saranno largamente diffusi tra i protagonisti di questo nuovo anime, i mostri tuner che serviranno per l'evocazione dei gi\u00e0 citati mostri synchro.\nIn questa nuova serie animata, oltre ai tradizionali duelli con il Dueling Disk, alcuni duellanti si sfidano su particolari moto-dueling disk, chiamate \"Duel Runner\", e questi duellalli prendono il nome di \"Duellanti Turbo\".\nDall'agosto 2009 la serie \u00e8 stata trasposta in manga.\nQuarta serie: \"Yu-Gi-Oh! Zexal\".\nLa quarta serie della saga \u00e8 quella in cui vengono introdotte nuove carte: i Mostri Xyz, di colore nero. La serie nasce come manga per poi essere trasposta in anime come la prima serie.\nLa messa in onda dell'anime in Giappone \u00e8 iniziata l'11 aprile 2011 su TV Tokyo, mentre in Italia dal 9 giugno 2012 l'anime \u00e8 andato in onda su K2; la pubblicazione del manga \u00e8 iniziata invece nel 2010.\nLa serie narra di Yuma Tsukumo, un ragazzo incapace di difendersi dai bulli della sua scuola il cui padre \u00e8 scomparso durante una spedizione, senza lasciargli altro che un ciondolo. Un giorno Reginald Castle, detto Shark, il bullo della scuola, decide di sfidarlo a duello. La vera storia inizia quando, durante lo scontro, appare dinnanzi a Yuma un'entit\u00e0 proveniente dall'antico ciondolo, chiamata Astral, abitante di un altro mondo, chiamato Mondo Astrale, che gli dona un nuovo potere che solo Yuma e Astral sanno controllare. Questo potere \u00e8 chiamato Zexal.\nQuarta serie: \"Yu-Gi-Oh! Zexal II\".\n\u00c8 il continuo della serie precedente. Dopo il Carnevale Mondiale di Duelli, la pace torna a Heartland, ma per poco: dei Bariani, emissari di Vector, arrivano sulla Terra alla ricerca delle carte Numero per distruggere il Mondo Astrale e resuscitano il loro dio, Don Thousand, sconfitto da Astral millenni prima. Yuma, Astral, Shark e Kite uniscono le forze per affrontare la nuova minaccia. In questa serie appaiono anche i Mostri CXyz (Chaos Xyz).\nQuinta serie: \"Yu-Gi-Oh! Arc-V\".\nIl nuovo protagonista si chiama Yuya Sakaki, figlio del leggendario duellante d'intrattenimento Yusho Sakaki e della madre Yoko Sakaki. Disputando il suo primo duello con un avversario davvero temibile, quando tutto sembra perduto, Yuya ricorda le parole e i consigli che suo padre gli ripeteva da bambino, ed egli con una nuova energia risveglia le carte Pendulum: Drago Pendulum Occhi Diversi, Mago Miratempo, Mago Mirastelle e altre tantissime carte del suo deck riconosciute dalla sigla EM, ovvero le carte Entermate (nella versione Italiana in \"Artistamico\").\nScoperto questo nuovo tipo di evocazione, la sua vita cambier\u00e0 per sempre, molte persone cercheranno di rubare le sue carte Pendulum (Shingo) o addirittura di copiarle e lanciarne di nuove nel mercato, come far\u00e0 il presidente della LDS School Akaba Reiji, quest'ultimo padronante dei mostri DDD (Different Dimension Demon).\nIn seguito, arriver\u00e0 un certo Yuto, un duellante che padroneggia le evocazioni Xyz e sbaraglia i suoi nemici con il suo Drago Xyz Ribellione Oscura, facilmente riconoscibile per i capelli viola e vestiti neri; l'altro personaggio che fa la sua comparsa \u00e8 Yugo, un duellante che viaggia in Duel-Runner e che padroneggia le evocazioni Synchro, ma dalle capacit\u00e0 ancora sconosciute, riconoscibile da un Duel-Runner bianco come i suoi vestiti e da una ciocca di capelli blu che esce dal suo casco. Amico di Yuto \u00e8 Shun, un personaggio appartenente al suo stesso mondo, anche lui padroneggiante delle evocazioni Xyz, ha un archetipo tutto suo di nome Raid Raptors (RR).\nSesta serie: \"Yu-Gi-Oh! VRAINS\".\nLa sesta serie \u00e8 stata annunciata in occasione dell'evento Jump Festa di Sh\u016beisha, avvenuto il 17 dicembre 2016. La serie \u00e8 stata messa in onda in Giappone dal 10 maggio 2017 al 25 settembre 2019, a seguito di \"Yu-Gi-Oh! Arc-V\".\nLa serie segue un nuovo protagonista di nome Yusaku Fujiki che ingaggia duelli in un mondo virtuale sotto lo pseudonimo di \"Playmaker\", determinato a sconfiggere un gruppo sfuggente di hacker noto come \"Knights of Hanoi\". La serie introduce i mostri Link, che vengono anche aggiunti al gioco di carte collezionabili.\nSettima serie: \"Yu-Gi-Oh! Sevens\".\nIl 21 luglio 2019, \u00e8 stato annunciato che un nuovo spin-off dell'anime sarebbe stato presentato in anteprima nel 2020.\nIl 21 dicembre 2019, \u00e8 stato rivelato il titolo della serie che prende il nome di Yu-Gi-Oh! Sevens, oltre allo staff e al casting. \u00c8 stato presentato in anteprima il 4 aprile 2020. Inoltre, per la prima volta dal 1998 la serie di Yu-Gi-Oh! non sar\u00e0 prodotta dallo studio di animazione Gallop, ma dallo studio Bridge che subentrer\u00e0 nella produzione di animazione.\nAltre opere.\n\"Yu-Gi-Oh! Capsule Monsters\".\n\"Yu-Gi-Oh! Capsule Monsters\" \u00e8 una serie animata composta da dodici episodi, commissionata e prodotta dalla 4Kids Entertainment, come fece con \"Yu-Gi-Oh! - Il film\", ed \u00e8 parte ufficiale della serie \"Yu-Gi-Oh!\".\nLa serie \u00e8 ambientata alla fine di \"Yu-Gi-Oh: Duel Monsters\" (tra il \"Grande Campionato\" e il \"Memory World\"), e coinvolge Yugi, Joey (Jonouchi), Tea (Anzu), Tristan (Honda), e il nonno di Yugi, Solomon (Sugoroku), che vengono trasportati in un mondo in cui i Capsule Monster sono veri. La serie non \u00e8 mai stata trasmessa in Giappone.\nFilm.\nSono stati distribuiti quattro film d'animazione basati sul franchise.\n\"Yu-Gi-Oh!\".\nIl 6 marzo del 1999 la Toei Animation ha prodotto un film d'animazione di soli 30 minuti basato sulla prima serie animata intitolato \"Yu-Gi-Oh! The Movie\" distribuito in Giappone. Il 21 novembre 1999 venne rilasciata la versione in VHS. Nel 2003 il film venne distribuito in alcuni paesi d'Europa. Il film \u00e8 inedito in Italia.\nLa storia ruota attorno a un ragazzo di nome Sh\u014dgo Aoyama, che viene preso di mira da Seto Kaiba dopo aver ottenuto una potente carta rara; il leggendario Drago Nero Occhi Rossi.\n\"Yu-Gi-Oh! - Il film\".\nIl 13 agosto 2004 \u00e8 uscito nei cinema USA, in Italia nel novembre dello stesso anno, \"Yu-Gi-Oh! - Il film\" conosciuto anche come \"Yu-Gi-Oh! The Movie: Pyramid of Light\" negli Stati Uniti e in Giappone, \u00e8 una co-produzione nippo-americana tra la Warner Bros. e Tv Tokyo.\n\"Gekij\u014dban Yu-Gi-Oh! - Ch\u014dy\u016bg\u014d! Jik\u016b o koeta kizuna\".\nIl 23 gennaio 2010, come annunciato dalla rivista giapponese V-Jump, \u00e8 uscito il film d'animazione \"Gekij\u014dban Yu-Gi-Oh! - Ch\u014dy\u016bg\u014d! Jik\u016b o koeta kizuna\" (giapponese: \u5287\u5834\u7248 \u904a\u2606\u622f\u2606\u738b \u301c\u8d85\u878d\u5408!\u6642\u7a7a\u3092\u8d8a\u3048\u305f\u7d46\u301c, Hepburn: \"Gekij\u014dban Y\u016b-Gi-\u014ch!: Ch\u014d-Y\u016bg\u014d! Toki o Koeta Kizuna\"), film creato dalla Sh\u016beisha/NAS, per festeggiare il 10\u00ba anniversario dell'anime di Yu-Gi-Oh! con i protagonisti delle tre serie animate, Yugi Mut\u014d, Jaden Yuki e Yusei Fudo, che si ritrovano assieme ad affrontare un nuovo nemico di nome Paradox. Il lungometraggio \u00e8 stato proiettato nei cinema in 3D.\nIl film \u00e8 inedito in Italia.\n\"Yu-Gi-Oh!: The Dark Side of Dimensions\".\nIl 17 giugno 2014 la 4K Media annuncia sul sito ufficiale in inglese del franchise che un altro film \u00e8 in lavorazione in Giappone. Nessuna ulteriore informazione viene data. Il 12 dicembre 2014 il film viene ufficializzato per il 2016.. Nel gennaio 2015 apre il sito ufficiale, accompagnato dalla pubblicazione del primo video trailer. Il film intitolato \"\" festeggia il 20\u00ba anniversario della serializzazione del manga, con il ritorno dei protagonisti della prima serie, Yami Yugi e Seto Kaiba. Inoltre \"Shonen Jump\" specific\u00f2 anche che sarebbero state rimasterizzate le battaglie pi\u00f9 famose dell'anime del 2000, sempre in occasione del 20\u00ba anniversario, che furono poi mandate in onda a partire dal 7 febbraio 2015.\nMerchandising.\nGioco di carte collezionabili.\nIl gioco di carte fittizio che compare in \"Yu-Gi-Oh!\" \u00e8 stato trasformato in un gioco di carte collezionabili reale pubblicato da Konami (in passato, dalla Upper Deck Entertainment per l'Occidente) indirizzato ad un pubblico giovane, che ha ottenuto un enorme successo. Complessivamente \u00e8 stato pubblicato in pi\u00f9 di 40 nazioni, e tradotto in molte lingue.\nVideogiochi.\nSono disponibili numerosi videogiochi (per PC, console e dispositivi mobili) ispirati alle vicende del manga e dell'anime, ma soprattutto basati sul gioco di carte.\nGame Boy\nGame Boy Color\nGame Boy Advance\nNintendo DS\nNintendo 3DS\nGameCube\nWii\ni-mode\nXbox\nXbox 360\nXbox One\nPlayStation\nPlayStation 2\nPlayStation 3\nPlayStation 4\nPC\nPlayStation Portable\niOS\nAndroid\nCensure all'anime.\nLa versione integrale delle serie animate \u00e8 stata trasmessa solo in Giappone. Negli altri paesi del mondo \u00e8 stata trasmessa la versione censurata statunitense, conosciuta anche come \"dub\" e realizzata dalla 4Kids Entertainment (ribattezzata in seguito 4K Media Inc, a seguito dell'acquisto da parte della Konami), che gi\u00e0 in passato aveva distribuito nei paesi occidentali versione pesantemente riadattate di altre serie di successo dell'animazione nipponica (per esempio Kirby, Sonic X e \"One Piece\", quest'ultima solo negli USA).\nLa 4Kids ha stravolto l'anime introducendo concetti che nella versione statunitense (e, quindi, italiana) sono molto importanti ma che nella versione originale non esistono affatto, come il \u00abCuore delle carte\u00bb o il \u00abRegno delle ombre\u00bb, concetti inventati dai censori per rendere pi\u00f9 infantile l'anime. Il \u00abRegno delle ombre\u00bb, dimensione parallela in cui finiscono i personaggi che in originale muoiono, \u00e8 stato introdotto dai censori per eliminare dalla serie il concetto di \u00abmorte\u00bb.Per quanto riguarda il \u00abCuore delle carte\u00bb (che nella versione originale \u00e8 citato raramente, oltre ad essere totalmente privo del significato che ha nella versione statunitense, dove rappresenta una vera e propria forza cui fare appello), \u00e8 servito anch'esso a rendere pi\u00f9 infantile la serie: nella versione originale i personaggi combattono con le loro uniche forze, senza invocare alcun \u00abcuore delle carte\u00bb per vincere le battaglie.\nAltre censure importanti sono state la sostituzione delle colonne sonore originali con musiche pi\u00f9 infantili, lo stravolgimento di interi dialoghi o episodi, l'invenzione completa di sottotrame che non esistevano nella versione originale e la modifica al computer di interi fotogrammi (ad esempio, per eliminare armi come pistole o lame).\nAnche l'aspetto delle carte da gioco \u00e8 stato modificato: nella versione nipponica esse sono identiche a quelle in vendita nella realt\u00e0; in quella statunitense, invece, presentano solo l'immagine principale ed eventuali punti di attacco e di difesa.\nIn Italia le prime 3 generazioni sono state acquistate dalla Mediaset, ma dalla quarta i diritti sono passati alla Switchover Media, cio\u00e8 a K2. Mediaset ha utilizzato la versione censurata della 4Kids per tutta la serie originale, le prime 3 di \"Yu-Gi-Oh! GX\" e per la prima di \"Yu-Gi-Oh! 5D's\", per la 4\u00aa serie di \"Yu-Gi-Oh! GX\" e la seconda di \"Yu-Gi-Oh! 5D's\" invece ha utilizzato la versione originale video, ma con adattamento ancora censurato; K2 invece ha attinto direttamente da quella originale giapponese, quindi senza alcun tipo di censure video ma utilizzando la versione americana delle carte dalla 2\u00aa fase del Carnevale Mondiale Dei Duelli. K2 utilizza, della 4Kids, soltanto la sigla iniziale."}
{"id": "3991307", "revid": "287204", "url": "https://it.wikipedia.org/wiki?curid=3991307", "title": "Staccato (serie televisiva)", "text": "Staccato (\"Johnny Staccato\") \u00e8 una serie televisiva statunitense in 27 episodi trasmessi per la prima volta nel corso di una sola stagione dal 1959 al 1960.\n\u00c8 una serie drammatica poliziesca incentrata sulle vicende di Johnny Staccato, interpretato da John Cassavetes, un pianista jazz e detective privato. L'ambientazione per molti episodi \u00e8 un jazz club di Greenwich Village appartenente al suo amico Waldo, interpretato da Eduardo Ciannelli. La serie vede la partecipazione di molti musicisti, come Barney Kessel, Shelly Manne, Red Mitchell, Red Norvo e Johnny Williams.\nTrama.\nJohnny Staccato \u00e8 un detective privato operante a New York che nel tempo libero fa il pianista jazz nel locale \"Waldo's\", a Greenwich Village, di propriet\u00e0 del suo amico Waldo.\nPersonaggi e interpreti.\nGuest star.\nTra le guest star: Martin Landau, Mary Tyler Moore, Mel Berger, Charles McGraw, Barbara Dodd, Len Lesser, Mike Steele, Jan Brooks, Ingrid Goude, Nesdon Booth, Howard Freeman, Billy M. Greene, Susan Oliver, Robert Carricart, Ed Prentiss, Dick Crockett, Jean Harvey, Donald P. Journeaux, Maurice McEndree, Ted de Corsia, Joan Chambers, Ann Henry, Juano Hern\u00e1ndez, Rupert Crosse, Linne Ahlstrand, Martin Mason, John Marley, Bert Freed, Garry Walberg, Bernard Kates, Connie Davis.\nProduzione.\nLa serie fu prodotta da Revue Studios e girata negli studios della Revue a Hollywood in California. Le musiche furono composte da Elmer Bernstein. Elmer Bernstein compose il tema principale e Stanley Wilson fu supervisore musicale. Cassavetes diresse anche alcuni degli episodi.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 10 settembre 1959 al 24 marzo 1960 sulla rete televisiva NBC. In Italia \u00e8 stata trasmessa con il titolo \"Staccato\".\nAlcune delle uscite internazionali sono state:"}
{"id": "3991308", "revid": "46931", "url": "https://it.wikipedia.org/wiki?curid=3991308", "title": "Johnny Staccato", "text": ""}
{"id": "3991320", "revid": "228587", "url": "https://it.wikipedia.org/wiki?curid=3991320", "title": "Sarcoscypha coccinea", "text": "Sarcoscypha coccinea, chiamata in alcuni paesi nordici tazza scarlatta degli elfi \u00e8 un funghetto della famiglia delle Sarcoscyphaceae. Diffusamente distribuito nell'emisfero nord, \u00e8 stato trovato in Africa, Asia, Europa, America del sud e del nord, ed Australia. \nSpecie tipica del genere \"Sarcoscypha\", \u00e8 stata denominata in vari modi fin dalla sua prima ratifica nella letteratura scientifica del 1772.\nCommestibilit\u00e0.\n VELENOSO E ANCHE MORTALE DA CRUDO!"}
{"id": "3991327", "revid": "1573940", "url": "https://it.wikipedia.org/wiki?curid=3991327", "title": "Tragopan blythii", "text": "Il tragopano di Blyth (Tragopan blythii ()) \u00e8 un uccello galliforme della famiglia dei Fasianidi.\nDescrizione.\nDimensioni.\nIl maschio misura 65-70 cm di lunghezza, per un peso di circa 1930 g; la femmina circa 58 cm per 1-1,5 kg di peso.\nAspetto.\nQuesto fagiano dalla colorazione brillante \u00e8 il pi\u00f9 grande tra tutti i tragopani, ed \u00e8 facilmente riconoscibile per la zona di pelle nuda color giallo brillante sulla faccia, la testa, il collo e il petto color rosso-ruggine e la parte bassa del petto e il ventre di colore grigio fumo. Il dorso e il resto del corpo sono di colore rosso-brunastro densamente costellato di piccole macchioline bianche. Una caratteristica banda nera si estende dalla base del becco alla sommit\u00e0 del capo, mentre un'altra banda dello stesso colore si estende dietro l'occhio. Come quelli di altri tragopani, i maschi di questa specie possiedono due \u00abcornetti\u00bb carnosi di colore celeste che vengono eretti durante il corteggiamento e una caruncola gonfiabile vivacemente colorata che pende dalla gola. La caruncola \u00e8 gialla bordata di blu e, come i cornetti, pu\u00f2 essere espansa e messa in mostra durante le parate nuziali. Le femmine hanno il piumaggio marrone scuro, con varie macchie di colore nero, camoscio e bianco.\nBiologia.\nRiproduzione.\nIl tragopano di Blyth si riproduce a partire da marzo o dai primi di aprile fino a maggio, e pu\u00f2 nidificare sia al suolo che sugli alberi, generalmente in un nido abbandonato da un'altra specie. Ciascuna covata \u00e8 composta da due a sei uova, che si ritiene vengano covate per circa 28-30 giorni. I maschi sono stati visti portare il cibo alla femmina che stava covando nel nido, e in cattivit\u00e0, nelle rare occasioni in cui le compagne abbandonavano la cova per andare in cerca di cibo, generalmente prendevano il loro posto nel nido.\nAlimentazione.\nSi ritiene che la dieta sia costituita da un'intera variet\u00e0 di foglie, semi, bacche, frutti, gemme e invertebrati, e perfino da rane, almeno secondo quanto \u00e8 stato osservato in alcuni esemplari in cattivit\u00e0.\nDistribuzione e habitat.\n\u00c8 presente in una fascia di territorio che dal Bhutan, attraverso l'India nord-orientale e il Myanmar settentrionale, giunge fino al Tibet sud-orientale e alla Cina centro-meridionale. Ne vengono riconosciute due sottospecie: \"T. b. molesworthi\" \u00e8 molto pi\u00f9 rara di \"T. b. blythii\" e la sua presenza \u00e8 stata registrata solamente nelle regioni orientali del Bhutan e nelle adiacenti colline Mishmi nel nord-est dell'India.\nDiffuso nelle vallate e sui versanti delle colline ricoperti da fitte foreste, predilige il sottobosco delle foreste caratterizzate da querce sempreverdi e da rododendri, spesso dominato da bamb\u00f9 o felci. \u00c8 stato segnalato a partire dai 1400 m (in inverno) ai 3300 m (in estate), ma la maggior parte delle volte \u00e8 stato osservato a quote comprese tra i 1800 e i 2400 m.\nTassonomia.\nCome gi\u00e0 ricordato, ne esistono due sottospecie:\nConservazione.\nLa continua distruzione dell'habitat provocata dalla deforestazione e dalla conversione delle terre all'agricoltura, cos\u00ec come le catture a scopo alimentare da parte delle popolazioni locali, accanite cacciatrici di fagiani e pernici, stanno minacciando questa specie variopinta in ogni parte del suo areale. Il problema della distruzione delle foreste \u00e8 particolarmente serio nel nord-est dell'India, dove viene praticata un'agricoltura itinerante del tipo \u00abtaglia e brucia\u00bb, che, assieme all'industria del legname e alla raccolta di legna da ardere, sta rapidamente frammentando le poche aree di habitat rimaste intatte, perfino all'interno delle aree protette. Gli intensi livelli di pascolo del bestiame e di agricoltura taglia e brucia costituiscono un rischio significativo anche nel Bhutan. Di conseguenza, la popolazione del tragopano di Blyth \u00e8 considerata in diminuzione e all'interno del suo areale sempre pi\u00f9 gravemente frammentato si stanno creando piccole sottopopolazioni sparse qua e l\u00e0. La IUCN classifica questo uccello come \u00abspecie vulnerabile\u00bb (\"Vulnerable\").\nIl tragopano di Blyth gode di protezione legale in tutto il suo areale ed \u00e8 presente in alcune aree protette. Tuttavia, l'applicazione delle misure di protezione all'interno di alcune di queste aree protette \u00e8 pressoch\u00e9 arduo o impossibile, e perfino l\u00ec la specie non \u00e8 al sicuro dalle attivit\u00e0 umane che costituiscono una minaccia anche altrove. Oltre all'applicazione delle misure di protezione, vi \u00e8 anche l'urgente necessit\u00e0 di programmi di consapevolezza sulla conservazione all'interno delle comunit\u00e0 locali volti ad evidenziare le conseguenze di uno sfruttamento eccessivo."}
{"id": "3991331", "revid": "599523", "url": "https://it.wikipedia.org/wiki?curid=3991331", "title": "Criteri di gruppo", "text": ""}
{"id": "3991332", "revid": "155634", "url": "https://it.wikipedia.org/wiki?curid=3991332", "title": "Annie Winquist", "text": "Biografia.\nAnnie Winquist ha esordito in una gara valida ai fini del punteggio FIS il 22 novembre 2008 a Geilo, disputando uno slalom speciale ma non riuscendo a qualificarsi per la seconda manche. Il 29 novembre 2009 ha debuttato in Coppa Europa a Fun\u00e4sdalen in slalom speciale, non riuscendo a concludere la seconda manche. Convocata per i Mondiali juniores di Roccaraso 2012, ha conquistato la medaglia d'oro nel supergigante e quella d'argento nella combinata.\nHa disputato una sola gara in Coppa del Mondo, il supergigante del 15 marzo 2012 durante le finali di Schladming, arrivando 24\u00aa. Si \u00e8 ritirata nel corso della stagione 2014-2015 e la sua ultima gara \u00e8 stata uno slalom speciale FIS disputato a Sunne il 22 febbraio, non completato dalla Winquist; in carriera non ha preso parte n\u00e9 a rassegne olimpiche n\u00e9 iridate."}
{"id": "3991335", "revid": "104458", "url": "https://it.wikipedia.org/wiki?curid=3991335", "title": "Risto Laakonen", "text": ""}
{"id": "3991337", "revid": "1543377", "url": "https://it.wikipedia.org/wiki?curid=3991337", "title": "Yurumates", "text": " \u00e8 una serie manga yonkoma scritta ed illustrata da saxyun. La serie \u00e8 stata adattata in due OVA ed in due serie televisive anime, \"Yurumates 3D\" e \"Yurumates 3D Plus\", iniziate nel 2012.\nTrama.\nYurume Aida \u00e8 stata bocciata per l'ennesima volta agli esami di ammissione universitari, ma non si d\u00e0 per vinta ed intende tentare di nuovo. Per\u00f2 per riuscirci decide di abbandonare il vecchio condominio in cui viveva e trovare una nuova sistemazione, convinta che la causa dei suoi continui fallimenti sia la cattiva influenza esercitata dai suoi vicini, tutti quanti respinti agli esami di ammissione universitari.\nMedia.\nManga.\nLa serializzazione del manga yonkoma \"Yurumates\" dell'autore saxyun \u00e8 iniziata sul numero di giugno 2005 della rivista \"Manga Club\" pubblicata dalla takeshobo. Al 2012 sono stati pubblicati tre volumi tank\u014dbon della serie. Il primo \u00e8 stato pubblicato il 6 luglio 2007, il secondo il 24 aprile 2009 ed il terzo il 24 giugno 2011.\nOriginal video animation.\nSono stati prodotti due OAV ispirati al manga. Il primo, intitolato \"Yurumates\" \u00e8 composto da dodici brevi episodi, pubblicati in un unico DVD il 24 aprile 2009, insieme al secondo volume tank\u014dbon del manga. Il secondo OAV \u00e8 intitolato \"Yurumates Ha?\" ed \u00e8 un unico episodio di trentaquattro minuti pubblicato il 24 giugno 2011, insieme al terzo volume tank\u014dbon del manga.\nSerie televisiva anime.\nLe trasmissioni dell'adattamento animato della , intitolato \"Yurumates 3D\", sono iniziate in Giappone il 2 aprile 2012. La serie \u00e8 realizzata dallo studio C2C e trasmessa da Sun TV e TV Kanagawa. Inoltre ogni episodio viene trasmesso in streaming anche dal sito Nico Nico Douga. Ogni episodio della serie dura circa tre minuti. Il 3 luglio 2012, la settimana successiva alla conclusione di \"Yurumates 3D\", \u00e8 iniziata una seconda serie intitolata \"Yurumates 3D Plus\"."}
{"id": "3991338", "revid": "223320", "url": "https://it.wikipedia.org/wiki?curid=3991338", "title": "Yurumates 3D", "text": ""}
{"id": "3991340", "revid": "599013", "url": "https://it.wikipedia.org/wiki?curid=3991340", "title": "Hermine K\u00f6rner", "text": "Essenzialmente attrice teatrale, prese parte ad alcuni film, lavorando anche in televisione.\nBiografia.\nQuinta figlia dello zoologo Wilhelm Stader e di Emilie Luyken, Hermine K\u00f6rner nacque a Berlino. Il padre, partito per un giro di conferenze negli Stati Uniti, mor\u00ec a Reading. La madre, rimasta vedova, si trasfer\u00ec da Berlino a casa dei genitori ad Altenkirchen, luogo dove Hermine pass\u00f2 la sua infanzia. Dal 1896, studi\u00f2 pianoforte al conservatorio di Wiesbaden, allieva di Max Reger. A Wiesbaden nacque anche il suo amore per il teatro insieme a quello per Ferdinand Franz K\u00f6rner, attore e ufficiale austriaco con cui si spos\u00f2 il 28 dicembre 1897.\nCon l'aiuto del suocero, August K\u00f6rner, un influente banchiere viennese, Hermine riusc\u00ec a ottenere un provino alla Wiener Staatsoper. L'attrice debutt\u00f2 al Burgtheater nel 1898. Dal 1905 al 1909, recit\u00f2 a D\u00fcsseldorf con Louise Dumont e il marito di quest'ultima, Gustav Lindemann. Nel 1915, Max Reinhardt la port\u00f2 a Berlino facendola recitare nella compagnia del Deutsches Theater. A Stoccarda e ad Amburgo, Hermine K\u00f6rner lavor\u00f2 come regista e, dal 1919 al 1925, divent\u00f2 direttore del teatro di Dresda e di Monaco.\nGrande amica di Emmy Sonnemann, venne invitata il 10 aprile 1935 al fastoso matrimonio dell'attrice con il gerarca Hermann G\u00f6ring, all'epoca ministro degli Interni della Prussia. In questa occasione, K\u00f6rner venne nominata attrice di stato prussiana. Rifiut\u00f2 l'offerta dei nazisti di Monaco scegliendo di continuare a recitare a Berlino insieme a Gustaf Gr\u00fcndgens.\nK\u00f6rner visse i suoi ultimi anni a Berlino-Wilmersdorf; mor\u00ec il 14 dicembre 1960. Venne sepolta al Waldfriedhof Zehlendorf.\nPremi e riconoscimenti.\nL'8 gennaio 1956, l'attrice ricevette dalle mani di Hand Gustav Lindemanns il premio intitolato a sua moglie, il Louise Dumont Topas."}
{"id": "3991344", "revid": "1573940", "url": "https://it.wikipedia.org/wiki?curid=3991344", "title": "Lophophorus", "text": "Lophophorus \u00e8 un genere di uccelli della famiglia Phasianidae che comprende tre specie, note com lofofori, tutte caratterizzate da un piumaggio variopinto (solo nei maschi), corpo tozzo e provviste di code e zampe corte.\nTassonomia.\nComprende le seguenti tre specie:"}
{"id": "3991347", "revid": "110157", "url": "https://it.wikipedia.org/wiki?curid=3991347", "title": "Torneo di pallacanestro maschile NCAA Division I 1984", "text": "Il Torneo di pallacanestro maschile NCAA Division I 1984 si disput\u00f2 dal 13 marzo al 2 aprile 1984. Si tratt\u00f2 della 46\u00aa edizione del torneo.\nVinsero il titolo i Georgetown Hoyas allenati da John Thompson, al primo successo della loro storia. Patrick Ewing venne eletto Most Outstanding Player.\nSquadre.\nLe squadre partecipanti furono 52, suddivise in quattro Regioni: East, Mideast, Midwest, West."}
{"id": "3991354", "revid": "119777267", "url": "https://it.wikipedia.org/wiki?curid=3991354", "title": "Questione meridionale (album)", "text": "Questione meridionale \u00e8 un album di Eugenio Bennato, pubblicato nel 2011.\nIl disco.\nUscito in occasione del centocinquantesimo anniversario dell'Unit\u00e0 d'Italia, si tratta di un concept album sulla storia dell'Italia, che va, appunto, dai tempi dell'Unit\u00e0 fino ai giorni nostri."}
{"id": "3991359", "revid": "767487", "url": "https://it.wikipedia.org/wiki?curid=3991359", "title": "La Marsigliese (film 1938)", "text": "La Marsigliese (\"La Marseillaise\") \u00e8 un film del 1938 diretto da Jean Renoir.\nTrama.\nLa notizia della presa della Bastiglia si diffonde nel regno di Francia.\nA Marsiglia un gruppo di cittadini entusiasti si arruola per combattere per la Rivoluzione. Si segue il battaglione dei 500 volontari partiti di casa il 2 luglio 1792. Essi marciano su Parigi, cantando di quello che diventer\u00e0 l'inno nazionale francese. Arrivano nella capitale, dopo aver attraversato il paese da Sud a Nord, il 30 luglio, alla vigilia della pubblicazione del Proclama di Brunswick.\nIl film si ferma poco dopo il 10 agosto, prima della battaglia di Valmy.\nProduzione.\nPrima del film: 2 febbraio 1938, Olympia, Parigi.\nRiprese: estate e autunno del 1937, interni negli studi di Billancourt, esterni a Fontainebleau, in Alsazia, ad Antibes, in Alta Provenza, a Parigi nella piazza del Panth\u00e9on.\n\"La Marsigliese\" \u00e8 il secondo film di Jean Renoir dedicato al Fronte popolare dopo \"La vie est \u00e0 nous\". \nIl film fu finanziato in parte da una sottoscrizione pubblica della CGT (Confederazione generale del lavoro francese): ciascuno contribuiva con due franchi, il prezzo di un posto al cinema. I sottoscrittori in pratica si prenotavano per la proiezione del film."}
{"id": "3991364", "revid": "6923", "url": "https://it.wikipedia.org/wiki?curid=3991364", "title": "Tabula Rasa (romanzo)", "text": "Tabula Rasa \u00e8 un romanzo giallo storico di Danila Comastri Montanari che, come altri lavori precedenti di quest'autrice, ha come protagonista il senatore Publio Aurelio Stazio.\nSullo sfondo Alessandria d'Egitto, la metropoli dell'antichit\u00e0 pi\u00f9 importante dopo Roma, il senatore Stazio deve svolgere un'importante e segreta missione affidatagli dall'imperatore Claudio per assicurare un lungo periodo di pace all'impero, negoziando con i Parti, abili guerrieri e da sempre nemici dei Romani, e smascherando la spia che li informa sui transiti delle navi di grano per Roma e boicotta ogni progetto che porti alla vittoria della guerra, che ormai si protrae da lungo tempo. Ma anche in questi frangenti, da impenitente donnaiolo qual \u00e8, non manca di conquistare la bella Candida, moglie del viceprefetto d'Egitto.\nTrama.\nGiunto ad Alessandria d'Egitto sulla sua lussuosa nave \"Syracusia\", Publio Aurelio, nonostante disponga gi\u00e0 di una residenza in questa citt\u00e0, fa restaurare un vecchio edificio in riva al Nilo, essenziale per la sua copertura di eccentrico nobile romano convertitosi al culto del dio Sobek. Per rendere completa la finzione, fa anche costruire un sacello dedicato al dio e nel recinto fa mettere un enorme coccodrillo.\nL'accompagnano alcuni membri della servit\u00f9: Castore, il segretario alessandrino, che si gode le ferie, non senza sfruttare al massimo i soldi del padrone e rubando, come al solito, il suo sigillo, oltre che l'abile massaggiatrice Nefer, e i lettighieri nubiani. Oltre ad essi, il senatore \u00e8 aiutato nel suo compito da un nuovo segretario, l'ebreo Efraim Ben Baruk, che si riveler\u00e0 prezioso nel fornirgli puntuali informazioni.\nDurante i lavori di sistemazione del vialetto in giardino, gli operai rinvengono il cadavere di una giovane donna, sul cui corpo la presenza di una fibula fa ritenere la vittima un'adepta del culto della dea Bast, la dea gatta. Il senatore, da buon investigatore, assume Ftia, dipendente dell'obitorio, per eseguire l'autopsia del cadavere. Ma questo \u00e8 solo l'inizio: nella stessa zona si ritrovano anche i resti di un altro cadavere, un'altra donna, sepolta per\u00f2 ormai da anni.\nNel frattempo, Publio Aurelio deve adempiere anche alla sua importante missione: si reca perci\u00f2 in visita al Palazzo reale, presso il viceprefetto Caio Greganio Merenda, che ormai da tempo sostituisce il prefetto Caio Giulio Postumio, gravemente ammalato. Qui conosce Candida, moglie di Greganio, bella ed eccentrica, che gli confida che il marito sta tentando di ucciderla e che \u00e8 anch'ella devota alla dea Bast. Ed \u00e8 proprio durante una processione sacra alla dea, a cui partecipa anche Publio Aurelio, che Candida \u00e8 assassinata.\nMentre da una parte i morti aumentano e si fa sempre pi\u00f9 complicato giungere alla soluzione dell'enigma, il progettista militare Nicomaco mostra il funzionamento della sua ultima macchina da assedio all'accampamento militare romano. Ad un tratto per\u00f2 la torre inizia a muoversi e solo per l'intervento di Vopisco Vecellino, il tribuno a capo degli \"Speculatores\", e dello stesso Publio Aurelio non si schianta sui militari che presenziano alla dimostrazione: un colpo solo parzialmente andato a segno della spia.\nNel palazzo reale \u00e8 intanto ospitata una delegazione di Parti, con a capo il principe Orote, ma il vero emissario del Gran Re \u00e8 Arsace, ex schiavo partico e antica conoscenza di Publio Aurelio, con cui quest'ultimo alla fine giunger\u00e0 ad un accordo che soddisfer\u00e0 entrambe le parti e non ne offender\u00e0 la \"dignitas\" e l'onore: al posto di una sanguinosa e lunga guerra si sarebbe svolta una sola battaglia, a cui avrebbero partecipato i guerrieri pi\u00f9 irriducibili, e sarebbe spettato un bottino di ugual valore ad ambo le parti, che avrebbero entrambe celebrato la vittoria; a tutto ci\u00f2 sarebbe seguito un decennio di pace stabile, che avrebbe permesso la ricostruzione dei villaggi distrutti e il ristabilimento delle relazioni commerciali.\nLa spia dei Parti, Nicomaco, boicottatore della sua stessa costruzione, tenta di cancellare le tracce che portano a lui, assassinando tutti coloro che l'avevano aiutato, volenti o nolenti, nella sua opera. Dopo aver sfruttato le conoscenze di Antef, schiavo di Greganio, ed averlo ucciso e ricattato la bella Crisotemi, la cortigiana pi\u00f9 celebre e costosa della citt\u00e0, muore divorato dal coccodrillo del senatore dopo essersi recato alla villa sul Nilo per assassinare Melania (ovvero Crisotemi), che aveva cercato protezione presso Publio Aurelio."}
{"id": "3991369", "revid": "717966", "url": "https://it.wikipedia.org/wiki?curid=3991369", "title": "Abnegazione dinanzi a Dio", "text": ""}
{"id": "3991379", "revid": "287204", "url": "https://it.wikipedia.org/wiki?curid=3991379", "title": "Cristo Sat\u00e0nico", "text": ""}
{"id": "3991385", "revid": "574302", "url": "https://it.wikipedia.org/wiki?curid=3991385", "title": "Chicago Film Critics Association Award per la migliore sceneggiatura originale", "text": "Il Chicago Film Critics Association Award per la migliore sceneggiatura originale (\"CFCA for Best Original Screenplay\") \u00e8 una categoria di premi assegnata dalla Chicago Film Critics Association, per la miglior sceneggiatura originale dell'anno.\n\u00c8 stata consegnata ininterrottamente dal 2006 e nasce dalla divisione in \"migliore sceneggiatura originale\" e \"migliore sceneggiatura non originale\" delle categoria \"migliore sceneggiatura\".\nVincitori e candidati.\nI vincitori sono indicati in grassetto, con a seguire gli eventuali altri candidati in ordine alfabetico."}
{"id": "3991388", "revid": "1974457", "url": "https://it.wikipedia.org/wiki?curid=3991388", "title": "Compagnia aerea maggiore", "text": "L'espressione compagnia aerea maggiore (o, in lingua inglese, major carrier) \u00e8 utilizzata per indicare una qualsiasi compagnia aerea di grandi dimensioni e per distinguerla da una compagnia aerea standard, da una a basso costo, da una regionale e da altre di pi\u00f9 piccole dimensioni.\nAlcuni standard indicano come maggiori principalmente compagnie aeree che:\nPertanto viene definita come maggiore una compagnia aerea che risponda a questi requisiti.\nNegli Stati Uniti d'America.\nNegli Stati Uniti, invece e secondo il Dipartimento dei Trasporti degli Stati Uniti d'America, viene definita come \"major\" una compagnia aerea che abbia ricavi operativi annuali superiori a 1 miliardo di dollari.\nNel 2013 il Dipartimento dei Trasporti degli Stati Uniti d'America riconosceva 20 compagnie aeree maggiori statunitensi:\nSecondo il significato statunitense, quindi, la definizione di \"major\" si applica solo in funzione del fatturato dell'azienda e non dalle dimensioni operative: quindi possono rientrare nella definizione anche vettori regionali, a basso costo, cargo e charter.\n\"Legacy carrier\".\nUna compagnia aerea, che nel mondo viene definita maggiore, nel contesto statunitense \u00e8 definita anche \"Legacy carrier\"; cio\u00e8 una compagnia aerea che offre voli di linea con connessioni, due o pi\u00f9 classi di bordo, servizi di cabina (\"in-flight entertainment\"), programmi \"frequent flyer\", \"airport lounges\", \"code sharing\" ecc.\nLe \"legacy carriers\" statunitensi nel 2013 sono:\nCome si pu\u00f2 notare, le prime quattro corrisponderebbero alle \"major\" e le ultime due alle standard."}
{"id": "3991396", "revid": "6923", "url": "https://it.wikipedia.org/wiki?curid=3991396", "title": "Battleship (videogioco 2012)", "text": "Battleship \u00e8 un videogioco ispirato al film omonimo del 2012, pubblicato dalla Activision. Le versioni per PlayStation 3 e Xbox 360 sono sviluppate dalla Double Helix Games, mentre le versioni per Wii, DS e 3DS sono sviluppate dalla Magic Pockets. \u00c8 stato pubblicato il 20 aprile 2012 in Europa e \u00e8 stato pubblicato il 15 maggio 2012 in America Settentrionale.\nVersione PlayStation 3 e Xbox 360.\nLa versioni PlayStation 3 e Xbox 360 sono uno sparatutto in prima persona. Durante i combattimenti si possono comandare navi da battaglia attraverso un piccolo Tablet. Le battaglie navali hanno una durata massima di circa 15 secondi.\nVersione Wii e DS.\nLa versione Wii e DS \u00e8 uno strategico a turni che si rif\u00e0 al noto gioco da tavolo battaglia navale. Si \u00e8 al comando di una flotta, che deve distruggere le navi aliene. Le tattiche da utilizzare sono molteplici e non sar\u00e0 facile vincere, visto che l'intelligenza artificiale \u00e8 molto ben sviluppata, ed \u00e8 capace di usare tattiche diverse per mettere in difficolt\u00e0 il giocatore. Il gioco \u00e8 stato criticato pi\u00f9 volte, per lo scarso gameplay.\nAccoglienza.\nIl gioco per Xbox 360, sul sito \"Metacritic\" ha ottenuto molte recensioni negative, ottenendo un punteggio di 38 su 100, mentre su \"GameRankings\" ha ottenuto il 40.67%. Invece per la versione PlayStation 3 ha totalizzato un punteggio di 44 su 100 e il 39.43% sugli stessi siti di recensioni.\nPer le versioni di Nintendo (Wii, DS &amp; 3DS), le recensioni sono state generalmente pi\u00f9 positive rispetto alla controparte di Sony e Microsoft. Su \"Metacritic\", di fatto ha ottenuto per la versione 3DS un punteggio pari a 55 su 100, mentre su \"GameRankings\" il 55.83%. Per la versione Wii, ha totalizzato un punteggio di 54 su 100 e una valutazione del 55.50%. Infine, la versione DS ha totalizato una valutazione del 40.00% su GameRankings."}
{"id": "3991398", "revid": "228587", "url": "https://it.wikipedia.org/wiki?curid=3991398", "title": "Campionati del mondo di corsa campestre 1982", "text": "Il X Campionato mondiale di corsa campestre si \u00e8 svolto a Roma, in Italia, il 21 marzo 1982 all'Ippodromo delle Capannelle. Vi hanno preso parte 382 atleti in rappresentanza di 33 nazioni. Il titolo maschile \u00e8 stato vinto da Mohamed Kedir mentre quello femminile da Maricica Puic\u0103.\nNazioni partecipanti.\nQui sotto sono elencate le nazioni che hanno partecipato a questi campionati (tra parentesi il numero degli atleti per ciascuna nazione):"}
{"id": "3991399", "revid": "1573940", "url": "https://it.wikipedia.org/wiki?curid=3991399", "title": "Nycteris", "text": "Nycteris () \u00e8 l'unico genere di pipistrello della famiglia dei Nitteridi, comunemente noti come \"nitteridi\" o \"pipistrelli dal muso scavato\". \nDescrizione.\nDimensioni.\nAl genere Nycteris appartengono pipistrelli di medio-piccole dimensioni con la lunghezza dell'avambraccio tra 32 e 65\u00a0mm e un peso fino a 42,5\u00a0g.\nCaratteristiche craniche e dentarie.\nIl cranio presenta una profonda depressione tra le orbite e delle creste sopra-orbitali appiattite che si espandono notevolmente fino a nascondere completamente il processo post-orbitale sottostante. Le ossa pre-mascellari sono presenti e ben saldate al rostro, sebbene siano rappresentate soltanto dal segmento palatale, lasciando un ampio spazio vuoto nella regione nasale. La cresta sagittale \u00e8 poco sviluppata. Gli incisivi hanno due o tre cuspidi. I canini sono relativamente piccoli, mentre i molari hanno la caratteristica disposizione a W delle cuspidi, tipica di tutti i Microchirotteri.\nSono caratterizzati dalla seguente formula dentaria:\nAspetto.\nLa pelliccia \u00e8 lunga, soffice, arruffata e lanuginosa. Le parti dorsali sono solitamente brunastre o grigiastre, mentre quelle ventrali sono pi\u00f9 chiare. Esistono delle fasi completamente arancioni. Il corpo \u00e8 piccolo e compatto. La forma della testa \u00e8 nascosta dalla folta pelliccia. Il muso \u00e8 attraversato longitudinalmente da un profondo solco che si estende dalle narici fino al centro della fronte, dove termina in una fossa rivestita di peli. Lungo i bordi della cavit\u00e0 sono sviluppate delle fogliette carnose. Le orecchie sono enormi, erette e unite alla base da una sottile membrana. Il trago \u00e8 piccolo, semplice e rotondeggiante.\nLe ali sono grandi e larghe. Il secondo dito della mano ha una sola falange, mentre il terzo ne ha due. Gli arti inferiori sono lunghi, mentre le dita dei piedi sono corte, ognuno con tre falangi, eccetto l'alluce. La fibula \u00e8 mancante. La coda \u00e8 completamente racchiusa nell'uropatagio e termina con una espansione cartilaginea a forma di T, la quale sorregge i margini liberi della membrana. Questa caratteristica \u00e8 unica tra tutti i mammiferi. Sullo sterno \u00e8 presente uno sperone insolitamente grande. La prima vertebra dorsale e la settima cervicale sono saldate tra loro. Solitamente non vi \u00e8 dimorfismo sessuale.\nEcolocazione.\nEmettono ultrasuoni, attraverso le narici, sotto forma di impulsi di breve durata e bassa intensit\u00e0, a frequenza modulata e solitamente con 3-5 armoniche.\nDistribuzione.\nQuesta famiglia \u00e8 diffusa nell'Africa subsahariana, il bacino del Mediterraneo e parte dell'Ecozona orientale, dalla Penisola Malese fino all'isola di Bali. L'areale frammentato indica una possibile antica diffusione pi\u00f9 estesa di quella odierna. \nTassonomia.\nIl genere comprende 16 specie."}
{"id": "3991400", "revid": "633073", "url": "https://it.wikipedia.org/wiki?curid=3991400", "title": "Nycteridae", "text": ""}
{"id": "3991402", "revid": "599523", "url": "https://it.wikipedia.org/wiki?curid=3991402", "title": "Windows Server 8", "text": ""}
{"id": "3991404", "revid": "1543377", "url": "https://it.wikipedia.org/wiki?curid=3991404", "title": "Raffaele Ursini (pittore)", "text": "Biografia.\nNato in un piccolo comune della Locride, inizi\u00f2 la sua carriera artistica molto giovane, a Napoli con Davide Gravante nella bottega del Morelli e quindi a Venezia con Pompeo Moltenti. Torn\u00f2 poi a Napoli dove studi\u00f2 con Marinelli frequentando l'Accademia di belle arti. \nLe sue opere avevano come tema principale la vita popolare dell'epoca, marinai al lavoro, donne dedite alla recita del rosario, carovane di zingari, e i paesaggi dei luoghi visitati, in particolar modo paesaggi di mare, legati al suo paese di nascita. Fece pi\u00f9 di 50 tele, oggi conservate in collezioni private, e alla Pinacoteca civica di Reggio Calabria. \nL'artista produsse inoltre numerosi affreschi a soggetto religioso, presso chiese e palazzi nobiliari a Roccella Ionica, e nei paesi circostanti.\nArtista girovago, gir\u00f2 l'Italia e successivamente si trasfer\u00ec per breve tempo anche a Buenos Aires in Argentina, fino al ritorno in patria nel suo paese natale.\nOpere.\nTra le opere pi\u00f9 importanti \"Allegoria\", presentato a Buenos Aires, Argentina, dove vinse un premio; \"Cibo dell'anima\", presentato a Napoli e acquistato dal principe Carafa; \"Il Rosario\", presentato all'Esposizione Generale Italiana a Torino nel 1884 che ebbe molto successo; \"Tradizione\", presentato alla Biennale di Venezia; \"L'onomastico di Silvietto\", presentato alla Mostra Nazionale di Messina nel 1907 vinse il 2\u00ba premio; \"Pellaro 28 dicembre 1908\", presentato all'Esposizione Internazionale di Belle Arti di Roma nel 1911; \"Carovana di Zingari\", presentato alla VI Biennale Calabrese d'Arte del 1931 di Reggio Calabria."}
{"id": "3991412", "revid": "827882", "url": "https://it.wikipedia.org/wiki?curid=3991412", "title": "Gran Premio di Bari 1951", "text": "Il Gran Premio di Bari 1951 \u00e8 stata una gara extra-campionato di Formula 1 tenutasi il 2 settembre, 1951 a Bari, in Puglia. \nLa gara, disputatasi su un totale di 65 giri, \u00e8 stata vinta dall'argentino Juan Manuel Fangio su Alfa Romeo 159.\nGara.\nResoconto.\nLa corsa si disput\u00f2 a cavallo dei Gran Premi mondiali del Nurburgring e di Monza e vide per la prima volta nella stagione sfidarsi in territorio italiano le scuderie Alfa Romeo e Ferrari. Fangio prese subito il comando della corsa, seguito da Alberto Ascari e Luigi Villoresi. Ascari perse in seguito svariate posizioni a causa di un testa coda occorsogli nell'evitare un doppiato, nel tentativo di rimonta fece segnare il giro pi\u00f9 veloce della corsa ma fui poi costretto al ritiro per un principio di incendio sulla sua vettura. Ritiratasi l'altra Ferrari di Villoresi per un guasto al motore, Fangio, nonostante avesse perso l'utilizzo della terza marcia, mantenne agevolmente il comando davanti al connazionale Jos\u00e9 Froil\u00e1n Gonz\u00e1lez fino alla bandiera a scacchi."}
{"id": "3991423", "revid": "599013", "url": "https://it.wikipedia.org/wiki?curid=3991423", "title": "Heinz Kuttin", "text": "Biografia.\nIn Coppa del Mondo esord\u00ec il 30 dicembre 1987 a Oberstdorf (8\u00b0), ottenne il primo podio il 3 dicembre 1989 a Thunder Bay (2\u00b0) e la prima vittoria il 13 marzo 1991 a Trondheim.\nIn carriera prese parte a tre edizioni dei Giochi olimpici invernali, (6\u00b0 nel trampolino normale, 12\u00b0 nel trampolino lungo, 5\u00b0 nella gara a squadre), (4\u00b0 nel trampolino normale, 3\u00b0 nel trampolino lungo, 2\u00b0 nella gara a squadre) e (25\u00b0 nel trampolino normale, 12\u00b0 nel trampolino lungo, 3\u00b0 nella gara a squadre), a tre dei Campionati mondiali, vincendo quattro medaglie, e a una dei Mondiali di volo, Vikersund 1990 (20\u00b0)."}
{"id": "3991431", "revid": "1457164", "url": "https://it.wikipedia.org/wiki?curid=3991431", "title": "Rome Independent Film Festival", "text": "Il Rome Independent Film Festival (abbreviato in RIFF) \u00e8 un festival di cinema indipendente che si tiene a Roma a partire dal 2000.\nStoria.\nSi svolge presso il Nuovo cinema Aquila, la Casa del Cinema a Villa Borghese e il Kino. Ha lo scopo di promuovere il circuito cinematografico indipendente, prestando particolare attenzione alle opere prime italiane. Oltre a promuovere anche all'estero il cinema italiano di qualit\u00e0, organizza periodicamente eventi e incontri con giovani registi e sceneggiatori. \u00c8 realizzato con il sostegno del Ministero per i Beni e le Attivit\u00e0 Culturali (DGC), Assessorato alla Cultura, Arte e Sport della Regione Lazio e Roma Capitale \u2013 Assessorato alle Politiche Culturali e Centro Storico.\nPer l'edizione 2012 sono stati selezionati 120 film proveniente da 40 paesi, di cui diverse produzioni italiane, come \"Aspromonte\" e \"Ristabbanna\"."}
{"id": "3991436", "revid": "155634", "url": "https://it.wikipedia.org/wiki?curid=3991436", "title": "Werner Haim", "text": "Biografia.\nIn Coppa del Mondo esord\u00ec il 4 gennaio 1984 a Innsbruck (99\u00b0), ottenne il primo podio il 17 dicembre 1989 a Sapporo (2\u00b0) e l'unica vittoria il 14 gennaio 1990 a Liberec. Insieme con Ernst Vettori e Andreas Felder vinse la prima gara a squadre, sperimentale, del circuito di Coppa del Mondo, il 3 marzo 1990 a Lahti.\nIn carriera prese parte a un'edizione dei Campionati mondiali, Lahti 1989 (6\u00b0 nella gara a squadre il miglior piazzamento), e a tre dei Mondiali di volo (7\u00b0 a Vikersund 1990 il miglior piazzamento)."}
{"id": "3991438", "revid": "256896", "url": "https://it.wikipedia.org/wiki?curid=3991438", "title": "Costumi svizzeri", "text": ""}
{"id": "3991441", "revid": "101014644", "url": "https://it.wikipedia.org/wiki?curid=3991441", "title": "Monte Bismarck", "text": "Monte Bismarck \u00e8 una montagna dello Zimbabwe, nel centro dell'Africa.\nStoria e geografia.\nSituata nei pressi del Moltke e fu esplorata nel 1872 dell'esploratore tedesco Karl Mauch, che la intitol\u00e0 al cancelliere Otto von Bismarck. La montagna \u00e8 fatta di granito."}
