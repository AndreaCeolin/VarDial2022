{"id": "4134803", "revid": "913245", "url": "https://it.wikipedia.org/wiki?curid=4134803", "title": "Pauline Kwalea", "text": "Prese parte ai Giochi olimpici di Pechino 2008 nella gara dei 100 metri piani, ma venne eliminata durante le qualificazioni. Ha partecipato alle Olimpiadi di Londra 2012"}
{"id": "4134806", "revid": "1543377", "url": "https://it.wikipedia.org/wiki?curid=4134806", "title": "Nicaragua ai Giochi della XX Olimpiade", "text": "Il Nicaragua partecip\u00f2 alle XX Olimpiadi, svoltesi a Monaco di Baviera dal 26 agosto all'11 settembre 1972, con una delegazione di otto atleti impegnati tre discipline: atletica leggera, judo e pugilato. Portabandiera fu il giavellottista Don V\u00e9lez, che lo era stato anche a .\nFu la seconda partecipazione di questo paese ai Giochi estivi. Non fu conquistata nessuna medaglia."}
{"id": "4134814", "revid": "547745", "url": "https://it.wikipedia.org/wiki?curid=4134814", "title": "Jonathan Urretavizcaya", "text": ""}
{"id": "4134819", "revid": "1543377", "url": "https://it.wikipedia.org/wiki?curid=4134819", "title": "Panama ai Giochi della XX Olimpiade", "text": "Panama partecip\u00f2 alle XX Olimpiadi, svoltesi a Monaco di Baviera dal 26 agosto all'11 settembre 1972, con una delegazione di sette atleti impegnati quattro discipline: atletica leggera, lotta, pugilato e sollevamento pesi. Portabandiera fu il mezzofondista Donaldo Arza, alla sua prima Olimpiade.\nFu la settima partecipazione di questo paese ai Giochi estivi. Non fu conquistata nessuna medaglia."}
{"id": "4134820", "revid": "767487", "url": "https://it.wikipedia.org/wiki?curid=4134820", "title": "Tomas Tamo\u0161auskas", "text": ""}
{"id": "4134825", "revid": "599013", "url": "https://it.wikipedia.org/wiki?curid=4134825", "title": "Eilif Kristen Mikkelsplass", "text": "\u00c8 fratello del fondista P\u00e5l Gunnar e marito della biatleta Hildegunn, a loro volta sciatori nordici di alto livello.\nBiografia.\nIn Coppa del Mondo ottenne l'unica vittoria, nonch\u00e9 unico risultato di rilievo, il 9 dicembre 1984 a Cogne. Non partecip\u00f2 n\u00e9 a rassegne olimpiche n\u00e9 iridate."}
{"id": "4134826", "revid": "1543377", "url": "https://it.wikipedia.org/wiki?curid=4134826", "title": "Paraguay ai Giochi della XX Olimpiade", "text": "Il Paraguay partecip\u00f2 alle XX Olimpiadi, svoltesi a Monaco di Baviera dal 26 agosto all'11 settembre 1972, con una delegazione di tre atleti impegnati due discipline: atletica leggera e tiro a segno. Fu la seconda partecipazione di questo paese ai Giochi estivi. Non fu conquistata nessuna medaglia."}
{"id": "4134831", "revid": "371529", "url": "https://it.wikipedia.org/wiki?curid=4134831", "title": "Lou Albano", "text": "Lungo la sua carriera durata 42 anni, in qualit\u00e0 di manager Albano ha condotto ben 15 differenti tag team e quattro wrestler singoli alla conquista di varie cinture iridate. Albano era parte del \"Triumvirato del Terrore\", un trio di manager heel (\"malvagi\") della WWF che includeva anche The Grand Wizard of Wrestling e Freddie Blassie. Il trio avrebbe imperversato nella federazione per un decennio, fino alla morte di Grand Wizard nel 1983.\nShowman unico, con barba lunga lasciata incolta, numerosi piercing facciali in anticipo sui tempi, ed abbigliamenti eccentrici, Albano (questa volta nelle vesti di personaggio positivo), fece anche parte negli anni ottanta della Rock 'n' Wrestling Connection. Collaborando con Cyndi Lauper, Albano aiut\u00f2 a diffondere il wrestling a livello internazionale oltre la nicchia di settore sdoganandolo al grande pubblico. Capitalizzando sul proprio successo, successivamente Albano sbarc\u00f2 ad Hollywood partecipando a numerosi show televisivi, film, e progetti musicali, divenendo particolarmente famoso alle nuove generazioni di fan come interprete e doppiatore di Mario in \"The Super Mario Bros. Super Show!\".\nCarriera.\nLou Albano ha iniziato la sua carriera nel wrestling nel 1953 ed ha trascorso tutta la sua carriera nella WWE (allora conosciuta come WWWF). Si ritir\u00f2 dal ring nel 1969, ma non dal wrestling.\nDopo la fine della sua carriera da lottatore, nel 1970 \u00e8 diventato manager. \u00c8 stato manager di Ivan Koloff, Toru Tanaka, Greg Valentine, Jimmy Snuka e Pat Patterson.\nFilm e televisione.\nOltre alla carriera nel mondo del wrestling, ha recitato nel film \"Cadaveri e compari\" (1986), ha interpretato Mario nella serie televisiva \"Super Mario\", a cui ha prestato la voce in fase di doppiaggio ed \u00e8 anche apparso nei video delle canzoni \"Girls Just Want to Have Fun\", \"The Goonies 'R' Good Enough\" e \"She Bop\" di Cyndi Lauper. Ha inoltre interpretato ruoli minori in \"227\", \"Miami Vice\" e nel film \"Frequenze pericolose\".\nMorte.\nAlbano muore il 14 ottobre 2009 a causa di un attacco cardiaco, a 76 anni. Viene sepolto presso il Rose Hills Memorial Park, nella Contea di Putnam, New York."}
{"id": "4134832", "revid": "580197", "url": "https://it.wikipedia.org/wiki?curid=4134832", "title": "Per\u00f9 ai Giochi della XX Olimpiade", "text": "Il Per\u00f9 partecip\u00f2 alle XX Olimpiadi, svoltesi a Monaco di Baviera dal 26 agosto all'11 settembre 1972, con una delegazione di venti atleti impegnati sette discipline, per un totale di venticinque competizioni. Portabandiera fu lo schermidore Enrique Barza, alla sua seconda Olimpiade.\nFu la settima partecipazione di questo paese ai Giochi estivi. Non fu conquistata nessuna medaglia."}
{"id": "4134838", "revid": "1543377", "url": "https://it.wikipedia.org/wiki?curid=4134838", "title": "Porto Rico ai Giochi della XX Olimpiade", "text": "Porto Rico partecip\u00f2 alle XX Olimpiadi, svoltesi a Monaco di Baviera dal 26 agosto all'11 settembre 1972, con una delegazione di 53 atleti impegnati 10 discipline per un totale di 37 competizioni. Portabandiera fu l'ostacolista Arnaldo Bristol, alla sua terza Olimpiade.\nFu la settima partecipazione di questo paese ai Giochi estivi. Non fu conquistata nessuna medaglia."}
{"id": "4134843", "revid": "726373", "url": "https://it.wikipedia.org/wiki?curid=4134843", "title": "It's a Man's World (serie televisiva)", "text": "It's a Man's World \u00e8 una serie televisiva statunitense in 19 episodi trasmessi per la prima volta nel corso di una sola stagione dal 1962 al 1963.\n\u00c8 una serie del genere commedia a sfondo drammatico incentrata sulle vicende di quattro giovani che vivono in una casa galleggiante chiamata \"The Elephant\", ormeggiata sul fiume Ohio, nella citt\u00e0 di Cordella, nell'Ohio.\nTrama.\nI personaggi principali sono lo studente di college Wes Macauley e suo fratello pi\u00f9 giovane Howie, orfani di recente. Tom-Tom DeWitt \u00e8 uno studente di college che viene da una ricca famiglia di Chicago, Vern Hodges \u00e8 uno spirito libero e talentuoso chitarrista nativo del Nord Carolina. Tutti e quattro vivono in una casa galleggiante ormeggiata sul fiume Ohio. La studentessa di college Irene Hoff \u00e8 la fidanzata di Wes, il quale \u00e8 continuamente alle prese con problemi economici. Iona e Virgil Dobson sono due amici dei quattro ragazzi. La loro figlia, Alma Jean, \u00e8 interessata a Vern mentre Nora Fitzgerald \u00e8 interessata a Tom-Tom. Vi \u00e8 anche un cane denominato Shadrack.\nProduzione.\nLa serie, ideata da Peter Tewksbury, fu prodotta da Heyday Productions e girata nei Revue Studios a Hollywood in California, a Parkersburg, West Virginia, e a Marietta, sul fiume Ohio. Tra i registi e tra i produttori \u00e8 accreditato lo stesso Peter Tewksbury.\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 17 settembre 1962 al 28 gennaio 1963 sulla rete televisiva NBC."}
{"id": "4134844", "revid": "1442080", "url": "https://it.wikipedia.org/wiki?curid=4134844", "title": "Giuseppe Urbano Pagani Cesa", "text": "Biografia.\nDiscendente della nobile famiglia veneta dei Cesa, casata di antiche origini, risalenti alla met\u00e0 del Cinquecento, estintasi nel 1624, continuando nel ramo dei Pagani-Cesa, ebbe il titolo di conte.\nIn quanto nobile bellunese di antico lignaggio, ricopr\u00ec l'incarico di \"Ispettore a' boschi\" e di Intendente delle Finanze. Studi\u00f2 a Padova, dove strinse amicizia con Melchiorre Cesarotti.\nNel 1782 pubblic\u00f2 a Venezia i suoi primi due volumi di poesie: il primo di opere originali e il secondo di traduzioni dal latino, dal tedesco e dal francese, fra le quali l\"'Atreo e Tieste\" di Cr\u00e9billon. Molte delle sue poesie sono rimaste tuttavia inedite.\nNel 1784 pubblic\u00f2 un poemetto dal titolo \"Viaggio per aria\", e nel 1802 un secondo dal titolo \"Villeggiatura di Clizia\", entrambi in versi sciolti e composti da tre canti, scritti con una certa fantasia, nonch\u00e9 vivacit\u00e0 di stile.\nScrisse anche tragedie, molte delle quali per\u00f2 rimasero inedite, come la \"Rosmunda\" o il \"Costantino\". Nel 1808 venne pubblicata a Milano il \"Caio Gracco\", tragedia di soggetto storico che richiamava l'opera omonima di Vincenzo Monti. Nel 1816 venne pubblicata a Venezia un'altra tragedia, il \"Nabucco\", e nello stesso anno vide la luce anche un dramma musicale, \"Moglie indiana\".\nNel 1822 venne pubblicata a Venezia la traduzione con testo a fronte dell\"'Eneide\" di Virgilio e nel 1825 venne stampato a Firenze un trattato sull'opera seria, intitolato \"Sovra il teatro tragico italiano. Considerazioni di G. U. Pagani Cesa\".\nLuigi Carrer scrisse di lui, nella sua \"Biografia degl'Italiani illustri\" che, sebbene potesse risultare all'apparenza aspro e violento, era in realt\u00e0 un uomo fine e dalla conversazione piacevole, il cui animo non manc\u00f2 di essere liberale e compassionevole.\nGli venne dedicata una via cittadina di Belluno."}
{"id": "4134846", "revid": "767487", "url": "https://it.wikipedia.org/wiki?curid=4134846", "title": "Abarat - Assoluta mezzanotte", "text": "Abarat - Assoluta mezzanotte (\"Abarat: Absolute Midnight\") \u00e8 un romanzo fantasy del 2011 di Clive Barker. \u00c8 il terzo libro della pentalogia di Abarat. \u00c8 stato pubblicato il 27 settembre 2011 dalla casa editrice HarperCollins. In Italia \u00e8 stato distribuito a partire dal 21 novembre 2013.\nTrama.\nQuesto libro della pentalogia racconta la storia di Candy Quackenbush che inizia visitando la Lagunna Munn e chiedendo alla strega di rimuovere dal suo corpo la Principessa Boa. Candy viaggia da un'isola all'altra grazie al suo Abarat insieme al suo gruppo di amici: i fratelli John, il fuggito prigioniero \"Malingo the Geshrat\" ed altri personaggi. Presto incontreranno un problema, la malvagia Mater Motley vuole conquistare le altre isole, quest'ultimo innamorato della protagonista.\nRecensioni.\nIl libro \u00e8 stato recensito da vari quotidiani, riviste, siti internet e blog. Tra cui \u00e8 stato recensito da Los Angeles Times, dalla rivista Starburst ed altre. \u00c8 entrato nella Los Angeles Times Bestseller il 27 novembre 2011 nella posizione numero 14, in seguito \u00e8 sceso alla numero 21.. Ha ricevuto una buona accoglienza su Google Libri"}
{"id": "4134848", "revid": "253269", "url": "https://it.wikipedia.org/wiki?curid=4134848", "title": "Marika Domi\u0144czyk", "text": "Biografia.\nMarika \u00e8 figlia di Mirek Dominczyk, leader nel movimento polacco Solidarno\u015b\u0107. Sorella minore dell'attrice Dagmara Domi\u0144czyk, si trasferisce con la famiglia da Kielce, in Polonia, a New York quando aveva tre anni, dopo che i suoi genitori sono stati espulsi dalla Polonia per il coinvolgimento del padre con Amnesty International e Solidarno\u015b\u0107.\nNel 2005 appare nel piccolo ruolo di Bernadette nel film \"40 anni vergine\". Dal 2006 al 2007 \u00e8 guest-star nella serie televisiva della ABC \"Brothers &amp; Sisters\" come Tyler Altamirano. Ha ripreso il suo ruolo negli ultimi due episodi della quinta stagione della serie. Dal 2016 al 2017 entra a far parte del cast della serie televisiva della ABC \"Grey's Anatomy\" come personaggio ricorrente nel ruolo della dottoressa Eliza Minnick.\nVita privata.\nParla correntemente inglese e polacco. Nel 2006 si fidanza con l'attore Scott Foley, che sposa nel giugno 2007, alle Hawaii. La coppia ha tre figli, Malina, Keller e Konrad. Entrambi hanno recitato in Grey\u2019s Anatomy in stagioni diverse."}
{"id": "4134849", "revid": "599013", "url": "https://it.wikipedia.org/wiki?curid=4134849", "title": "Kari H\u00e4rk\u00f6nen", "text": "Biografia.\nIn Coppa del Mondo esord\u00ec nella gara inaugurale del 9 gennaio 1982 a Reit im Winkl (14\u00b0) e ottenendo l'unico podio il 9 dicembre 1984 a Cogne (2\u00b0).\nIn carriera prese parte a due edizioni dei Giochi olimpici invernali, (19\u00b0 nella 15\u00a0km) e (13\u00b0 nella 15\u00a0km), e a due dei Campionati mondiali, vincendo due medaglie."}
{"id": "4134850", "revid": "1318309", "url": "https://it.wikipedia.org/wiki?curid=4134850", "title": "Metro Olografix CAmp", "text": ""}
{"id": "4134851", "revid": "287204", "url": "https://it.wikipedia.org/wiki?curid=4134851", "title": "Kari Harkonen", "text": ""}
{"id": "4134853", "revid": "104458", "url": "https://it.wikipedia.org/wiki?curid=4134853", "title": "Kari Haerkoenen", "text": ""}
{"id": "4134858", "revid": "599013", "url": "https://it.wikipedia.org/wiki?curid=4134858", "title": "Turbo tape", "text": "Turbo tape (talvolta anche turbo loader o fast loader) \u00e8 l'espressione con il quale erano chiamati alcuni programmi per home computer, in particolar modo per il Commodore 64 e il Sinclair ZX Spectrum, che permettevano di accelerare il caricamento di software da una cassetta a nastro. Programmi analoghi erano diffusi anche per i caricamenti da floppy disk, sebbene i dischi avessero gi\u00e0 per natura tempi pi\u00f9 rapidi.\nStoria.\nProgrammi di questo tipo sono stati pubblicati almeno dal 1980, ad esempio per il computer Ohio Scientific Challenger, o \"The PET Rabbit\" per Commodore PET. Essi andavano caricati in memoria prima del programma da caricare.\nIl primo di questi programmi per il Commodore 64 venne creato nel 1983 dal programmatore tedesco Stephan Senz, col nome di \"Turbo Tape 64\", e permetteva di memorizzare e leggere i file su nastro alla stessa velocit\u00e0 del Commodore 1541. Sempre per il Commodore 64 nel 1984 fu prodotta una cartuccia, la Epyx FastLoad, per accorciare i tempi di caricamento del software su floppy disk, cos\u00ec come \"The Final Cartridge III\" del 1987 e alcune versioni di \"Action Replay\".\nProgrammi di questo tipo furono realizzati anche per lo ZX Spectrum 48K, almeno dal 1983. Il computer della Sinclair, a supporto di una maggiore affidabilit\u00e0 del segnale, era almeno 5 volte pi\u00f9 veloce del Commodore 64 nel gestire i file da registratore (1500 Baud contro 300 Baud).\nLo ZX Spectrum 48K, a differenza del Commodore 64, codifica i bit con impulsi elettrici di lunghezza d'onda diversa, quindi per ridurre i tempi di caricamento bastava solo ridurre al massimo la durata di questi impulsi.\nCaratteristiche.\nL'utilizzo di tali programmi sul Commodore 64 era possibile, anche se a discapito dell'affidabilit\u00e0, utilizzando un nuovo metodo per la registrazione dei file su nastro ed evitando cos\u00ec di utilizzare la struttura dei file per Datassette implementata nel KERNAL (il kernel del sistema operativo del C64). Il Commodore 64 infatti possiede lo stesso sistema di registrazione su nastro utilizzato dal vecchio PET 2001 che, avendo una memoria pi\u00f9 piccola, era stato ottimizzato per l'alta sicurezza dei dati registrati piuttosto che per garantire la velocit\u00e0 del caricamento. Era stato cio\u00e8 realizzato un mini blocco dati ridondanti per la rilevazione e correzione degli errori, cosicch\u00e9 ogni singolo blocco dati veniva scritto due volte a compensazione di un eventuale \"dropout\" verificatosi sul nastro. In pratica ogni file (programma o dati) veniva salvato due volte consecutive. Inoltre sul nastro magnetico il bit \"0\" veniva rappresentato da un'onda corta seguita da un'onda media, mentre al contrario il bit \"1\" veniva rappresentato da un'onda media seguita da un'onda corta. Quindi per rappresentare un bit erano necessarie due onde consecutive.\nUn aspetto negativo di tali programmi consisteva nel fatto che andavano caricati in memoria prima del caricamento di ciascun programma. Inoltre ogni volta che si spegneva il computer era necessario ricaricare nuovamente il software in memoria, per questo motivo vennero successivamente ideati altri software.\nI programmi.\nAccanto al programma originale di Senz si susseguirono presto numerosi cloni; \"Novaload\" era il pi\u00f9 popolare \"turbo loader\", utilizzato dalla maggioranza degli sviluppatori statunitensi e britannici per le versioni su nastro dei giochi commerciali. Accanto a questo ve ne erano altri come \"Cyberload\", \"Visiload\", \"Wildsave\", \"Meanteam Cruncher\", e altri ancora.\n\"Connection\".\n\"Connection\", diffuso in diverse varianti, e chiamato anche coi nomi \"Galadriel\", \"Biturbo by SC 85\", \"Superturbo\" oppure \"Turbo chiocciola\" (a motivo del carattere @ visualizzato nel mezzo dello schermo al termine di ciascun caricamento).\n\"Turbo Tape 64\".\nNel gennaio del 1985 la rivista statunitense \"Compute!\" pubblica un'innovativa soluzione per Commodore 64 e Commodore VIC-20 - poi ripubblicata anche in seguito su \"Compute!'s Gazette\" - che sfrutta un metodo particolare di registrazione e inserisce un loader direttamente nel salvataggio cos\u00ec da non richiedere il precaricamento del turbo per rileggere il programma salvato. Nel numero successivo \u00e8 spiegata in dettaglio la tecnica utilizzata. In marzo la rivista italiana \"Supercommodore\" pubblica l'articolo tradotto e il programma con il nome \"Superturbo\".\nVenne sviluppato in modo tale da salvare i file senza ridondanza, mentre per rappresentare i bit viene utilizzato un solo impulso di lunghezza differente. In questo modo i tempi di attesa vennero ridotti notevolmente. Alcuni test condotti all'epoca dimostrarono che un programma da 12k impiegava 34 secondi per il caricamento dall'unit\u00e0 a disco contro 44 secondi dell'unit\u00e0 a nastro utilizzando Turbo Tape. Tuttavia, una volta caricata l'utility in memoria, i tempi di caricamento erano in realt\u00e0 solo di 28 secondi.\nCaratteristica peculiare del programma era l'uso del carattere freccia (posizionato sulla tastiera del C64 in alto a sinistra) per impartire i comandi turbo: codice_1 \u00e8 il comando SAVE (per il salvataggio), codice_2 \u00e8 il comando LOAD (per il caricamento) e codice_3 \u00e8 il comando VERIFY (per la verifica di un programma registrato).\nI programmi commerciali.\nAccanto ai semplici programmi turbo diffusi, generalmente gratuiti e facilmente utilizzabili dagli utenti domestici, ve ne erano alcuni utilizzati dalle software house per la distribuzione commerciale su nastro dei loro programmi, in particolare i videogiochi.\nTali \"fast loader\" potevano essere anche particolarmente complessi e presentare durante il caricamento delle schermate introduttive contenenti immagini (\"Novaload\", \"Visiload\" e \"Cyberload\"), talvolta anche con la presenza di musica (\"Enigma loader\", \"Freeload\" e \"Ocean-Imagine Loader\").\nIn alcuni casi era addirittura possibile giocare a un minigioco, per passare il tempo durante il caricamento del programma principale. Nel caso del Commodore 64 il loader con gioco integrato pi\u00f9 noto, ma non il primo, \u00e8 \"Invade-a-Load!\" (Mastertronic, 1987), che propone un clone di \"Space Invaders\". Altri giochi inclusi nei loader commerciali sono \"Micro Rescue\" (Interceptor Software, 1985, introdotto con \"Wild Ride\"), \"Micro Painter\" (Players Software, 1986, presente ad es. in \"Radius\"), \"Load'n Play\" (Mastertronic, 1987). Questo tipo di velocizzatori, a causa della loro complessit\u00e0, non erano disponibili a livello amatoriale."}
{"id": "4134859", "revid": "767487", "url": "https://it.wikipedia.org/wiki?curid=4134859", "title": "Guido Testolina", "text": "Caratteristiche tecniche.\nGiocatore.\nGiocava come mezzala.\nAllenatore.\nEra noto per essere un allenatore di stampo difensivista.\nCarriera.\nGiocatore.\nHa militato nella Mestrina e nella Serenissima.\nAllenatore.\nTra la fine degli anni Trenta e gli anni Quaranta allena la Mestrina a pi\u00f9 riprese, intervallate da stagioni alla in Serie A e alla SPAL in Serie B.\nNel 1950 torna in Serie A alla guida dell'Udinese, con cui arriva nono in campionato, con 34 punti frutto di 11 vittorie, 12 pareggi e 15 sconfitte. Nella sua seconda stagione con i bianconeri guida la formazione solo per le prime 31 partita in cui colleziona 8 vittorie, 10 pareggi e 13 sconfitte. Successivamente viene esonerato e il suo posto viene preso da Severino Feruglio per il resto della stagione.\nAllena poi il nel campionato di Serie C 1952-1953. Non riconfermato, guida brevemente il in Serie B prima di tornare a Mestre, dove allena a pi\u00f9 riprese in Serie C nella seconda met\u00e0 degli anni Cinquanta, ottenendo la promozione in Serie C nel 1955 e sfiorando la conquista dello scudetto di categoria, perso a vantaggio del Colleferro.\nAll'inizio della stagione 1960-1961 allena il , venendo sostituito alla nona giornata da Renato Lucchi. Resta comunque in seno alla societ\u00e0 romagnola come direttore sportivo e allenatore delle giovanili nelle stagioni successive, fino al 1966.\nProsegue la carriera con l'ennesima stagione alla Mestrina . Nel campionato di Serie D 1976-1977 \u00e8 direttore sportivo della Mestrina, e subentra all'allenatore Elvio Mat\u00e8 esonerato per motivi familiari nel gennaio 1977."}
{"id": "4134860", "revid": "93556", "url": "https://it.wikipedia.org/wiki?curid=4134860", "title": "Georgij Michajlovi\u010d Vicin", "text": ""}
{"id": "4134863", "revid": "1926649", "url": "https://it.wikipedia.org/wiki?curid=4134863", "title": "Unione Sportiva Citt\u00e0 di Palermo 2012-2013", "text": "Questa voce raccoglie le informazioni riguardanti l'Unione Sportiva Citt\u00e0 di Palermo nelle competizioni ufficiali della stagione 2012-2013.\nLa squadra affronta la stagione con una delle rose mediamente pi\u00f9 giovani della Serie A.\nStagione.\nA partire da questa stagione il presidente Maurizio Zamparini decide di rinnovare profondamente la societ\u00e0, sia sul piano amministrativo, sia su quello sportivo. Gi\u00e0 nel finale della stagione precedente aveva iniziato a prendere decisioni in tal senso: il 16 aprile 2012 Roberto Schifani, figlio del Presidente del Senato Renato, entra a far parte del Consiglio di Amministrazione della societ\u00e0, mentre il 23 aprile vengono ufficializzate le cariche di Giorgio Perinetti come nuovo Direttore Generale dell'Area Sportiva (carica che sotto la gestione di Zamparini non era mai stata di nessuno), qualora dovesse liberarsi dal (cosa che poi avverr\u00e0), e di Patricio Teubal, fino a quel momento gestore della vendita dei diritti tv all'estero per Mediaset, come direttore generale dell'Area Amministrativa e Gestionale (carica ufficializzata il 9 luglio). Il 26 giugno viene ufficializzato l'ingaggio di Dario Baccin come Direttore dell'Area Tecnica e Responsabile del Settore Giovanile, anch'egli proveniente dal Siena. Rinnovato anche lo staff medico: il medico sociale Roberto Matracia, dall'incarico pluridecennale, rimane ma con un ruolo diverso, poich\u00e9 la base d'appoggio sar\u00e0 la clinica \"La Quiete Hospital\" di Varese, sede dello \"Human Performance Lab\", con cui la societ\u00e0 rosanero ha firmato un contratto di collaborazione.\nL'allenatore scelto \u00e8 Giuseppe Sannino, reduce da un anno a Siena in cui aveva collaborato proprio con Perinetti; l'incarico \u00e8 ufficializzato il 6 giugno. Due giorni dopo \u00e8 stato annunciato il suo staff tecnico: Francesco Baiano \u00e8 il suo secondo, mentre Francesco Bertini \u00e8 il preparatore atletico; Luca Lomi ed Elio Garavaglia sono i collaboratori tecnici. Contestualmente sono state annunciate le date del ritiro estivo, che inizia il 12 luglio coi primi tre giorni riservati ai test medici e atletici, quindi la squadra si trasferisce a Malles Venosta (provincia autonoma di Bolzano) fino al 5 agosto.\nLa stagione si apre ufficialmente con il terzo turno di Coppa Italia, disputato al Barbera il 18 agosto e vinto per 3-1 contro la ; Miccoli \u00e8 stato autore di una doppietta.\nIl 24 agosto si chiude la campagna abbonamenti: le tessere sottoscritte sono state 9.230.\nA seguito delle due sconfitte per 3-0 contro e e il pareggio casalingo per 1-1 contro il Cagliari, il 16 settembre Sannino viene esonerato e sostituito con Gian Piero Gasperini, che si avvale della collaborazione di Ivan Juri\u0107 come allenatore in seconda, di Tullio Gritti come collaboratore tecnico, di Antonio Pintus e Luca Trucchi in qualit\u00e0 di preparatori atletici e di Franco Paleari come preparatore dei portieri.\nDopo ulteriori due sconfitte per 1-0, contro Atalanta e , maturate nei minuti finali, il 27 settembre 2012, durante una conferenza stampa tenutasi presso lo stadio Renzo Barbera, Zamparini rende Pietro Lo Monaco amministratore delegato della societ\u00e0, cedendogli il 10% delle azioni; pochi giorni dopo Perinetti lascia l'incarico di Direttore Generale dell'Area Sportiva.\nTre giorni dopo il Palermo ottiene la prima vittoria in campionato battendo il per 4-1, grazie a una tripletta di Miccoli e al primo gol in rosanero di Giorgi. Il gol del parziale 2-1 \u00e8 il millesimo in Serie A (considerando solo la stagione regolare) della storia rosanero. Nella partita successiva la squadra ottiene il pareggio per 1-1 in casa del Genoa.\nIl 13 ottobre la societ\u00e0 decide di emettere dei \"mini-abbonamenti\" per le successive cinque gare casalinghe di campionato. Seguiranno altri tre pareggi: i primi due a reti bianche (prime partite con porta inviolata), quindi il 2-2 contro il Milan al Barbera. Dopo la sconfitta per 4-1 contro la , il Palermo ottiene la seconda vittoria in campionato battendo la Sampdoria per 2-0 con le prime reti italiane di Paulo Dybala.\nDopo la sconfitta per 3-0 in trasferta contro il , in cui la squadra ha subito tre espulsioni e la fascia di capitano \u00e8 passata nel braccio di quattro giocatori, nella 14\u00aa giornata il Palermo ha battuto per 3-1 il nel derby, con la centesima rete in Serie A per Miccoli e una doppietta di Ili\u010di\u010d. Tre giorni dopo arriva l'eliminazione dalla Coppa Italia dopo la sconfitta casalinga per 2-1 contro l'Hellas Verona.\nIl 30 novembre viene ufficializzata una collaborazione fra la e il Palermo con effetto immediato e fino alla stagione 2014-2015; l'accordo prevede la messa a disposizione di risorse in termini di elementi funzionali al progetto, in particolare gli elementi della formazione Primavera, con l'obiettivo di ottenere l'accesso ai campionati professionistici nel breve periodo e il successivo ingresso di Zamparini nella societ\u00e0 alabardata seguito di un periodo di affiancamento.\nIl girone d'andata si chiude con due sconfitte di misura contro Inter e Juventus, il pareggio per 1-1 contro l'Udinese, la sconfitta casalinga per 3-0 contro la Fiorentina e quella esterna per 2-1 contro il , partita, quest'ultima, in cui hanno esordito i nuovi acquisti Aronica e Anselmo e i giovani Sanseverino e Malele.\nIl girone di ritorno si apre con la sconfitta per 3-0 contro il Napoli (in cui esordisce Andrea Dossena) e due pareggi contro Lazio (2-2) e Cagliari (1-1), partita quest'ultima in cui esordiscono Stefano Sorrentino e Mauro Formica. Nella successiva partita, persa per 1-2 contro l'Atalanta, fanno il proprio esordio in maglia rosanero altri quattro acquisti di gennaio: N\u00e9lson Augusto Tomar Marcos (autore della rete dal Palermo), Alejandro Faurl\u00edn, Mauro Boselli e Diego Fabbrini.\nIl giorno successivo alla sconfitta contro l'Atalanta e con i rosanero ultimi in classifica, il tecnico Gasperini viene esonerato e sostituito il 5 febbraio da Alberto Malesani che ha portato con s\u00e9 lo staff composto dal vice Ezio Sella (che ritorna nel Palermo dopo l'esperienza nell'annata 2000-2001), dai preparatori atletici Paolo Aiello e Antonio Raione; come preparatore dei portieri rimane Franco Paleari. Un cambio avviene anche nei ranghi societari: Lo Monaco si dimette e Perinetti torna nell'organigramma societario come consigliere, con carica ufficializzata il 20 febbraio 2013.\nMalesani guida la squadra per tre partite, concluse tutte in pareggio: a seguito, infatti, dell'1-1 contro Pescara e Chievo e dello 0-0 contro il Genoa, il 24 febbraio viene esonerato e al suo posto viene richiamato Gasperini, che\u00a0\u2013 dopo una settimana di ritiro a Novarello \u2013 ottiene un altro 0-0 contro il in trasferta. A seguito della successiva sconfitta casalinga per 2-1 contro il Siena, l'11 marzo Gasperini rescinde consensualmente il contratto con la societ\u00e0, venendo sostituito il giorno successivo da Sannino che torna cos\u00ec sulla panchina del Palermo; negli stessi giorni Giovanni Tedesco torna in societ\u00e0 come collaboratore di Perinetti.\nAlla ripresa del campionato dopo la sosta per le Nazionali, il 30 marzo il Palermo torna alla vittoria dopo quindici turni battendo per 2-0 la Roma nella gara della 30\u00aa giornata con reti di Ili\u010di\u010d e Miccoli. Nella successiva partita il Palermo ottiene la prima vittoria esterna del campionato (e per la prima volta vince due gare di fila), grazie al 3-1 sulla Sampdoria in cui Steve von Bergen e Santiago Garc\u00eda hanno segnato le loro prime reti in maglia rosanero. Seguono due pareggi, entrambi per 1-1 contro Bologna in casa e nel derby col Catania in trasferta (gol di Ili\u010di\u010d al 95').\nNella 34\u00aa giornata la squadra s'impone per 1-0 sull'Inter, quindi ottiene due sconfitte di misura in trasferta contro la Juventus (1-0, partita nella quale Miccoli raggiunge il primo posto solitario della classifica dei calciatori pi\u00f9 presenti in Serie A con la maglia del Palermo) e al Barbera contro l'Udinese (3-1). Il 12 maggio, venendo sconfitto fuori casa dalla Fiorentina per 1-0, il Palermo retrocede aritmeticamente in Serie B con una giornata d'anticipo, dopo 9 stagioni di fila in Serie A con cinque partecipazioni alle Coppe Europee e con una finale di Coppa nazionale (retrocessione - in massima serie - che non accadeva dal 1972-1973, esattamente da 40 anni).\nPrima dell'ultima giornata di campionato, il 15 maggio, vengono ufficializzate le cariche di Nicola Amoruso come direttore sportivo (a partire da giugno) e di Enrico Busto come Direttore Marketing e Comunicazione. Il campionato si chiude con la sconfitta per 3-1 in casa contro il Parma.\nNel Campionato Primavera il Palermo si \u00e8 piazzato al terzo posto nel girone C, due punti dietro le capoliste, uscendo nella semifinale play-off contro il Chievo.\nMaglie e sponsor.\nIl 20 gennaio 2012 fu ufficializzato l'accordo di sponsorizzazione tecnico con la Puma, per quattro anni a partire da questa stagione.\nLe maglie di questa stagione vengono presentate il 19 luglio 2012. La prima maglia ha i classici colori rosanero e taglio slim-fit, con il colletto alla coreana nero con righe rosa; \u00e8 realizzata con il tessuto USP, che \u00e8 leggero e morbido. La seconda maglia \u00e8 nera con una striscia rosa orizzontale sul petto, ed \u00e8 caratterizzata dal colletto a V con un bordino a doppio strato. La terza maglia, bianca, possiede una striscia obliqua rosanero sul petto. Per quanto riguarda le maglia dei portieri, la colorazione di base \u00e8 \"dark shadow\" con banda orizzontale color lime oppure con la livrea perfettamente invertita.\nA settembre la societ\u00e0 stringe un rapporto di collaborazione con l'azienda di abbigliamento Brooksfield. Il 23 novembre successivo \u00e8 stato ufficializzato un accordo di sponsorizzazione con l'azienda telefonica Italiacom: il marchio \u00e8 main sponsor per le partite di Coppa Italia e co-sponsor per quelle di campionato a partire da questa data.\nOrganigramma societario.\nArea direttiva\nArea organizzativa\nArea comunicazione\nArea marketing\nArea tecnica\nArea sanitaria\nCalciomercato.\nSessione estiva \"(dall'1/7/2012 al 31/8/2012)\".\nIn questa sessione di mercato la societ\u00e0 ha incassato 17 milioni di euro dalle cessioni spendendone 26, chiudendo quindi il bilancio relativo alla compravendita con 9 milioni di euro al passivo.\nIn porta sono stati acquistati Samir Ujkani e Francesco Benussi (di ritorno, rispettivamente, da Novara e Torino), mentre sono stati ceduti Emiliano Viviano alla Fiorentina e Alexandros Tzorvas al Genoa. In difesa ritornano Mauro Cetto (Lilla), Santiago Garc\u00eda e Michel Morganella (Novara), mentre viene acquistato Steve von Bergen (l'ultima stagione al Cesena) nell'ambito della trattativa col Genoa per Tzorvas; sono stati ceduti invece Federico Balzaretti alla Roma e Mat\u00edas Silvestre all'Inter.\nA centrocampo sono stati acquistati Egidio Ar\u00e9valo dal Club Tijuana, Franco Brienza dal Siena (\u00e8 un ritorno per lui) e Luigi Giorgi dal Novara (dopo l'ultima stagione al Cesena), mentre ritornano Jasmin Kurti\u0107 dal Varese e Nicolas Viola dalla Reggina dopo averlo bloccato nella finestra di mercato precedente; fra le cessioni di questo reparto ci sono Afriyie Acquah (Parma), Mat\u00edas Aguirregaray (Montevideo Wanderers), Edgar \u00c1lvarez (Dinamo Bucarest), Armin Ba\u010dinovi\u010d (Hellas Verona) e Francesco Della Rocca (Fiorentina). In attacco sono arrivati Paulo Dybala (acquisto record di 12 milioni di \u20ac, prelevato dall'Instituto de Cordoba) e Sebasti\u00e1n Sosa S\u00e1nchez (Cerro Largo), mentre Agon Mehmeti va al Novara nella trattativa per Giorgi.\nSessione invernale \"(dal 3/1/2013 al 31/1/2013)\".\nIn questa sessione di calciomercato il Palermo \u00e8 stato coinvolto in parecchia operazioni in ogni reparto. In porta Stefano Sorrentino arriva dal ChievoVerona mentre Samir Ujkani percorra la strada inversa, anche se non si \u00e8 trattato di uno scambio ma bens\u00ec di due trattative separate.\nIn difesa, dal , sono arrivati Salvatore Aronica e Andrea Dossena, pi\u00f9 l'esterno N\u00e9lson che aveva appena rescisso il contratto con il Betis Siviglia; sono stati ceduti quei giocatori che avevano trovato scarso impiego, vale a dire Mauro Cetto (tornato in Argentina), Carlos Labr\u00edn (tornato in Cile), Milan Milanovi\u0107 (ceduto al Vicenza in Serie B) ed Eros Pisano di cui \u00e8 stata scambiata la compartecipazione con Anselmo del Genoa.\nA centrocampo, oltre Anselmo, sono arrivati due argentini, cio\u00e8 Alejandro Faurl\u00edn dal Queens Park Rangers e Mauro Formica dal , mentre sono stati ceduti Nicol\u00e1s Bertolo (in Messico), Franco Brienza e Luigi Giorgi all'Atalanta ed Eran Zahavi (tornato in Israele).\nNel reparto offensivo arrivano in Sicilia altri due argentini: Mauro Boselli dal Wigan Athletic e Mauricio Sperduti dal Newell's Old Boys; completa l'attacco Diego Fabbrini dall'Udinese. Igor Budan, invece, raggiunge Brienza e Giorgi all'Atalanta."}
{"id": "4134864", "revid": "271907", "url": "https://it.wikipedia.org/wiki?curid=4134864", "title": "Lyubov Polishchuk", "text": ""}
{"id": "4134865", "revid": "599013", "url": "https://it.wikipedia.org/wiki?curid=4134865", "title": "Arild Monsen", "text": "Biografia.\nIn Coppa del Mondo ottenne il primo risultato di rilievo il 16 gennaio 1982 a Le Brassus (11\u00b0) e come migliori piazzamenti tre quarti posti.\nIn carriera prese parte a un'edizione dei Campionati mondiali, Seefeld in Tirol 1985, vincendo una medaglia."}
{"id": "4134866", "revid": "271907", "url": "https://it.wikipedia.org/wiki?curid=4134866", "title": "Georgij Vizin", "text": ""}
{"id": "4134871", "revid": "287204", "url": "https://it.wikipedia.org/wiki?curid=4134871", "title": "Enzo Gibin", "text": "Biografia.\nNato ad Ariano Polesine (Rovigo) il 1\u00ba gennaio 1926, trucidato a Borgomanero (Novara) il 23 febbraio 1945; l'episodio \u00e8 per\u00f2 ricordato come l'eccidio di Cressa. Medaglia d'oro al valor militare, alla memoria. Giovanissimo partigiano della 81\u00aa Brigata Garibaldi \u201cLoss\u201d, fu catturato, ferito, insieme ad Ernesto Mora, dopo un'audace azione compiuta a Borgomanero e conclusasi tragicamente per la generosit\u00e0 dei due giovani partigiani. Per essere condotto al martirio, Enzo Gibin fu prelevato, nonostante le proteste dei medici, dall'ospedale dove era stato appena operato.\nNel muro esterno sotto la loggia del palazzo municipale di Ariano nel Polesine \u00e8 posizionata una targa in marmo a sua memoria.\nLa massima ricompensa al valor militare \u00e8 stata concessa ad Enzo Gibin con la motivazione sottoriportata.\nContesto del fatto d'armi.\nEnzo Gibin (19 anni) ed Ernesto Mora (21 anni) fanno parte delle file dei partigiani garibaldini della brigata \u201cVolante Loss\u201d. A loro viene affidato un compito difficile, catturare il capitano fascista Roncarolo di Borgomanero noto per essere un \u201ctorturatore di partigiani\u201d.\nEnzo ed Ernesto, la mattina del 23 febbraio del 1945 si appostano davanti all'Ospedale di Borgomanero ed al passaggio di Roncarolo, mediante una rapida azione, disarmano Roncarolo stesso ed un brigadiere dell'esercito della Repubblica Sociale di Mussolini catturandoli entrambi. Insieme a loro c'\u00e8 anche un ragazzo, tale Maffei di Borgomanero che viene subito rilasciato in atto di generosit\u00e0. Sar\u00e0 per\u00f2 il ragazzo ad avvisare subito dopo una pattuglia della Folgore di quanto accaduto. Per Mora e Gibin le cose si mettono male, la pattuglia della Folgore li raggiunge e comincia uno scontro a fuoco durante il quale Gibin viene ferito alla gamba ed i due prigionieri fascisti riescono a fuggire. Mora allora si carica sulle spalle il compagno e lo nasconde nella boscaglia: trova successivamente aiuto presso un cascinale, ritorna dall'amico ferito per caricarlo su un carro e portarlo in ospedale. Ma mentre si sta approntando il carro sopraggiunge Roncarolo con i Repubblichini: ne nasce un nuovo scontro a fuoco. Mora rimane senza munizioni e viene anche ferito: si arrende ed \u00e8 catturato mentre Gibin viene ricoverato in ospedale.\nI fascisti trascinano Mora per le vie di Borgomanero: un gruppo di donne di fronte allo spettacolo inumano e bestiale a cui i fascisti le costringono ad assistere non sa nascondere lo sdegno.\nFrattanto a Cressa il colonnello Festi, comandante del locale presidio fascista decide di dare una lezione di vero comportamento fascista ed appronta un automezzo da mandare a Borgomanero per prelevare i due prigionieri partigiani. Festi ordina anche a Roncarolo di prelevare Gibin dall'Ospedale. Nel pomeriggio di quello stesso giorno i fascisti prelevano con la forza un gruppo di persone e lo radunano nella sede dell'ex Consorzio Agrario Provinciale (Molino Saini) obbligandoli ad assistere al vergognoso spettacolo. Mora e Gibin vengono massacrati a colpi di moschetto. A Gibin viene spezzato il gesso applicatogli alla gamba appena operata con il calcio di un mitra.\nI fascisti non contenti infieriscono anche sui cadaveri e a Gibin viene squarciato il petto per strappare il cuore.\nMora prima di morire trova la forza di gridare: \u201cViva l'Italia libera e viva i partigiani\u201d.\nI funerali solenni di Mora e Gibin verranno celebrati il 3 maggio 1945 dopo la Liberazione.\nEnzo Gibin era il fratello di Ercolina Gibin, Ernesto Mora era il fratello di Piero Mora.\nErcolina Gibin e Piero Mora si sposarono appena dopo la guerra.\nTestimonianza sulla morte di Gibin e Mora.\nAlessandro Bertona, uno dei civili rastrellati dal colonnello repubblichino Festi e costretti ad assistere all'eccidio, testimonia:\n\"Io ho la sventura di essere testimone al massacro dei due giovani eroi. Gettati dal camion, come fossero sacchi, i carnefici si avventavano con pugni, pedate e calci di moschetto sui corpi dei due partigiani. \u00c8 una gara oscena, selvaggia, a chi picchia di pi\u00f9 e pi\u00f9 forte. Il calcio di un moschetto si spezza colpendo la gamba martoriata di Gibin. Mora cade al fianco del compagno, con il volto sfigurato anche in conseguenza di un pugno assestatogli da un ufficiale fascista che gli vomita in viso: \u2018Va ora a chiamare la tua Volante Loss\u2019. Non un lamento esce dalle labbra dei due ragazzi. Infine sono trasportati di peso all'esterno del muro di cinta e nuovamente torturati.\".\nEzio Gibin muore tra atroci sofferenze. Ernesto Mora \u00e8 costretto ancora a vedere le cose inaudite, terribili, atroci che i fascisti fanno sul cadavere del compagno: i fascisti si lanciano sul corpo inanimato di Gibin, con colpi di tallone gli schiacciano l'occhio sinistro, con un pugnale gli strappano l'occhio destro ed ancora gli squarciano il petto per strappare il cuore.\n\"Viva l'Italia libera e viva i partigiani!\", trova ancora la forza di gridare Ernesto Mora, prima di morire.\nLa testimonianza di Alessandro Bertona termina con il ricordo di un'ultima atrocit\u00e0:\n\"A Mora vengono strappati gli occhi\"."}
{"id": "4134874", "revid": "1442080", "url": "https://it.wikipedia.org/wiki?curid=4134874", "title": "Evgenij Pavlovi\u010d Leonov", "text": ""}
{"id": "4134875", "revid": "633110", "url": "https://it.wikipedia.org/wiki?curid=4134875", "title": "10,4 cm Feldkanone M. 15", "text": "Il 10,4\u00a0cm Feldkanone M. 15 era un cannone prodotto in Austria-Ungheria dalla \u0160koda ed impiegato durante la prima guerra mondiale. Fu impiegato come artiglieria di corpo d'armata dal Regio Esercito durante la Guerra d'Etiopia e la seconda guerra mondiale, denominato \"Cannone da 104/32\" e, dopo il 1938, \"Cannone da 105/32\". Dopo l'8 settembre 1943, fu impiegato dall'artiglieria della X\u00aa MAS, mentre la Wehrmacht rilev\u00f2 i pezzi del Regio Esercito ridenominandoli \"10.5\u00a0cm Kanone 320(i)\".\nImpiego nel Regio Esercito.\nI pezzi catturati dopo la battaglia di Vittorio Veneto ed altri ceduti in conto riparazioni di guerra al Regno d'Italia furono ridenominati \"Cannone da 104/32\", dove il 32 indicava la lunghezza della canna espressa in calibri. Il pezzo originale in 104\u00a0mm fu quindi impiegato durante la Guerra d'Etiopia. Poi nel 1938 si decise di portare il calibro del pezzo a 105\u00a0mm in modo da usare il munizionamento standard italiano; 238 pezzi furono quindi ritubati dall'Arsenale Regio Esercito di Napoli (AREN). I 238 pezzi cos\u00ec modificati, ridenominati quindi Cannone da 105/32, furono distribuiti a 12 gruppi di artiglieria di corpo d'armata.\nAllo scoppio della guerra, i gruppi furono inviati in Africa Orientale Italiana (una batteria); in Jugoslavia; in Russia 6 gruppi vennero assegnati all'11\u00ba e 30\u00ba Raggruppamento Artiglieria di Corpo d'Armata; in Tunisia 35 pezzi vennero assegnati al 30\u00ba Corpo d'Armata; nel giugno 1943 il cannone equipaggiava ancora il LIV, LV, LVI e LXIII Gruppo Artiglieria di Corpo d'Armata, alcuni dei quali impegnati in Sicilia per la difesa costiera.\nDopo l'armistizio, quattro cannoni da 105/32 furono utilizzati sul fronte Anzio-Nettuno dalla 2\u00aa Batteria \"Fulmine\" del Gruppo Artiglieria da Montagna \"San Giorgio\" del 3\u00ba Reggimento Artiglieria \"Condottieri\", unit\u00e0 della X\u00aa Flottiglia MAS.\nTecnica.\nLa canna \u00e8 in acciaio, con il tubo dell'anima cerchiato da due manicotti di rinforzo e, con l'otturatore a cuneo a chiusura orizzontale, pesa 1270\u00a0kg. Essa \u00e8 incavallata su un affustino a lungo rinculo costante, con freno di sparo a doppio cono e manicotto a chiocciola e recuperatore idropneumatico per la rimessa in batteria. L'affusto \u00e8 con coda unica, a due ruote da 1,3\u00a0m di diametro su sala a sospensioni elastiche e consente all'affustino una elevazione da -10\u00b0 a +30\u00b0 ed un brandeggio di 6\u00b0; \u00e8 munito di scudatura e di due sedili per i serventi. Il munizionamento \u00e8 a cartoccio-proietto con bossolo metallico.\nIl traino, animale su 3 pariglie o meccanico, \u00e8 effettuato su due vetture, una \"vettura cannone\" da 2850\u00a0kg ed una \"vettura affusto\" da 2750\u00a0kg. Per il traino in montagna si utilizzano speciali carrelli con avantreno, con carreggiata di soli 950 millimetri, dividendo il cannone in \"carrello cannone\", \"carrello culla\",\"carrello affusto\" e \"carrello sala e scudo\".\nNonostante il 105/32 disponesse della gittata pi\u00f9 lunga tra le artiglierie di corpo d'armata in servizio nel Regio Esercito tra il 1940 e il 1943, le prestazioni di tale arma furono piuttosto negative. Infatti per una potenza di fuoco simile a quella del cannone da 105/28, il 105/32 era pi\u00f9 pesante e meno manovrabile della sua controparte. I problemi di traino sul fango dell'Ucraina furono tali che lo CSIR ne chiese invano la sostituzione con il 105/28."}
{"id": "4134876", "revid": "112895470", "url": "https://it.wikipedia.org/wiki?curid=4134876", "title": "Klodiana Shala", "text": " Ha partecipato a tre edizioni dei Giochi olimpici estivi, a partire da Sydney 2000, ma fu sempre eliminata durante le qualificazioni. Prender\u00e0 parate alle Olimpiadi di Londra 2012 nella gara dei 200 metri piani."}
{"id": "4134877", "revid": "79470079", "url": "https://it.wikipedia.org/wiki?curid=4134877", "title": "Evgenij Leonov", "text": ""}
{"id": "4134881", "revid": "834", "url": "https://it.wikipedia.org/wiki?curid=4134881", "title": "Cal Ripken jr.", "text": ""}
{"id": "4134883", "revid": "767487", "url": "https://it.wikipedia.org/wiki?curid=4134883", "title": "LaMarr Woodley", "text": "Carriera professionistica.\nPittsburgh Steelers.\n2007: stagione da rookie.\nWoodley fu scelto dai Pittsburgh Steelers nel corso del secondo giro del Draft 2007 dai Pittsburgh Steelers. Il 19 luglio 2007 firm\u00f2 un contratto quadriennale per un totale di 3,065 milioni di dollari. Il suo primo sack lo mise a segno nella sua seconda gara da professionista, ai danni del quarterback dei Buffalo Bills J.P. Losman nel quarto periodo della gara vinta da Pittsburgh 26-3. Il suo secondo sack giunse la settimana successiva, contro Alex Smith dei San Francisco 49ers, nella vittoria degli Steelers 3 37-16. Chiuse giocando 13 partite con 14 tackle totali, 4 sack e un fumble forzato.\n2008: vittoria del Super Bowl XLIII.\nNella stagione 2008 conquist\u00f2 il posto di outside linebacker sinistro titolare lasciato libero da Clark Haggans, passato agli Arizona Cardinals. Nella prima gara della sua seconda stagione fu nominato miglior difensore della settimana. Egli fece registrare tre tackle, un sack, un intercetto, un passaggio deviato e un fumble recuperato nella sua prima gara in carriera come titolare. Nella quarta settimana del 2008 segn\u00f2 il suo primo touchdown dopo un fumble recuperato contro i Baltimore Ravens. Il 7 novembre venne sanzionato dalla NFL per 10.000$ per eccesso di violenza sul quarterback avversario. Gli Steelers vinsero la loro division con una gara di vantaggio sui Baltimore Ravens, concludendo con un record di 12-4 e qualificandosi per i playoff. Gioc\u00f2 15 partite tutte da titolare con 60 tackle totali, 11,5 sack, un intercetto, 2 fumble forzati e 4 recuperati di cui uno ritornandolo in touchdown.\nDopo aver sconfitto i San Diego Chargers 35-24 nel division round, gli Steelers eliminarono anche i loro rivali di division, i Baltimore Ravens, nella finale dell'AFC 23-14 qualificandosi per il Super Bowl XLIII. Dopo aver messo a segno due sack in entrambi turni di playoff, Woodley divenne il primo giocatore della storia della NFL a far registrare tre gare di playoff consecutive con pi\u00f9 di un sack, grazie ai due messi a segno anche nella sconfitta degli Steelers 31-29 contro i Jacksonville Jaguars nel turno delle wild card dell'anno precedente. Nel Super Bowl XLIII, Woodley estese la sua striscia a quattro gare, mettendo a segno due sack su Kurt Warner, forzando il fumble degli Arizona Cardinals con 5 secondi rimanenenti che chiuse la gara.\n2009.\nNel 2009, Woodley fece registrare 62 tackle, 13.5 sacks e un fumble forzato, giocando come titolare tutte le 16 gare stagionali della squadra. Egli fu convocato per il suo primo Pro Bowl ed inserito nella seconda formazione ideale della stagione All-Pro. Gli Steelers campioni in carica chiusero con un record di 9 vittorie e 7 sconfitte, classificandosi al terzo posto nella propria division e fallendo l'accesso ai playoff. Gioc\u00f2 16 partite tutte da titolare con 62 tackle totali, 13.5 sack, un fumble forzato e uno recuperato ritornandolo in touchdown.\n2010.\nNella stagione 2010, Woodley mise a segno 50 tackle, 10,0 sack, un intercetto (ritornato in un touchdown), due passaggi deviati, tre fumble forzati e due recuperati. Gli Steelers vinsero la AFC North con un record di 12-4 e nei playoff eliminarono prima i Baltimore Ravens nel divisional round (31-24) e successivamente i New York Jets (24-19) nella finale della AFC, qualificandosi per il Super Bowl XLV contro i Green Bay Packers, perso 25-31. Gioc\u00f2 16 partite tutte da titolare con 50 tackle totali, 10 sack, 2 intercetti di cui uno ritornato in touchdown, 3 fumble forzati e 2 recuperati.\n2011.\nIl 23 febbraio 2011 gli venne offerta la franchise tag per un anno a 10,091 milioni di dollari, il 5 agosto firm\u00f2 un contratto di 6 anni per un totale di 61,5 milioni di dollari. Durante la stagione Woodley salt\u00f2 sei partite a causa di un infortunio a un tendine. Durante il periodo in cui James Harrison (suo compagno come outside linebacker e \"pass rusher\" principale degli Steelers) rimase fuori dal campo infortunato per quattro partite, Woodley si spost\u00f2 nel ruolo di Harrison migliorando notevolmente le sue prestazioni, mettendo a segno 7.5 sack in quelle sole quattro partite. Il 19 novembre venne sanzionato per la seconda volta dalla NFL per 12.500$ dopo aver commesso un tackle eccessivo sul quarterback. Gli Steelers chiusero al secondo posto nella division dietro i Ravens con un record di 12-4 ma persero nei playoff contro i Denver Broncos di Tim Tebow. A fine stagione fu votato al 63\u00ba posto nella NFL Top 100, l'annuale classifica dei migliori cento giocatori della stagione. Gioc\u00f2 10 partite tutte da titolare con 41 tackle totali, 9 sack, un intercetto e un fumble recuperato.\n2012.\nNella stagione 2012 gioc\u00f2 13 partite tutte da titolare con 38 tackle totali, 4 sack, un intercetto, un fumble forzato e uno recuperato. Il 12 marzo 2013 ristruttur\u00f2 il suo salario di base da 9 milioni di dollari a 3,6 milioni.\n2013.\nNel 2013 gioc\u00f2 11 partite, tutte come titolare, con 36 tackle totali, 5 sack, un fumble forzato e uno recuperato. Quella fu l'ultima stagione con gli Steelers prima di esser svincolato il 10 marzo 2014 per risparmiare spazio salariale.\nOakland Raiders.\nIl 13 marzo 2014, Woodley firm\u00f2 un contratto biennale del valore di 12 milioni di dollari con gli Oakland Raiders. Dopo una stagione in cui gioc\u00f2 solo 6 partite a causa di un infortunio al bicipite, fu svincolato dai Raiders.\nArizona Cardinals.\nIl 10 marzo 2015, Woodley firm\u00f2 un contratto annuale al minimo salariale con i Cardinals."}
{"id": "4134887", "revid": "93556", "url": "https://it.wikipedia.org/wiki?curid=4134887", "title": "Popoli khmuici", "text": "I popoli khmuici formano un insieme di gruppi etnici stanziati nel sudest asiatico.\nDistribuzione geografica.\nLa maggior parte di queste etnie si trova nelle zone montane della catena Annamita, lungo il confine tra il Laos ed il Vietnam. Comunit\u00e0 minori vivono in Thailandia, Birmania e nella provincia cinese dello Yunnan. Sono presenti membri delle etnie khmuiche anche in occidente, dove si rifugiarono nel corso dei conflitti del sudest asiatico nel XX secolo.\nDistribuzione etnica.\nI gruppi etnici che compongono la famiglia khmuica sono i seguenti:\nPer tradizione gli etnologi comprendono tra i popoli khmuici anche i khao ed i bit, ma recenti studi linguistici suggeriscono che facciano parte invece dei popoli palaungici.\nOrigini.\nSi crede che i popoli khmuici siano migrati dalla Cina in Laos circa 4.000 anni fa. Facevano probabilmente parte di una pi\u00f9 grande etnia che ha diffuso le lingue austro asiatiche circa 10.000 anni fa, stanziata nell'odierna Cina.\nLingue.\nLe varie lingue khmuiche ed i relativi dialetti fanno parte della famiglia linguistica austro-asiatica. La migrazione nel sudest asiatico ed i contatti con le culture dei mon e dei khmer hanno portato alcuni linguisti ad inglobare le lingue khmuiche nella famiglia mon khmer, sebbene recenti studi hanno messo in discussione tale ipotesi.\nSociet\u00e0.\nI popoli khmuici sono dediti prevalentemente all'agricoltura e fanno largo uso della pratica del debbio. Sono anche importanti le attivit\u00e0 della caccia e raccolta e della pesca."}
{"id": "4134888", "revid": "1086846", "url": "https://it.wikipedia.org/wiki?curid=4134888", "title": "Societ\u00e0 Sportiva Lazio 2012-2013", "text": "Questa voce raccoglie le informazioni riguardanti la Societ\u00e0 Sportiva Lazio nelle competizioni ufficiali della stagione 2012-2013.\nStagione.\nNel giugno 2012, Vladimir Petkovi\u0107 firma per la societ\u00e0 romana diventando il nuovo allenatore. I biancocelesti ottengono 4 affermazioni di fila in altrettante uscite: nei play-off di Europa League eliminano i romeni del Mura 05, sconfiggendo invece Atalanta e Palermo. Nel girone di coppa la Lazio pareggia 2 volte in trasferta ma ottiene 6 punti in casa. Nel posticipo dell'undicesima giornata vince per 3-2 il derby contro la Roma: \u00e8 il terzo trionfo consecutivo in stracittadine di Campionato. Conquistato l'accesso ai sedicesimi di Europa League, sconfigge l'Inter in casa per la terza volta di fila. Con la prima partita del nuovo anno chiude il girone di andata a 39 punti, un record: dall'anno del 2\u00ba Scudetto, non contava un tale punteggio a met\u00e0 stagione. Nel girone di ritorno i risultati non saranno cos\u00ec positivi, anzi, i biancocelesti incapperanno in una serie di pareggi e brutte sconfitte che le faranno concludere il campionato scivolando al 7\u00ba posto. In Coppa Italia perviene alla disputa delle semifinali, sfidando la Juventus: pareggiando 1-1 all'andata e vincendo 2-1 al ritorno (con un gol al 93') ritrova, dopo 4 anni, la finale. In Europa supera il primo turno a eliminazione diretta, facendo fuori i tedeschi del Borussia M\u00f6nchengladbach con il risultato complessivo di 5-3. Avversaria degli ottavi \u00e8 un'altra formazione della Bundesliga, lo Stoccarda: il 2-0 esterno e il 3-1 interno valgono l'ingresso nei quarti, traguardo mai raggiunto da nessun club italiano dalla nascita del nuovo torneo. Con la tripletta segnata nel ritorno, il ceco Koz\u00e1k diventa il miglior marcatore laziale nelle coppe europee con 11 reti. La partita con i giallorossi dell'8 aprile finisce 1-1: l'ultimo pareggio in un derby risaliva alla stagione 2006-07, quando la sfida termin\u00f2 senza reti.\nIl gioved\u00ec successivo, esce dall'Europa League per mano del Fenerbah\u00e7e nei quarti di finale. Nella 36\u00aa giornata di campionato, supera l'Inter al Meazza per 3-1: non batteva i nerazzurri a domicilio dal 18 ottobre 1998. Chiude il torneo al settimo posto, ma vince la coppa nazionale: nella finale c'\u00e8 un nuovo incrocio con i rivali, proprio all'Olimpico. Prima del fischio d'inizio vi \u00e8 un'esibizione del rapper Psy, duramente fischiato dai tifosi. Il primo tempo vede alcune buone occasioni da entrambe le parti, senza per\u00f2 che il punteggio si sblocchi. In avvio di ripresa, Ledesma si infortuna e viene sostituito da Mauri: l'utilizzo del 4-2-3-1 fa guadagnare pi\u00f9 terreno ai biancocelesti, che sfiorano la rete con Klose. Il gol arriva al 71' con Luli\u0107, che appoggia in rete un cross di Candreva deviato dal portiere romanista. Il risultato non cambia sino al termine, con la squadra di Petkovi\u0107 che vincendo il trofeo si qualifica ai gironi dell'Europa League 2013-2014.\nMaglie e sponsor.\nLe nuove maglie sono state presentate il 30 luglio 2012 presso il Centro sportivo di Formello. Davanti a pi\u00f9 di 3.000 tifosi, sono state mostrate le tre divise da gioco, oltre a quelle dei portieri, tutte marchiate dal nuovo sponsor tecnico Macron. I primi a entrare sono stati gli estremi difensori laziali con indosso le loro divise, la prima completamente nera e la seconda verde fluorescente. Poi \u00e8 stata la volta dei difensori, che hanno presentato la terza maglia della Lazio, completamente bianca con calzoncini celesti e calzettoni celesti a righe orizzontali bianche. A seguire \u00e8 stata la volta dei centrocampisti che sono scesi in campo con la seconda maglia, completamente blu e con una riga celeste orizzontale sul petto, a ricordare molto la maglia da trasferta della stagione 1998-99. Infine poi, \u00e8 arrivata la prima maglia, celeste con collo bianco stile \"British\", calzoncini bianchi e calzettoni bianchi con righe celesti orizzontali. Ha preso parola anche il capitano Tommaso Rocchi, il quale ha ricordato a tutti i presenti cosa c'\u00e8 scritto all'interno del colletto delle maglie, ovvero la frase \"La Prima squadra della Capitale\".\nLo sponsor ufficiale per la stagione 2012-2013 non \u00e8 previsto, anche se in occasione del match casalingo di campionato contro l'Udinese del 27 novembre 2012 campeggiava sulle casacche laziali la scritta \"No Racism\", per dimostrare solidariet\u00e0 ad alcuni tifosi del Tottenham vittime di un'aggressione ultras a sfondo razziale, avvenuta nel centro di Roma prima del match di Europa League tra le \"Aquile\" e gli \"Spurs\". In occasione delle gare interne di campionato contro Inter e Sampdoria campeggiava sulle casacche laziali il logo della clinica Paideia, struttura sanitaria di riferimento della societ\u00e0 romana.\nPer la stagione 2012-2013, la divisa della S.S. Lazio \u00e8 per il primo anno prodotta dall'azienda italiana della Macron. La composizione delle divise \u00e8 la seguente:\nTuttavia, va ricordato che a seconda dei colori della squadra avversaria, i pantaloncini e i calzettoni possono essere abbinati in modo differente.\nOrganigramma societario.\nArea direttiva\nArea organizzativa\nArea marketing\nArea comunicazione\nArea tecnica\nArea sanitaria\nCalciomercato.\nLa Lazio ha iniziato la sessione estiva di calciomercato con l'acquisto del brasiliano Ederson, svincolatosi dall'Olympique Lione, e prendendo con il diritto di riscatto della compropriet\u00e0 il centrocampista romano Antonio Candreva, attualmente in prestito dall'Udinese. Il 27 agosto 2012 viene acquistato dal Bordeaux il possente difensore centrale francese Micha\u00ebl Ciani, per una cifra di 3,5 milioni di euro.\nPer quanto concerne le cessioni invece, molti giovani in forza al club biancoceleste, tra cui il centrocampista Enrico Zampa, che nella precedente stagione aveva disputato quattro partite con la prima squadra, vengono ceduti in prestito nelle serie minori, in particolare alla Salernitana, seconda squadra in propriet\u00e0 del presidente laziale Claudio Lotito. Vengono ceduti anche Guglielmo Stendardo, che lascia la Lazio rescindendo consensualmente il proprio contratto per poi accasarsi all'Atalanta, squadra nella quale aveva giocato in prestito nella stagione precedente, e il terzino Javier Garrido, ceduto al Norwich City con la formula del prestito con diritto di riscatto. Con la medesima soluzione \u00e8 stato ceduto nel mese di settembre l'attaccante Emiliano Alfaro all'Al-Wasl.\nIl 3 gennaio 2013, all'apertura della sessione invernale di calciomercato, lasciano la Capitale due elementi importanti come il capitano Tommaso Rocchi e il brasiliano Matuzal\u00e9m, che approdano rispettivamente all'Inter e al Genoa. Il giorno dopo viene rescisso il contratto di Antonio Cinelli ed \u00e8 ceduto in prestito al l'attaccante Ettore Mendicino. Il 29 gennaio viene ceduto a titolo definitivo il difensore Lionel Scaloni all'Atalanta. Negli ultimissimi giorni di calciomercato, la dirigenza laziale perfeziona l'acquisto a parametro zero del centrocampista portoghese Bruno Pereirinha, appena svincolatosi dallo Sporting Lisbona. Il 31 gennaio, ultimo giorno di calciomercato invernale, la societ\u00e0 romana cede il portiere argentino Juan Pablo Carrizo all'Inter, oltre a Luciano Zauri e Giuseppe Sculli, entrambi ceduti al Pescara, il primo con trasferimento a titolo definitivo e il secondo in prestito. Il 6 febbraio, dopo la chiusura del mercato invernale, la Lazio ingaggia per cinque mesi l'attaccante francese Louis Saha, svincolatosi dal Sunderland. Il 10 maggio 2013 il centrocampista Cristian Brocchi, reduce da un grave infortunio, \u00e8 costretto al ritiro dal calcio giocato poich\u00e9 lo staff medico della Lazio ha definitivamente appurato, dopo tutte le varie terapie del caso, l'inabilit\u00e0 a riprendere la consueta attivit\u00e0 agonistica."}
{"id": "4134898", "revid": "1086846", "url": "https://it.wikipedia.org/wiki?curid=4134898", "title": "Parma Football Club 2012-2013", "text": "Questa voce raccoglie le informazioni riguardanti il Parma Football Club nelle competizioni ufficiali della stagione 2012-2013.\nStagione.\nLa stagione incomincia sotto il segno delle sette vittorie consecutive della precedente. La campagna acquisti segna una grave perdita: Sebastian Giovinco passa alla Juventus per 11 milioni di euro pi\u00f9 Raman Chibsah, centrocampista girato poi al Sassuolo. Nonostante ci\u00f2 il Parma chiude numerose trattative in entrata, soprattutto in attacco, rivoluzionato con gli arrivi di Dorlan Pab\u00f3n, Ishak Belfodil, S\u014dt\u012br\u012bs Nin\u012bs, reduce da Euro 2012 con la nazionale greca (che poi sar\u00e0 visto da Donadoni pi\u00f9 come mezz'ala che come seconda punta) e Amauri. Il precampionato \u00e8 diviso in due parti: pre-ritiro a Olbia e ritiro vero e proprio a Levico Terme. La prima amichevole al Tardini termina 2-0 per il Parma, contro la Real Sociedad, con reti di Alessandro Lucarelli e Stefano Morrone.\nIl campionato inizia il 25 agosto allo Juventus Stadium, con un 2-0 in favore della Juventus.\nAl suo esordio in casa, al Tardini contro il Chievo, arriva la prima vittoria stagionale 2-0 con le reti di Belfodil e Rosi. Seguono poi una sconfitta contro il Napoli (3-1) e 3 pareggi consecutivi contro Fiorentina (1-1), Genoa (1-1) e Milan (1-1). Dopo la sconfitta in trasferta contro il Catania per 2-0,arrivano tre vittorie consecutive contro Sampdoria (2-1), Torino (1-3) e Roma (3-2), risultati che fanno salire il Parma in zona Europa League al 6\u00ba posto con 14 punti a pari punti con la .\nDopo questo brillante periodo, il Parma sembra ritornare sui ritmi di inizio stagione vincendo in casa contro l'Inter per 1-0 grazie a un gol di Nicola Sansone ma perdendo contro Pescara (2-0), Atalanta e Lazio, queste ultime due partite sono terminate entrambe terminate 2-1 e pareggiando contro Udinese (2-2) e (0-0); mentre in Coppa Italia, unica competizione dopo il campionato che disputa la squadra di Donadoni, il Parma viene subito eliminato agli ottavi di finale dal Catania ai calci di rigore dopo aver pareggiato per 1-1 nei tempi regolamentari. Per quanto riguarda il campionato, gli emiliani riescono a chiudere il girone d'andata vincendo il derby emiliano contro il Bologna (2-1), nel finale contro il Palermo (2-1) grazie a un gol di Amauri e in modo molto netto contro il Cagliari per 4-1 dopo essere passati in svantaggio nel primo tempo. Terminando cos\u00ec il girone d'andata all'ottavo posto con 29 punti, ad appena una lunghezza dal Milan, settimo in classifica.\nDopo aver aperto il girone di ritorno con un pareggio contro la Juventus per 1-1, pareggio raggiunto nel finale grazie a un gol di Nicola Sansone dopo essere passati in svantaggio, arriva il periodo forse pi\u00f9 nero della stagione della squadra di Donadoni, con gli emiliani che dopo la vittoria contro il Palermo restano a secco di vittorie per 8 giornate consecutive, perdendo contro Napoli (1-2), Fiorentina (2-0), Milan (2-1), Catania (1-2) e Sampdoria (1-0) e riuscendo a strappare un punto contro Chievo (1-1) e Genoa (0-0). I \"crociati\" ritornano alla vittoria alla 28\u00aa di campionato contro il Torino, vincendo 4-1 (tripletta di Amauri e gol si Sansone. \u00c8 la prima tripletta in carriera per il giocatore italo-brasiliano). Seguono poi un pareggio col (0-0), una vittoria interna col Pescara (3-0), due sconfitte contro Udinese (0-3) e Inter (0-1), due vittorie contro Atalanta (2-0) e Cagliari (1-0) e una sconfitta interna nel derby contro il (0-2). I \"crociati\" terminano la loro stagione con un 3-1 esterno ai danni del Palermo, piazzandosi cos\u00ec al 10\u00ba posto.\nMaglie e sponsor.\nIl fornitore tecnico per la stagione 2012-2013 \u00e8 sempre Erre\u00e0, mentre lo sponsor ufficiale \u00e8 Vorwerk attraverso il marchio Folletto. Il 12 maggio 2013, in occasione delle celebrazioni per il ventennale della vittoria parmense nella Coppa delle Coppe 1992-1993 (il primo trofeo internazionale del club), il Parma \u00e8 sceso in campo nel turno casalingo di campionato contro il Bologna indossando una speciale divisa, replica esatta dell'uniforme con cui venne giocata la finale al Wembley Stadium contro l'Anversa.\nRosa.\n\"Rosa aggiornata al 31 gennaio 2013.\""}
{"id": "4134908", "revid": "71433", "url": "https://it.wikipedia.org/wiki?curid=4134908", "title": "Monkey (brano musicale)", "text": ""}
{"id": "4134909", "revid": "767487", "url": "https://it.wikipedia.org/wiki?curid=4134909", "title": "A Perfect Crime (film)", "text": "A Perfect Crime \u00e8 un film muto del 1921 diretto da Allan Dwan.\nLe due interpreti femminili erano al loro esordio sullo schermo: una era la giovanissima Carole Lombard che, a soli dodici anni, compare qui ancora con il suo vero nome, Jane Peters; l'altra era la ventenne Jacqueline Logan, protagonista della pellicola insieme a Monte Blue.\nTrama.\nWally Griggs, un timido fattorino di banca, vive una seconda vita affascinando con i suoi racconti la giovane Mary, truffata dei suoi beni da Thaine, diventato procuratore distrettuale. Wally nasconde alcune obbligazioni bancarie e viene arrestato da Thaine: ma in giudizio riesce a dimostrare la malafede del procuratore e a fargli restituire il maltolto. Wally, da quel momento, decide di impiegare le sue doti per diventare uno scrittore.\nProduzione.\nIl film fu prodotto dall'Allan Dwan Productions.\nDistribuzione.\nDistribuito dall'Associated Producers Inc., il film usc\u00ec nelle sale cinematografiche USA il 5 marzo 1921."}
{"id": "4134912", "revid": "292162", "url": "https://it.wikipedia.org/wiki?curid=4134912", "title": "Juventus Football Club 2012-2013", "text": "Questa voce raccoglie le informazioni riguardanti la Juventus Football Club nelle competizioni ufficiali della stagione 2012-2013.\nStagione.\nLa stagione 2012-2013 della Juventus \u00e8 l'80\u00aa in Serie A e la 107\u00aa complessiva in massima serie. Il club bianconero, inoltre, partecipa per la 27\u00aa volta alla UEFA Champions League, dopo un'assenza durata due stagioni, e comincia il suo cammino europeo direttamente dalla fase a gironi in qualit\u00e0 di \"Campione d'Italia\" in carica.\nPrima dell'inizio della stagione agonistica c'\u00e8 lo scontro coi vertici di FIGC e Lega Serie A sulla possibilit\u00e0 di inserire una terza stella sulle maglie bianconere: la societ\u00e0 torinese considera lo scudetto 2011-2012 come il 30\u00ba della sua storia, contando nel palmar\u00e8s anche i due titoli cancellati dalle sentenze di \"Calciopoli\". La diversa posizione degli organi federali porta la Juventus alla decisione di rinunciare a esporre sulle divise anche le due precedenti stelle acquisite, inserendo invece al loro posto la scritta \u00ab\u00bb.\nIl club deve poi far fronte alle ripercussioni dell'inchiesta sullo scandalo calcioscommesse, che \u2014 nonostante non veda coinvolta la Juventus \u2014 tocca alcuni suoi tesserati per fatti contestatigli nelle loro precedenti militanze in altre squadre: la Commissione Disciplinare della FIGC proscioglie i giocatori Leonardo Bonucci e Simone Pepe dalle accuse di \"combine\" riguardanti i loro periodi rispettivamente al e all', mentre l'allenatore Antonio Conte e il suo secondo Angelo Alessio (pur professando la loro estraneit\u00e0 ai fatti) vengono squalificati per un'omessa denuncia inerente al loro periodo alla guida tecnica del . Le sentenze a carico dei due allenatori, stabilite rispettivamente in 10 e 6 mesi in appello dalla Corte di Giustizia Federale, vengono in seguito ridotte a 4 mesi per Conte e a 2 per Alessio, dopo l'esito dell'ultimo grado di giudizio al Tribunale Nazionale di Arbitrato per lo Sport del CONI. Durante questo periodo \u00e8 Massimo Carrera, ex giocatore bianconero e gi\u00e0 assistente di Conte, a sostituire \"ad interim\" i due tecnici sulla panchina della Juventus. \u00c8 agli ordini di quest'ultimo che la squadra affronta, l'11 agosto 2012 a Pechino, la sfida di Supercoppa italiana contro il , detentore della Coppa Italia: i torinesi battono i partenopei 4-2 dopo i tempi supplementari.\nLa Juventus, reduce da 39 risultati utili consecutivi in campionato, inizia bene anche l'edizione 2012-2013 vincendo le prime quattro partite e portandosi in solitaria in testa alla classifica. Intanto, il 19 settembre avviene l'esordio stagionale in Champions League, dopo due stagioni di assenza: allo Stamford Bridge i bianconeri pareggiano contro i campioni d'Europa in carica, gli inglesi del (2-2), dopo aver rimontato un doppio svantaggio iniziale. Alla quinta giornata di campionato, al Franchi di Firenze arriva il primo pareggio nella competizione contro la , cosa che consente al Napoli l'aggancio in vetta alla classifica. Nella giornata successiva, arriva una netta vittoria per 4-1 contro la di Zeman. Segue, il 2 ottobre, la sfida interna di Champions League contro gli ucraini dello , che si conclude in parit\u00e0 sul punteggio di 1-1.\nLa squadra bianconera e il Napoli, entrambe ancora imbattute in campionato, arrivano allo scontro diretto prime in classifica a pari punti: la Juventus riuscir\u00e0 a risolvere a suo favore la partita (2-0) nei minuti finali. Tre giorni dopo, contro i debuttanti danesi del arriva, invece, il nono pareggio consecutivo nelle competizioni europee.\nOrmai da soli in testa al campionato, i bianconeri si impongono nelle giornate successive contro e ; con quest'ultima gara, la Juventus, con 9 vittorie e 1 pareggio nelle prime 10 giornate, fa registrare il miglior avvio di sempre della Serie A da quando si assegnano 3 punti a vittoria. Tale vittoria rappresenta per la squadra bianconera la 49\u00aa partita consecutiva in campionato da imbattuta, la ventinovesima partita senza sconfitte in casa e la ventiquattresima nello Juventus Stadium; complice la contemporanea sconfitta del Napoli, inoltre, la squadra porta a +4 il vantaggio sulla seconda, che \u00e8 ora l', a pochi giorni dallo scontro diretto.\nIl 3 novembre va infatti in scena il derby d'Italia, valido per l'undicesima giornata di Serie A: nonostante il vantaggio iniziale di Vidal dopo appena 18\", i bianconeri subiscono la rimonta dei nerazzurri nel secondo tempo (1-3): termina cos\u00ec la serie di risultati utili per la Juventus, che subisce anche la prima sconfitta in assoluto allo Stadium, mentre restava ancora aperta l'imbattibilit\u00e0 esterna della squadra. I bianconeri mantennero inoltre la prima posizione in classifica, anche se con un solo punto di vantaggio proprio sull'Inter.\nQuattro giorni dopo arriva la prima vittoria stagionale in Champions League, nella gara casalinga contro il Nordsj\u00e6lland (4-0). La settimana si chiude con la partita di campionato contro il , vinta in goleada in Abruzzo (6-1), che rappresenta il venticinquesimo risultato utile consecutivo esterno. Con la contemporanea sconfitta dell'Inter sul campo dell', inoltre, i bianconeri riportano il loro vantaggio sui nerazzurri a +4.\nIl 20 novembre arriva la seconda vittoria in Champions League nella sfida contro il Chelsea, che allo Juventus Stadium viene sconfitto nettamente (3-0).\nLa striscia d'imbattibilit\u00e0 esterna in campionato si chiude il 25 novembre, con la sconfitta a San Siro nella \"classica\" contro il , che mantiene pertanto il proprio record di trentotto partite esterne senza sconfitte. Tra le inseguitrici, anche l'Inter viene battuta restando a \u20134, agganciata dalla Fiorentina, mentre il Napoli battendo il passa al secondo posto, a \u20132 dalla Juventus.\nIl 1\u00ba dicembre si tiene, a oltre tre anni e mezzo dall'ultima sfida, il derby di Torino, che per la prima volta dal 1960 viene disputato in casa di una sola delle due squadre, in questo caso allo Juventus Stadium. I bianconeri si impongono nettamente (3-0) grazie alla doppietta di Marchisio e al gol di Giovinco, entrambi torinesi e provenienti dalle giovanili bianconere. Il 5 dicembre \u00e8 in programma l'ultima sfida della fase a gironi di Champions League: la vittoria di misura ottenuta sul campo dello Shakhtar (1-0), che viene sconfitto in casa dopo 16 vittorie consecutive tra campionato e coppe, consente alla squadra bianconera di chiudere al primo posto il proprio girone, concluso senza sconfitte (3 vittorie e 3 pareggi).\nLa successiva gara di campionato del 9 dicembre contro il , che vedr\u00e0 la Juventus prevalere grazie a Lichtsteiner (1-0), segna il ritorno in panchina di Antonio Conte. Alle spalle dei bianconeri, l'Inter batte il Napoli portandosi al secondo posto, a \u20134 dalla capolista.\nGrazie alla vittoria interna per 3-0 contro l'Atalanta alla 17\u00aa giornata, e alle contemporanee sconfitte di Inter e Napoli, la Juventus \u00e8 simbolicamente campione d'inverno con due giornate di anticipo. Il 2012 si chiude con la vittoria esterna sul Cagliari (3-1), con la quale la Juventus stabilisce il record di 94 punti in un anno solare, superando quello precedente di 93 stabilito dalla squadra di Fabio Capello nel 2005; in campionato, intanto, la squadra ha un margine di +8 sulla ora seconda.\nIl 2013 si apre negativamente per la Juventus in campionato, con la sconfitta casalinga nell'ultima giornata di andata a opera della e il pareggio esterno contro il ; in mezzo, la vittoria ai quarti di Coppa Italia contro il Milan ai supplementari, che vale il passaggio del turno. In campionato, la Lazio e, dopo la revoca dei due punti di penalit\u00e0, il Napoli riducono cos\u00ec lo svantaggio a \u20133. La situazione muta nuovamente nella giornata successiva, che vede la Juventus prevalere nettamente sull' (4-0), con doppietta del giovane Pogba, e allungare a +5 sulle dirette inseguitrici, entrambe fermate sul pari.\nTre giorni dopo, il 22 gennaio, \u00e8 in programma l'andata della semifinale di Coppa Italia proprio contro la Lazio, che si chiude a Torino in parit\u00e0 (1-1). Il 26 la Juventus va incontro a un nuovo pareggio in campionato contro il Genoa (1-1): i bianconeri recriminano per un rigore non concesso all'ultimo minuto di recupero, suscitando numerose polemiche, cui seguiranno squalifiche per Bonucci, Chiellini, Vu\u010dini\u0107 e il tecnico Conte per i fatti in campo, e il dirigente Marotta per le frasi pronunciate nel dopo-gara. In campionato il Napoli si riporta a \u20133, mentre la Lazio non ne approfitta, scendendo a \u20136. Tre giorni dopo, per\u00f2, proprio i biancocelesti elimineranno la Juventus dalla Coppa Italia, vincendo la semifinale di ritorno a Roma (2-1) che chiude quello che \u00e8 il peggior mese dell'\u00e9ra Conte.\nIl mese di febbraio si apre con le due vittorie in campionato contro e Fiorentina, che consentono di allungare a +5 sul Napoli. Il 12 febbraio va in scena l'andata degli ottavi di finale di Champions League: a Glasgow la Juventus batte nettamente (3-0) con le reti di Marchisio, Vu\u010dini\u0107 e un ritrovato Matri. Il peso della coppa, come gi\u00e0 accaduto dopo la vittoria col Chelsea, si fa per\u00f2 sentire sul campionato: il 16 febbraio, infatti, arriva la sconfitta esterna contro la Roma (1-0), con decisiva rete di Totti. La successiva vittoria contro il Siena consente comunque di mantenere a +6 la distanza dal Napoli, incappato in due pareggi consecutivi contro Sampdoria e Udinese.\nSi arriva cos\u00ec allo scontro diretto. Il 1\u00ba marzo, allo stadio San Paolo, la sfida al vertice finisce in parit\u00e0 (1-1) e il distacco tra le due squadre si mantiene, pertanto, invariato. Il 6 marzo la Juventus vince anche il ritorno degli ottavi di Champions League, superando nuovamente il Celtic (2-0) e raggiungendo i quarti di finale della competizione dopo sette anni di assenza.\nIl 10 marzo, la 28\u00aa giornata di campionato segna un nuovo punto di svolta con la Juventus che, forte della vittoria contro il Catania ottenuta grazie al gol in extremis di Giaccherini (1-0), allunga a +9 sul Napoli, sconfitto dal Chievo. Il mese di aprile si apre con i quarti di finale di Champions League, che vede la Juventus contrapposta ai tedeschi del : contro i quotati bavaresi, futuri vincitori dell'edizione, i bianconeri subiscono una doppia sconfitta (2-0) che costa l'eliminazione dalla principale competizione europea.\nIn campionato, dopo la gara con il Catania, la Juventus mantiene saldo il vantaggio sul Napoli imponendosi nella trasferta di Bologna, e successivamente battendo l'Inter a San Siro e il Pescara a Torino. Con la vittoria all'Olimpico contro la Lazio nel \"monday night\" della 32\u00aa giornata, la Juventus, complice il pareggio tra Milan e Napoli, si porta a un rassicurante +11 sulla squadra partenopea. Il vantaggio resta immutato nelle giornate successive e, dopo le vittorie con Milan e Torino, il 5 maggio, battendo di misura il Palermo (1-0) con un calcio di rigore trasformato da Vidal, la Juventus si conferma per il secondo anno consecutivo campione d'Italia. Nell'ultimo turno infrasettimanale i bianconeri vincono a Bergamo per 1-0; tre giorni dopo la Juve pareggia con 1-1 contro il Cagliari e, davanti al suo pubblico, alza la Coppa Campioni d'Italia. L'annata si conclude il 18 maggio, con una ininfluente sconfitta a Genova contro la Sampdoria (3-2), unica squadra della Serie A a non essere stata battuta in stagione dai bianconeri. La Juventus chiude cos\u00ec il campionato, condotto in testa dalla prima giornata e da capolista solitaria dall'ottava giornata fino alla fine, a quota 87 punti, a +9 sul Napoli, secondo, e +15 sul Milan, terzo.\nMaglie e sponsor.\nIl fornitore tecnico per la stagione 2012-2013 \u00e8 Nike, mentre come sponsor ufficiale debutta Jeep.\nLa prima divisa \u00e8 costituita dalla classica maglia a strisce bianconere, accompagnata da calzoncini e calzettoni bianchi. La seconda divisa \u00e8 completamente nera, fatta eccezione per due strisce che delineano le estremit\u00e0 di ogni manica; il modello si rif\u00e0 esplicitamente alla muta di cortesia vestita dal club nella stagione 1941-1942. Per la terza divisa viene riutilizzato il modello da trasferta visto nell'annata precedente: maglia rosa con grande stella bordata di nero, accompagnata da calzoncini e calzettoni neri. Infine per la divisa da portiere sono presenti quattro versioni a tinta unita: gialla, blu, rosa e grigia.\nA seguito delle frizioni tra la Juventus e la FIGC in merito all'albo d'oro del campionato italiano, in essere dai fatti di Calciopoli, circa il conteggio degli scudetti del club, vengono rimosse da tutte le divise della squadra le due stelle, e contemporaneamente aggiunta sotto lo stemma la frase \u00ab\u00bb.\nOrganigramma societario.\nArea direttiva\nArea organizzativa\nArea comunicazione\nArea marketing\nArea tecnica\nArea sanitaria\nRosa.\n\"Rosa e numerazione aggiornate al 3 gennaio 2013.\"\nCalciomercato.\nSessione estiva \"(dal 1\u00ba/7 al 31/8)\".\nSul fronte del mercato, la Juventus rinforza l'organico con gli arrivi di Kwadwo Asamoah e Mauricio Isla (dall'Udinese), L\u00facio (svincolato, ex Inter), Nicklas Bendtner (in prestito dall'Arsenal) e del giovane Paul Pogba (svincolato, ex Manchester United); c'\u00e8 inoltre il ritorno a Torino di Sebastian Giovinco dopo le buone stagioni al . Vengono confermati C\u00e1ceres e Giaccherini, mentre non vengono riscattati Borriello ed Estigarribia, che fanno definitivamente le valigie assieme a Elia e Krasi\u0107.\nStatistiche.\nStatistiche di squadra.\n\"Statistiche aggiornate al 18 maggio 2013.\""}
{"id": "4134916", "revid": "599013", "url": "https://it.wikipedia.org/wiki?curid=4134916", "title": "Alexander Horst", "text": "Biografia.\nHa debuttato nel circuito professionistico internazionale il 3 settembre 2003 a Palma di Maiorca, in Spagna, in coppia con Simon Nausch piazzandosi in 57\u00aa posizione. Il 19 agosto 2007 ha ottenuto il suo primo podio in una tappa del World tour a \u00c5land, in Finlandia, giungendo terzo insieme a Florian Gosch.\nHa preso parte a due edizioni dei Giochi olimpici: a , dove si \u00e8 classificato al quinto posto con Florian Gosch, ed a , in cui si \u00e8 piazzato in diciannovesima posizione con Clemens Doppler.\nHa partecipato inoltre a quattro edizioni dei campionati mondiali ottenendo come miglior risultato il nono posto per tre volte: con Florian Gosch a Gstaad 2007 ed a Stavanger 2009 e con Clemens Doppler a Stare Jab\u0142onki 2013.\nHa vinto una medaglia d'argento ai campionati europei di Sochi 2009 in coppia con Florian Gosch."}
{"id": "4134920", "revid": "585241", "url": "https://it.wikipedia.org/wiki?curid=4134920", "title": "K\u00fcmmel", "text": ""}
{"id": "4134926", "revid": "1964823", "url": "https://it.wikipedia.org/wiki?curid=4134926", "title": "Atalanta Bergamasca Calcio 2012-2013", "text": "Questa voce raccoglie le informazioni riguardanti l'Atalanta Bergamasca Calcio nelle competizioni ufficiali della stagione 2012-2013.\nStagione.\nL'Atalanta partecipa al campionato di Serie A per la 52\u00aa volta. La stagione si apre con la seconda tranche dell'indagine sul calcioscommesse, condotta dalla procura di Cremona: la societ\u00e0 nerazzurra, nuovamente deferita per responsabilit\u00e0 oggettiva, decide di patteggiare 2 punti di penalizzazione da scontare nel campionato che si appresta a cominciare.\nIl ritiro pre-campionato si svolge nella sede di Rovetta.\nDurante l'estate l'Atalanta centra uno storico record: ben quattro calciatori (Consigli, Peluso, Schelotto e Gabbiadini) sono convocati dal commissario tecnico della nazionale Prandelli per disputare l'amichevole di Berna contro l'Inghilterra.\nLa gara d'esordio di campionato vede l'Atalanta sconfitta di misura dalla Lazio di Petkovi\u0107, cui segue il pari sul campo del Cagliari nella prima partita disputata allo stadio Is Arenas: in quest'occasione il portiere atalantino Consigli para due calci di rigore, uno a Conti e l'altro a Larrivey.\nLa prima vittoria arriva sul campo di San Siro, dove il Milan viene battuto 1-0 con un gol di Cigarini.\nIn seguito alla vittoria conquistata in extremis contro il Palermo, per l'Atalanta si apre una parentesi negativa di tre sconfitte consecutive che la fa sprofondare in piena zona retrocessione: su tutte il pesante 1-5 casalingo contro il Torino.\nDopo la met\u00e0 di ottobre inizia al contrario una serie di cinque risultati utili consecutivi, conclusa dalla vittoria 3-2 contro l'Inter nel posticipo della 12\u00aa giornata, e che la fa rimontare al 6\u00ba posto.\nSette giorni dopo, la brutta sconfitta di Firenze riporta i nerazzurri con i piedi per terra: i successivi k.o. contro il Genoa dell'ex Delneri e il confermano questa nuova flessione della squadra orobica.\nL'ultima vittoria del girone di andata arriva l'8 dicembre contro il , seguita da un pareggio e due sconfitte. Per riportare un po' di serenit\u00e0 all'ambiente, scosso dalla crisi di risultati e da alcune cessioni importanti operate nel calciomercato invernale (Peluso alla Juventus e Schelotto all'Inter), la societ\u00e0 rinnova il contratto dell'allenatore Stefano Colantuono fino al 2016.\nDopo qualche partita di assestamento, per l'Atalanta comincia un periodo di risultati positivi: sono particolarmente pesanti le vittorie ottenute contro dirette concorrenti per la salvezza, come Palermo, e Pescara, grazie alle quali i nerazzurri si allontanano dalla zona pericolosa della classifica. Per i ragazzi di Colantuono c'\u00e8 anche la possibilit\u00e0 di togliersi qualche sfizio, come la seconda vittoria stagionale a San Siro, questa volta contro l'Inter, battuta 4-3 dopo che gli uomini di Stramaccioni stavano addirittura conducendo per 3-1. I pareggi contro Genoa e Bologna avvicinano ulteriormente l'Atalanta alla salvezza, anche se la matematica certezza non c'\u00e8 ancora. L'aritmetica salvezza arriva alla 36\u00aa giornata quando l'Atalanta viene sconfitta in casa di misura dagli appena riconfermati campioni d'Italia della Juventus, mentre il Palermo terz'ultimo in classifica perdeva contro l'Udinese, mantenendo cos\u00ec un distacco di 7 punti sulla zona retrocessione non colmabile negli ultimi due turni di campionato.\nBonaventura, grande protagonista della stagione con otto reti segnate, viene convocato da Prandelli per l'amichevole della Nazionale contro San Marino a Bologna il 31 maggio.\nMaglie e sponsor.\nLo sponsor tecnico per la stagione 2012-2013 \u00e8 Erre\u00e0, mentre lo sponsor ufficiale \u00e8 AXA Assicurazioni. Il secondo sponsor di maglia \u00e8 Konica Minolta e, a partire da questa stagione, si aggiunge Acqua Lete.\nLa prima maglia \u00e8 a strisce verticali nero e azzurre, calzoncini e calzettoni neri. La seconda maglia \u00e8 bianca con bande orizzontali nero e azzurre, calzoncini e calzettoni bianchi.\nLa terza maglia \u00e8 argento con polsini azzurri, calzoncini argento e calzettoni neri.\nUna divisa speciale \u00e8 stata realizzata per la terza edizione del \"Christmas Match\", disputato il 22 dicembre 2012 contro l'Udinese: le maglie indossate dai calciatori nerazzurri sono state vendute all'asta.\nNell'ultima partita di campionato contro il Chievo \u00e8 stata indossata dai calciatori atalantini la divisa celebrativa del 50\u00ba anniversario della vittoria nella Coppa Italia 1962-1963. Nella partita casalinga contro la Juventus \u00e8 stata indossata in anteprima la divisa ufficiale della stagione successiva.\nOrganigramma societario.\nArea direttiva\nArea organizzativa\nArea comunicazione e marketing\nArea tecnica\nArea sanitaria\nCalciomercato.\nSessione estiva \"(dall'1/07 al 31/08)\".\nDavide Brivio, cresciuto nel settore giovanile nerazzurro, viene acquistato a titolo definitivo dal Lecce. In prestito con diritto di riscatto arrivano Davide Biondini dal Genoa, Giuseppe De Luca dal e Facundo Parra dal Chacarita Juniors. Vengono ingaggiati a parametro zero Guglielmo Stendardo, il quale era rientrato alla Lazio dal prestito della stagione precedente senza per\u00f2 rinnovare con i biancocelesti, e Carlos Matheu, difensore centrale ex Cagliari e Independiente. L'australiano del Kayserispor James Troisi arriva in compartecipazione dalla Juventus, in cambio viene ceduta ai bianconeri la met\u00e0 di Manolo Gabbiadini che disputer\u00e0 la stagione in prestito al Bologna. Migjen Basha passa in compartecipazione al Torino. Matteo Brighi ritorna alla Roma, mentre Moussa Kon\u00e9 passa in prestito al Varese. Saluta Simone Tiribocchi che viene acquistato dalla Pro Vercelli, mentre Massimo Mutarelli non rinnova il contratto con i nerazzurri ed \u00e8 svincolato. Vengono riscattati i cartellini di Carlos Carmona e Riccardo Cazzola, mentre \u00e8 acquisito il diritto di riscattare la met\u00e0 di quello di Luca Cigarini. Daniele Baselli rimane al Cittadella per un'altra stagione.\nSessione invernale \"(dal 03/01 al 31/01)\".\nL'Atalanta interviene molto nel calciomercato di gennaio. Arrivano a titolo definitivo Matteo Contini e Cristiano Del Grosso dal , Lionel Scaloni dalla Lazio e Franco Brienza dal Palermo. Vengono acquistati in compartecipazione con il Genoa Michele Canini, a met\u00e0 con l'Inter Marko Livaja e con il Novara Luigi Giorgi. Altrettanto movimentato il fronte cessioni. Thomas Manfredini passa al Genoa, Federico Peluso in compartecipazione alla Juventus ed Ezequiel Schelotto all'Inter. Dopo sei stagioni lascia anche Ferreira Pinto, ceduto al .\nGiovanili.\nOrganigramma societario.\nArea direttiva\nArea tecnica - Primavera\nArea tecnica - Berretti\nArea tecnica - Allievi Nazionali\nArea tecnica - Allievi Regionali \nArea tecnica - Giovanissimi Nazionali\nArea tecnica - Giovanissimi Regionali \"A\"\nArea tecnica - Giovanissimi Regionali \"B\""}
{"id": "4134929", "revid": "287204", "url": "https://it.wikipedia.org/wiki?curid=4134929", "title": "Return to Paradise (album)", "text": ""}
{"id": "4134933", "revid": "298229", "url": "https://it.wikipedia.org/wiki?curid=4134933", "title": "Arena Birmingham", "text": "L'Arena Birmingham (in precedenza nota come National Indoor Arena, talvolta abbreviata in NIA; per ragioni di sponsorizzazione nota anche come The Barclaycard Arena) \u00e8 un'arena posseduta dal National Exhibition Centre Group. \u00c8 situata nel centro di Birmingham, ed ha aperto nel 1991, come la pi\u00f9 grande delle arene al coperto del momento nel Regno Unito. Il NIA ospita una serie di eventi che spaziano da eventi sportivi a concerti musicali, e ha una capacit\u00e0 di ospitare persone fino a 15.800 posti a sedere.\n\u00c8 stato inaugurato ufficialmente il 4 ottobre 1991 dall'atleta Linford Christie. L'impianto ospita annualmente il Birmingham Indoor Grand Prix, meeting indoor di atletica leggera che si tiene nel mese di febbraio.\nTra gli artisti internazionali che vi si sono esibiti di recente ricordiamo Anastacia, Ariana Grande, Britney Spears, Beyonc\u00e9, Justin Bieber, Black Sabbath, Michael Bubl\u00e9, Alicia Keys, Lady Gaga, Madonna, Kylie Minogue, Cliff Richard, Nicki Minaj, Queen + Adam Lambert, Rihanna e i Linkin Park (Ospitando il 6 luglio 2017 quella che di fatto \u00e8 stata l'ultima data del tour di One More Light, nonch\u00e9 l'ultima esibizione del cantante Chester Bennington, che morir\u00e0 suicida 14 giorni pi\u00f9 tardi)"}
{"id": "4134934", "revid": "1305772", "url": "https://it.wikipedia.org/wiki?curid=4134934", "title": "Return to Paradise", "text": ""}
{"id": "4134935", "revid": "287204", "url": "https://it.wikipedia.org/wiki?curid=4134935", "title": "Cerezo Osaka 1994", "text": "Questa voce raccoglie le informazioni riguardanti il Cerezo Osaka nelle competizioni ufficiali della stagione 1994.\nStagione.\nIscrittosi alla J. League come membro associato del torneo e mutato il proprio nome in Cerezo Osaka, al termine della stagione la squadra, classificatasi al primo posto nella Japan Football League, ottenne l'accesso nella lega professionistica nazionale. Subito dopo la conclusione del campionato, il Cerezo Osaka partecip\u00f2 alla Coppa dell'Imperatore dove elimin\u00f2 diverse squadre professionistiche (tra cui gli Urawa Red Diamonds e gli Yokohama Marinos) fino a giungere alla finale, in cui fu sconfitto dal Bellmare Hiratsuka.\nDivisa e sponsor.\nLe maglie sono prodotte dalla Mizuno e recano gli sponsor Nippon Ham nella parte anteriore e Capcom nel retro."}
{"id": "4134941", "revid": "71155", "url": "https://it.wikipedia.org/wiki?curid=4134941", "title": "Alilauro", "text": "Alilauro \u00e8 una compagnia di navigazione privata di aliscafi che effettua le proprie rotte nel golfo di Napoli e da/per le isole Eolie.\nLa societ\u00e0.\nLe prime operazioni del \"Gruppo Lauro\" risalgono al 1944, quando il fondatore della compagnia, Agostino Lauro, a bordo del \"Freccia del Golfo\" effettuava la linea turistica Ischia - Capri. La compagnia cominci\u00f2 a crescere iniziando anche servizi traghetto da e per Ischia e per altre destinazioni, come la Sardegna, la Sicilia e la Tunisia, fino a quando nel 1989 il figlio Salvatore Lauro succede al comando della compagnia e comincia ad investire sugli aliscafi anzich\u00e9 sulle navi traghetto. Alla fine degli anni '90 questa scelta porter\u00e0 la compagnia a effettuare le rotte nel Golfo di Napoli unicamente con mezzi veloci, diventando leader nel collegamento con mezzi veloci da/per l'isola d'Ischia.\nAlicost.\nAlicost \u00e8 una societ\u00e0 che garantisce collegamenti marittimi veloci ed efficienti tra il Golfo di Salerno (Salerno, Maiori, Minori, Amalfi, Positano) e le due isole Capri ed Ischia, la costa del Cilento (Agropoli, San Marco, Acciaroli, Casal Velino, Pisciotta, Palinuro, Camerota, Sapri) e dal 2018 collega anche Salerno con le Isole Eolie (Stromboli, Panarea, Salina, Vulcano, Lipari)\nLa flotta Alicost \u00e8 composta da cinque monocarena veloci, da un\u2019imbarcazione HSC (High Speed Craft) e un aliscafo."}
{"id": "4134942", "revid": "1543377", "url": "https://it.wikipedia.org/wiki?curid=4134942", "title": "Pakistan ai Giochi della XX Olimpiade", "text": "Il Pakistan partecip\u00f2 alle XX Olimpiadi, svoltesi a Monaco di Baviera dal 26 agosto all'11 settembre 1972, con una delegazione di 25 atleti impegnati in 5 discipline per un totale di 12 competizioni. Il portabandiera fu Mohammad Malik Arshad, che gareggi\u00f2 nel sollevamento pesi.\nIl bottino della squadra, alla sua settima partecipazione ai Giochi estivi, fu di una medaglia d'argento conquistata nel torneo di hockey su prato: dopo avere eliminato in semifinale gli storici rivali dell'India, i pakistani furono sconfitti in finale dalla squadra di casa al termine di un incontro duramente contestato dai giocatori asiatici."}
{"id": "4134943", "revid": "767487", "url": "https://it.wikipedia.org/wiki?curid=4134943", "title": "Emitt Rhodes", "text": " All'et\u00e0 di cinque anni con la sua famiglia si trasfer\u00ec a Hawthorne, in California, dove visse fino alla morte. Considerato da molti \"the one man Beatles\", divenne noto per le sue registrazioni, effettuate tutte da solo, che nei primi anni settanta mostrano una chiara influenza di Paul McCartney sia nella parte vocale che in quella musicale. Rhodes inizi\u00f2 la sua carriera nel gruppo The Palace Guard (come batterista) per poi entrare nei The Merry-Go-Round (come polistrumentista).\nCarriera discografica.\nI Merry-Go-Round avevano un contratto con la \"A&amp;M Records\" quando per\u00f2 si separarono nel 1969. Rhodes registr\u00f2 canzoni con la A&amp;M per rispettare quel contratto, ma la A&amp;M decise di non distribuirle al tempo. Rhodes allora decise di fare da s\u00e9 e compr\u00f2 l'attrezzatura per fare uno studio di registrazione nel garage dei suoi genitori. Rhodes registr\u00f2 il suo primo disco (\"Emitt Rhodes\") nello studio del garage. Ottenne un contratto con la \"ABC/Dunhill Records\", che distribu\u00ec il suo album, cos\u00ec come i successivi due album che registr\u00f2 (\"Mirror\" and \"Farewell to Paradise\"). Rhodes ottenne 5000 dollari per il suo primo album, Emitt Rhodes, che spese nell'acquisto di altri strumenti di registrazione. Il suo primo album ottenne grande successo con la critica, Billboard defin\u00ec Rhodes \"uno dei migliori artisti della scena musicale odierna\" e in seguito defin\u00ec il suo primo album \"uno dei migliori del decennio\".\nNel frattempo, poco dopo che Emitt Rhodes fu pubblicato dalla \"Dunhill\", A&amp;M decise di pubblicare le sue vecchie registrazioni nell'album \"The American Dream\". L'album \"Mirror\" fu pubblicato nel 1971. Nel 1973 Dunhill pubblic\u00f2 l'ultimo album di Rhodes, \"Farewell to Paradise\".\nRhodes scrisse tutte le canzoni dei suoi album. In \"Emitt Rhodes\", \"Mirror\" e \"Farewell to Paradise\", suon\u00f2 tutti gli strumenti e cant\u00f2 tutte le parti vocali sempre nel suo studio di registrazione casalingo. Per la registrazione di \"Emitt Rhodes\" utilizz\u00f2 un registratore a quattro tracce per gli strumenti. Successivamente trasfer\u00ec le registrazioni su un registratore a otto tracce per aggiungere le parti vocali. Per le registrazioni di \"Mirror\" e \"Farewell to Paradise\" invece utilizz\u00f2 direttamente un registratore a otto tracce.\nIl contratto di Rhodes con la Dunhill richiedeva un album ogni sei mesi (sei album in tre anni), un ritmo impossibile per Rhodes, dovendo scrivere tutte le canzoni e registrando tutti gli strumenti nonch\u00e9 le parti vocali da s\u00e9. La Dunhill fece causa a Rhodes per 250.000 dollari e trattenne le royalties per la mancata consegna degli album nei tempi previsti dal contratto. Emitt Rhodes impieg\u00f2 quasi un anno per le registrazioni, per l'album \"Mirror\" nove mesi, e \"Farewell to Paradise\" oltre un anno.\nThe One Man Beatles: il film.\nNel 2010 il successo internazionale del film-documentario The One Man Beatles di Cosimo Messeri, candidato tra gli altri al David di Donatello 2010 per il miglior film documentario, fece luce sul caso Emitt Rhodes, creando nuovo interesse sulla sua figura. In seguito la Universal Music ristamper\u00e0 tutti i suoi dischi su cd e li metter\u00e0 a disposizione anche sulla piattaforma digitale iTunes.\nDiscografia.\nAlbum in studio\nRaccolte\nSingoli\ncon i The Merry-Go-Round:\nSingoli da solista"}
{"id": "4134944", "revid": "767487", "url": "https://it.wikipedia.org/wiki?curid=4134944", "title": "Steven Gould", "text": "Ha scritto dieci romanzi, il pi\u00f9 conosciuto \u00e8 \"Jumper\" (1992) dal quale \u00e8 stato tratto l'omonimo film diretto da Doug Liman (2008)."}
{"id": "4134955", "revid": "54193", "url": "https://it.wikipedia.org/wiki?curid=4134955", "title": "EHIC", "text": ""}
{"id": "4134956", "revid": "478814", "url": "https://it.wikipedia.org/wiki?curid=4134956", "title": "O Du", "text": ""}
{"id": "4134957", "revid": "54193", "url": "https://it.wikipedia.org/wiki?curid=4134957", "title": "TEAM", "text": ""}
{"id": "4134959", "revid": "1543377", "url": "https://it.wikipedia.org/wiki?curid=4134959", "title": "Paesi Bassi ai Giochi della XX Olimpiade", "text": "I Paesi Bassi parteciparono alle XX Olimpiadi, svoltesi a Monaco di Baviera dal 26 agosto all'11 settembre 1972, con una delegazione di 119 atleti impegnati in 16 discipline per un totale di 72 competizioni. Il portabandiera fu l'hockeista Nico Spits, alla sua seconda Olimpiade.\nIl bottino della squadra fu di cinque medaglie: tre d'oro, una d'argento e una di bronzo. I Paesi Bassi si piazzarono al secondo posto nel medagliere del judo grazie ai due ori conquistati da Wim Ruska, che conferm\u00f2 la supremazia olandese nella categoria Open dopo il successo di Anton Geesink a ."}
{"id": "4134960", "revid": "1543377", "url": "https://it.wikipedia.org/wiki?curid=4134960", "title": "Serie A 2012-2013", "text": "La Serie A 2012-2013 \u00e8 stata la 111\u00aa edizione della massima serie del campionato italiano di calcio (l'81\u00ba a girone unico), disputato tra il 25 agosto 2012 e 19 maggio 2013 e concluso con la vittoria della , al suo ventinovesimo titolo, il secondo consecutivo.\nCapocannoniere del torneo \u00e8 stato Edinson Cavani () con 29 reti.\nStagione.\nNovit\u00e0.\nA prendere il testimone di , e , retrocesse in serie B nella stagione precedente (il Lecce in Lega Pro Prima Divisione a seguito delle sentenze che hanno riguardato gli eventi di \"Scommessopoli\"), nella griglia di partenza del 111\u00ba campionato italiano di calcio sono (che torna in massima serie dopo 19 anni dall'ultima partecipazione, vincendo la Serie B 2011-2012), e (quest'ultima dopo solo un anno trascorso nella serie cadetta, ha conquistato la promozione vincendo i play-off dopo essersi piazzata come sesta nel corso della stagione regolare). Il , dopo vari anni di permanenza al Sant'Elia, gioca le sue partite allo Stadio Is Arenas di Quartu Sant'Elena, anche se a causa degli innumerevoli e tormentati problemi d'inagibilit\u00e0 all'impianto occorsi nel corso del campionato, le rimanenti partite casalinghe sono disputate al Nereo Rocco di Trieste, sede peraltro gi\u00e0 di alcune gare giocate nel finale della scorsa stagione. In virt\u00f9 inoltre degli effetti sulle sentenze di primo grado della Commissione Disciplinare FIGC sullo scandalo del calcioscommesse, sono stati commutati per questa stagione le penalizzazioni da scontare per le seguenti societ\u00e0: l' ripartir\u00e0 con \u22122 punti, la e il cominciano da \u22121 mentre per il avvio con 6 punti di penalit\u00e0; il invece, a cui in primo grado il 18 dicembre erano stati comminati e inflitti 2 punti di penalizzazione, \u00e8 stato poi assolto il 17 gennaio 2013 dalla Corte di Giustizia Federale, che ha accolto pienamente il ricorso presentato dalla societ\u00e0 partenopea, annullando sia la penalizzazione che le squalifiche di Cannavaro e Grava.\nFormula.\nCome gi\u00e0 accaduto al via della stagione 2009-2010, le prime due giornate (26 agosto e 2 settembre) si sono articolate in quattro orari: due anticipi al sabato alle 18:00 e alle 20:45, anticipo la domenica alle 18:00 e sette partite in contemporanea sempre alle 20:45. A partire dalla 3\u00aa giornata e fino alla 37\u00aa compresa, a eccezione dei turni infrasettimanali e del sabato precedente la Pasqua, le sette partite domenicali torneranno a disputarsi alle ore 15:00, con posticipo serale alle ore 20:45, fermi restando i due anticipi del sabato (18:00 e 20:45).\nCome nella precedente stagione, sono stati confermati gli orari di anticipi e posticipi, con un anticipo la domenica alle 12:30 e, occasionalmente, un anticipo al venerd\u00ec o un posticipo al luned\u00ec (con apposita cancellazione dell'anticipo del sabato alle 18:00 ed eventualmente anche dell'anticipo dell'ora di pranzo domenicale, se l'anticipo del venerd\u00ec e il posticipo del luned\u00ec accadessero nella stessa giornata) per le squadre impegnate nelle coppe europee. La soluzione del venerd\u00ec e/o del luned\u00ec verr\u00e0 utilizzata comunque non pi\u00f9 di sette volte. Gli anticipi del sabato e il posticipo della domenica sera resteranno fissi e verr\u00e0 salvaguardata la contemporaneit\u00e0 di sei partite alla domenica pomeriggio.\nA differenza della precedente stagione in questo campionato ci saranno solamente tre turni infrasettimanali (rispetto ai cinque del precedente torneo): il 26 settembre 2012, il 31 ottobre 2012 e l'8 maggio 2013, questo per consentire di evitare di disputare gare notturne nel periodo invernale culminante con le nevicate, a tutela dell'integrit\u00e0 fisica dei calciatori. Le soste per le qualificazioni a Brasile 2014 sono fissate per il 9 settembre 2012, il 14 ottobre 2012 e il 24 marzo 2013, mentre il 30 dicembre il torneo si fermer\u00e0 per le festivit\u00e0 natalizie; inoltre sono previsti l'anticipo al sabato pre-natalizio per la disputa della 18\u00aa giornata (22 dicembre) e il turno dell'Epifania (che cadr\u00e0 di domenica). In pi\u00f9 il turno del 31 marzo 2013 si giocher\u00e0 il giorno precedente per le festivit\u00e0 pasquali.\nPer la stesura dei calendari si sono imposti i seguenti criteri:\nLe soste del campionato sono le seguenti:\nLa Nike, sponsor principe per quanto riguarda la fornitura dei palloni ufficiali del campionato, sostituisce il \"Seitiro\" (introdotto la scorsa stagione) con il futuristico e colorato \"Maxim\". Oltre che per la Serie A, il nuovo pallone verr\u00e0 usato in Premier League e Liga spagnola, e sul cuoio verr\u00e0 stampato il logo del singolo campionato.\nImportante novit\u00e0 anche dal punto di vista arbitrale: sar\u00e0 infatti il primo campionato di calcio italiano della storia a prevedere l'utilizzo (sin dalla prima giornata) degli arbitri di porta, a seguito dell'approvazione dell'esperimento da parte dell'IFAB nel luglio 2012. L'esordio assoluto si \u00e8 gi\u00e0 avuto nella Supercoppa italiana 2012, disputatasi l'11 agosto.\nAltra novit\u00e0 \u00e8 l'allargamento della panchina, infatti dalla stagione in corso gli allenatori potranno portare fino a 12 giocatori in panchina, anzich\u00e9 7.\nAnche in questa stagione, per la settima volta consecutiva, a parit\u00e0 di punteggio la graduatoria finale \u00e8 determinata in base alla classifica avulsa.\nA qualificarsi per la Champions League saranno le prime tre squadre, come la stagione passata in seguito al sorpasso della Germania nel ranking UEFA: le prime due alla fase a gironi, la terza al turno di play-off. La qualificazione alla Europa League sar\u00e0 invece appannaggio della quarta e della quinta classificata, unitamente alla vincitrice della Coppa Italia. Qualora quest'ultima fosse gi\u00e0 qualificata alla Champions League subentrerebbe la finalista perdente, ma se invece la vincitrice di coppa si qualificasse per l'Europa League tramite piazzamento in campionato oppure entrambe le finaliste si qualificassero per la Champions League, allora accederebbe la sesta classificata del campionato.\nCalciomercato.\nLa campione uscente si rinforza acquistando dall' l'esterno Asamoah, e consolida la rosa riscattando la met\u00e0 dei cartellini di Giovinco e Giaccherini; inizialmente accolto sottotraccia, arriva in bianconero a parametro zero anche il promettente centrocampista Pogba, ex , il quale presto s'imporr\u00e0 nell\"undici\" titolare. Quasi tutti i protagonisti del precedente scudetto vengono confermati, ad eccezione della \"bandiera\" Del Piero, al passo d'addio dopo 19 stagioni a Torino, e dell'ex romanista Borriello.\nIl , per far fronte a sopravvenute esigenze di bilancio, deve cedere i suoi pezzi pregiati Ibrahimovi\u0107 e Thiago Silva, finiti al , sostituendoli rispettivamente con Pazzini, in uno scambio con l' che coinvolge Cassano pi\u00f9 un conguaglio di 7,5 milioni, e Zapata. Molto rinnovato appare il centrocampo, grazie all'ex , de Jong, e agli svincolati Muntari, Montolivo e Traor\u00e9, mentre in attacco, al riscatto completo di El Shaarawy si aggiunge \"in extremis\" l'ex giallorosso Bojan, di propriet\u00e0 del . Agli addii si devono aggiungere anche quelli di gran parte della \"vecchia guardia\", Nesta, Zambrotta, Gattuso, Seedorf, van Bommel e Inzaghi, ai quali non viene rinnovato il contratto. La societ\u00e0 sar\u00e0 tuttavia la protagonista del mercato di gennaio con il ritorno a Milano dell'ex interista Balotelli.\nAnche l'Inter rivoluziona la squadra cedendo il succitato Pazzini ai concittadini rossoneri, Maicon al Manchester City, J\u00falio C\u00e9sar al , Diego Forl\u00e1n all' e Pandev al , sostituendoli con elementi quali Handanovi\u010d, Pereira, Cassano, Gargano e Palacio. Tra le altre operazioni, le mancate conferme di Poli e Z\u00e1rate, che tornano alle loro squadre d'appartenenza, e il riscatto di Guar\u00edn dal .\nLa , che vede il ritorno in panchina di Zden\u011bk Zeman dopo tredici anni, bissa l'acquisto dell'estate italiana comprando per 16 milioni Destro, giovane attaccante del , e per 4,5 milioni Balzaretti, terzino del . In porta arriva Goicoechea; in difesa si pesca dal comprando Cast\u00e1n, Dod\u00f4 e Marquinhos oltre al paraguaiano Piris; in mezzo al campo si punta sul giovane Florenzi, cresciuto nel vivaio giallorosso e reduce da un positivo prestito al , oltre al greco Tachtsid\u012bs e allo statunitense Bradley. Sul fronte cessioni, si fa piazza pulita di quasi tutti i giocatori voluti dall'ex tecnico Luis Enrique appena l'anno precedente, oltre a Borini che passa al .\nGrandi cambiamenti anche in una Fiorentina che, agli ordini del neoallenatore Vincenzo Montella prelevato dal , vede il ritorno di Toni e gli arrivi di giocatori importanti come Borja Valero, Aquilani, Roncaglia, Savic, Pizarro, Gonzalo, Cuadrado (quest'ultimo in prestito dall'Udinese) e del portiere Viviano (in prestito dal Palermo); vengono ceduti, svincolati o dati in prestito quasi tutti i protagonisti in negativo della precedente stagione, tra cui il capitano Montolivo, Cerci, Vargas e Lazzari; inoltre si aggiungono le vendite di Behrami al Napoli e, a campionato iniziato, Nastasi\u0107 al Manchester City.\nInfine, proprio il Napoli e la optano per un mercato con pochi movimenti: gli azzurri, oltre al succitato Behrami, fanno tornare alla base Insigne e cedono Lavezzi al Paris Saint-Germain, mentre i biancocelesti del nuovo allenatore Vladimir Petkovi\u0107 puntano sul brasiliano Ederson e sul francese Ciani.\nAvvenimenti.\nGirone di andata.\nL'avvio del torneo \u00e8 segnato dalla permanenza in vetta dei campioni uscenti della , che il 20 ottobre 2012 sconfiggono a Torino la rivale pi\u00f9 accreditata, il di Mazzarri, reduce della Coppa Italia appaiato agli avversari sino a quella giornata. Si mette in evidenza anche l' che, dopo un inizio stentato, il 4 novembre espugna lo Juventus Stadium interrompendo un'imbattibilit\u00e0 bianconera che perdurava da 49 turni di campionato, e si porta a \u22121 dalla vetta con 8 vittorie consecutive.\nL'imprevista battuta d'arresto non ferma la marcia del sodalizio piemontese che, nonostante l'ulteriore rovescio sub\u00ecto sul terreno del nelle settimane seguenti, mantiene il comando arrivando a vincere il simbolico titolo d'inverno il 16 dicembre, davanti a e Napoli; per la societ\u00e0 campana, il presunto coinvolgimento nel calcioscommesse porta inizialmente a una penalizzazione di 2 punti e alle squalifiche del capitano Paolo Cannavaro e di Grava, ma tali provvedimenti saranno poi revocati in gennaio.\nGirone di ritorno.\nL'inizio del 2013 riaccende le speranze dei partenopei, in particolare a causa delle sconfitte che la capolista di Conte subisce per mano di e , presentandosi allo scontro diretto del San Paolo con 6 punti di ritardo: il risultato finale di parit\u00e0 fa rimanere tuttavia invariata la distanza. \u00c8 la domenica seguente a segnare \"a posteriori\" il crocevia del campionato, con i bianconeri che vincono sul in pieno recupero e si portano a un rassicurante +9, giovando dell'inaspettato passo falso degli azzurri sul campo del . Le successive vittorie della capolista contro le milanesi, a San Siro sull'Inter e allo Stadium sul Milan, oltrech\u00e9 quella sul nel derby, avvicinano la matematica certezza del \"bis\" tricolore, che diviene tale con tre settimane di anticipo dopo il successo casalingo sul .\nIl Napoli giunge secondo a quota 78 punti, stabilendo l'allora suo migliore punteggio nella massima divisione. La terza piazza, utile per l'ingresso nei play-off di Champions League, \u00e8 raggiunta dal Milan: i rossoneri di Allegri sono protagonisti di una rimonta nella seconda parte del torneo, ispirata soprattutto dai gol del neoacquisto Balotelli, e che, in un epilogo al cardiopalma, si concretizza solo nei minuti finali dell'ultimo impegno stagionale a Siena.\n e entrano in Europa League, competizione a cui accede anche la Lazio grazie all'affermazione in Coppa Italia: l'atto finale, una stracittadina contro la Roma, assegnava infatti anche un posto nella fase a gironi del torneo, dopo che in campionato la squadra giallorossa aveva preceduto nel finale quella biancoceleste, rispettivamente sesta e settima classificata. L'Inter, vittima di un netto calo che nel girone di ritorno la porta a ottenere appena 19 punti in altrettanti incontri, precipita dal quarto posto del giro di boa al nono finale, rimanendo esclusa dalle coppe europee per la prima volta dalla stagione 1998-1999. La formazione milanese \u00e8 preceduta anche da un che totalizza il miglior punteggio della sua storia in A.\nRetrocedono in cadetteria, invece, il neopromosso che dopo le prime giornate caratterizzate da buoni risultati va incontro a un crollo di rendimento nel girone di ritorno, chiuso senza pi\u00f9 trovare la vittoria, il , partito con una penalizzazione di \u20136 che comunque non ha inficiato sul suo declassamento, e a sorpresa il Palermo, che torna tra i cadetti dopo nove stagioni.\nAllenatori.\nAllenatori e primatisti.\nLa maggior parte dei club conferma gli allenatori ingaggiati all'inizio della passata stagione, eccetto , e , che confermano Luigi De Canio, Andrea Stramaccioni e Roberto Donadoni dopo essere subentrati a stagione in corso rispettivamente ad Alberto Malesani, Claudio Ranieri e Franco Colomba. La Fiorentina ingaggia Vincenzo Montella, quest'ultimo rimpiazzato nel Catania da Rolando Maran. Edoardo Reja, dopo due anni alla , lascia il club biancoceleste, sostituito dal bosniaco naturalizzato svizzero Vladimir Petkovi\u0107. Il ingaggia Giuseppe Sannino, il quale lascia il posto nel a Serse Cosmi, dopo aver guidato il fino alla sua retrocessione. Dopo aver condotto il alla promozione in Serie A, Zden\u011bk Zeman viene ingaggiato dalla , sostituito da Giovanni Stroppa come tecnico dei delfini. Ciro Ferrara invece prende il comando come allenatore della , dopo la promozione dei blucerchiati tramite il piazzamento al sesto posto in Serie B e la conquista dei play-off. In seguito alla squalifica di Antonio Conte e del suo vice Angelo Alessio per omessa denuncia nell'ambito del Calcioscommesse, dal 4 agosto al 7 ottobre 2012 sulla panchina della \u00e8 stato seduto Massimo Carrera, quindi dal 20 ottobre, termine della propria squalifica, \u00e8 subentrato Alessio fino al 1\u00ba dicembre 2012 e infine Conte prende di nuovo il timone della squadra l'8 dicembre 2012, nella gara esterna contro il Palermo.\nClassifica finale.\nLegenda:\nRegolamento:\nNote:\nRisultati.\nTabellone.\nLeggendo per riga si hanno i risultati casalinghi della squadra indicata in prima colonna, mentre leggendo per colonna si hanno i risultati in trasferta della squadra in prima riga.\nCalendario.\nIl sorteggio del calendario \u00e8 avvenuto il 26 luglio 2012 presso gli studi televisivi Interactive Group a Milano, con copertura televisiva offerta da Sky Sport.\nStatistiche.\nIndividuali.\nClassifica marcatori.\nDurante il campionato furono messe a segno una cinquina, da parte di Miroslav Klose nella partita Lazio-Bologna 6-0, e una quadripletta, da parte di Mauro Icardi nella partita Sampdoria-Pescara 6-0.\nMedia spettatori.\nMedia spettatori della Serie A 2012-2013: \nArbitri.\nDi seguito \u00e8 indicata, in ordine alfabetico, la lista dei 36 arbitri che hanno preso parte alla Serie A 2012-2013. Tra parentesi \u00e8 riportato il numero di incontri diretti. \nCopertura televisiva.\nSono due gli operatori televisivi a proporre le partite di Serie A in diretta: Sky via satellite e Mediaset Premium via etere. La TV satellitare propone tutte le partite, mentre la piattaforma terrestre trasmette le gare delle 12 squadre scelte a inizio stagione (si tratta di 324 incontri su un totale di 380). I 56 scontri diretti fra le rimanenti 8 squadre sono visibili dunque in esclusiva assoluta su Sky. Per la stagione 2012-2013 le 12 squadre scelte da Mediaset Premium sono Juventus, Milan, Inter, Roma, Lazio, Napoli, Fiorentina, Palermo, Genoa, Torino, Atalanta e Catania (nelle due stagioni successive la TV terrestre avr\u00e0 facolt\u00e0 di sostituire quelle che non dovessero pi\u00f9 militare in Serie A); rimane invenduto il pacchetto comprendente le partite per il digitale terrestre di Bologna, Cagliari, ChievoVerona, , Pescara, Sampdoria, e Udinese. La Lega Serie A ha quindi deciso di indire un nuovo bando per l'assegnazione dei diritti TV in chiaro e pay invenduti, che verranno offerti spacchettati in trattativa privata."}
{"id": "4134961", "revid": "111433", "url": "https://it.wikipedia.org/wiki?curid=4134961", "title": "Raymond Gosling", "text": "Ha collaborato con Maurice Wilkins e Rosalind Franklin al University College nell'analisi della struttura del DNA, sotto la direzione di Sir John Randall.\nFormazione.\n\u00c8 nato nel 1926 e ha frequentato le scuole inferiori a Wembley. Dal 1944 al 1947 studia fisica allo University College di Londra e diventa medico ospedaliero al King's Fund and Middlesex Hospital dal 1947 al 1949, prima di unirsi, come studente ricercatore, al King's College London.\nLavoro al King's College sul DNA.\nGosling ha lavorato, con Maurice Wilkins, sulla diffrazione a raggi X presso il King's College di Londra, analizzando campioni di DNA preparati per idratazione ed estrazione in sottili filamenti, quindi fotografati in atmosfera ad idrogeno.\nIn seguito all'arrivo, nel 1951, di Rosalind Franklin presso il King's College, Gosling fu incaricato di lavorare con lei. Insieme produssero le prime fotografie mediante diffrazione a raggi X della \"forma B\" idrata di cristalli di DNA. Nei due anni successivi i due lavorarono in stretta collaborazione per perfezionare la tecnica della fotografia con diffrazione a raggi X ed ottennero quella che all'epoca erano le immagini a pi\u00f9 alta definizione della struttura del DNA, tra cui la foto 51. Questo lavoro port\u00f2, nel 1963, al conferimento del Premio Nobel per la Medicina a Francis Crick, James D. Watson e Maurice Wilkins. Gosling era coautore con la Franklin di una delle tre pubblicazioni presenti nel numero di \"Nature\" dell'aprile del 1953.\nIn seguito al completamento della propria tesi Gosling rimase brevemente al King's College, prima di tenere lezioni di fisica al Queen's College, presso la University of St Andrews, e alla University of the West Indies.\nLavoro al Guy's Hospital.\nTorn\u00f2 nel regno unito nel 1967, divenendo professore presso la scuola di medicina del Guy's Hospital, e professore emerito in fisica applicata presso la facolt\u00e0 di medicina a partire dal 1984. Qui ha aiutato a sviluppare la scienza e la tecnica medica sottostante all'emodinamica con lo sviluppo dell'ecografia Doppler vascolare nel gruppo di angiologia non invasiva, e formato l'unit\u00e0 di angiologia ultrasonica clinica."}
{"id": "4134965", "revid": "1086846", "url": "https://it.wikipedia.org/wiki?curid=4134965", "title": "Udinese Calcio 2012-2013", "text": "Questa voce raccoglie le informazioni riguardanti l'Udinese Calcio nelle competizioni ufficiali della stagione 2012-2013.\nStagione.\nIl mercato estivo vede le cessioni di Samir Handanovi\u010d, Mauricio Isla e Kwadwo Asamoah. Vengono invece acquistati Maicosuel e Willians. Nell'agosto 2012 la formazione partecipa, per il secondo anno di fila, ai play-off di Champions League. La partita di andata contro i portoghesi del Braga finisce 1-1, come anche il ritorno: i friulani cedono poi ai rigori, per l'errore di Maicosuel. In campionato viene confermato l'avvio difficile: l'Udinese perde sia contro Fiorentina che Juventus, ritrovandosi senza punti alla sosta di settembre (davanti, soltanto, alle penalizzate Atalanta e Siena). Alla ripresa, i bianconeri pareggiano contro i toscani facendosi rimontare sul 2-2: finisce invece 1-1 il debutto nella fase a gruppi di Europa League. Seguono un 2-1 sul Milan (prima vittoria stagionale), gli 0-0 con Torino e Genoa, il 3-2 in casa del Liverpool in coppa e il 2-1 sub\u00ecto ad opera del Napoli.\nLa squadra torna alla vittoria contro il Pescara, ma in Europa subisce una sconfitta. I 2 k.o. seguenti portano all'eliminazione anticipata. La reazione, in campionato, porta a terminare il girone di andata nella parte sinistra della classifica, con 27 punti. Nel girone di ritorno, i friulani prendono a risalire la china: un finale con 8 vittorie consecutive (record della squadra in Campionato) vale il quinto posto, con la qualificazione per l'Europa League.\nOrganigramma societario.\nArea direttiva\nArea organizzativa\nArea comunicazione\nArea tecnica\nArea sanitaria\nRosa.\nAggiornata al 18 gennaio\nGiovanili.\nOrganigramma societario.\nArea direttiva\nArea tecnica - Primavera"}
{"id": "4134970", "revid": "287204", "url": "https://it.wikipedia.org/wiki?curid=4134970", "title": "Shining Soul", "text": " \u00e8 un videogioco di ruolo d'azione per Game Boy Advance sviluppato da Nextech e Grasshopper Manufacture e pubblicato da SEGA, Atlus e Infogames. Fa parte della serie di videogiochi \"Shining\" ed \u00e8 stato seguito da un sequel diretto, intitolato \"Shining Soul II\", nel 2003. Entrambi i giochi sono stati ripubblicati in Giappone all'inizio del 2006 come parte della serie di titoli \"Value Selection\" per Game Boy Advance."}
{"id": "4134974", "revid": "599013", "url": "https://it.wikipedia.org/wiki?curid=4134974", "title": "Patrick Heuscher", "text": "Biografia.\nHa debuttato nel circuito professionistico internazionale l'8 agosto 1997 ad Espinho, in Portogallo, in coppia con Bernhard Vesti piazzandosi in 41\u00aa posizione. Il 20 giugno 2004 ha ottenuto la sua prima vittoria nel World tour a Gstaad, in Svizzera, insieme a Stefan Kobel. Nel massimo circuito FIVB ha trionfato per tre volte sempre in coppia con Kobel.\nHa preso parte a tre edizioni dei Giochi olimpici con tre partner differenti: ad ha conquistato la medaglia di bronzo con Stefan Kobel, a \u00e8 giunto diciassettesimo insieme a Sascha Heyer ed a , in quella che \u00e8 stata la sua ultima competizione a livello internazionale, ha concluso al nono posto in coppia con Jefferson Bellaguarda.\nHa partecipato altres\u00ec a sei edizioni dei campionati mondiali ottenendo come miglior risultato il quinto posto a Rio de Janeiro 2003 insieme a Stefan Kobel.\nHa vinto una medaglia d'argento e due di bronzo ai campionati europei, arrivando secondo a Mosca 2005 e terzo a Timmendorfer Strand 2004 ed a L'Aia 2006, in tutte e tre le occasioni con Stefan Kobel."}
{"id": "4134985", "revid": "61051", "url": "https://it.wikipedia.org/wiki?curid=4134985", "title": "Pratt &amp; Whitney Wasp Junior", "text": ""}
{"id": "4134987", "revid": "92723", "url": "https://it.wikipedia.org/wiki?curid=4134987", "title": "Chomutice", "text": "Chomutice \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4134994", "revid": "1305772", "url": "https://it.wikipedia.org/wiki?curid=4134994", "title": "Chote\u010d (Hradec Kr\u00e1lov\u00e9)", "text": "Chote\u010d \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4134999", "revid": "287204", "url": "https://it.wikipedia.org/wiki?curid=4134999", "title": "Chyjice", "text": "Chyjice \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4135000", "revid": "287204", "url": "https://it.wikipedia.org/wiki?curid=4135000", "title": "Casa del Libro Antico", "text": ""}
{"id": "4135007", "revid": "767487", "url": "https://it.wikipedia.org/wiki?curid=4135007", "title": "Giovanni Casu", "text": "\u00c8 il pi\u00f9 anziano e autorevole suonatore di launeddas della cosiddetta Scuola di Cabras (nel Sinis).\nBiografia.\nGiovanni Casu (noto in tutta la Sardegna con il soprannome di Paui) ha iniziato a suonare le launeddas sin da bambino, apprendendo la tecnica esecutiva e costruttiva dal fratello Daniele. Contrariamente a quanto avveniva in altre Scuole dell'Isola (quali, ad esempio, quelle del Sarrabus e della Trexenta), a Cabras, in passato, non era consuetudine studiare le launeddas (localmente dette \"sous de canna\") con un maestro, di conseguenza l'apprendimento avveniva ascoltando e osservando i suonatori pi\u00f9 anziani nelle bettole, in campagna, durante le esecuzioni festive, nelle chiese o nelle processioni.\nA nove anni, Casu ha iniziato a suonare durante le processioni del paese. Negli anni cinquanta era gi\u00e0 noto in tutta la Sardegna, nel resto dell'Italia e anche all'estero, dove spesso si esibiva con il fratello Daniele. Il Duo era denominato \"Duo Paui\". Negli anni ottanta, ha fondato una Scuola di launeddas, nella quale ha insegnato a numerosi allievi provenienti da diverse parti della Sardegna e del resto d'Italia.\nOltre a essere musicista \u00e8 anche un apprezzato costruttore di launeddas. Giovanni Casu e Luigi Lai (di San Vito) sono i pi\u00f9 anziani suonatori di launeddas ancora in attivit\u00e0. Casu \u00e8 apprezzato per la conservativit\u00e0 esecutiva, rispettosa cio\u00e8 della tradizione locale.\nLa Scuola di Cabras.\nNel panorama delle cosiddette Scuole di launeddas, quella di Cabras occupa una posizione speciale, infatti il repertorio e lo stile cabrarese sono stati studiati, sin dagli anni cinquanta, dall'etnomusicologo danese Andreas Fridolin Weis Bentzon, il quale ebbe modo di evidenziare l'arcaicit\u00e0 delle suonate locali. Le launeddas maggiormente utilizzate nella tradizione sono: \"sa mediana\" e \"su puntu 'e organu\".\nAnticamente veniva impiegato anche \"su moriscu\", ormai caduto in disuso, anche se costruito ancora oggi da Giovanni Casu, ma solo su richiesta dei collezionisti. Le suonate tipiche del repertorio locale sono: \"su passu \u2018e dusu\", \"su passu \u2018e trese\", \"su ballu crabarissu\", \"sa processione\" (detta anche sa pastorella), \"sa missa\", \"su passu \u2018e cantai\". Quest'ultimo \u00e8 usato per l'accompagnamento de \"su cantadori\", ovvero il cantante poeta dialettale."}
{"id": "4135008", "revid": "287204", "url": "https://it.wikipedia.org/wiki?curid=4135008", "title": "\u010cerven\u00e1 T\u0159eme\u0161n\u00e1", "text": "\u010cerven\u00e1 T\u0159eme\u0161n\u00e1 \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4135009", "revid": "1097011", "url": "https://it.wikipedia.org/wiki?curid=4135009", "title": "Giovanni Huguet y Cardona", "text": "Biografia.\nGiovanni Huguet y Cardona \u00e8 nato ad Alayor, in Spagna, il 28 gennaio 1913.\nSacerdote diocesano, si \u00e8 trovato ad affrontare giovanissimo la tragedia della guerra civile spagnola. Fu assassinato a Ferrer\u00edas, in Spagna, il 23 luglio 1936, in odio alla fede.\nIl 10 maggio 2012, il papa Benedetto XVI ha autorizzato la Congregazione delle Cause dei Santi a promulgare il decreto riguardante il suo martirio. Sar\u00e0 quindi annoverato tra i Beati della Chiesa cattolica."}
{"id": "4135010", "revid": "287204", "url": "https://it.wikipedia.org/wiki?curid=4135010", "title": "Cervena Tremesna", "text": ""}
{"id": "4135013", "revid": "287204", "url": "https://it.wikipedia.org/wiki?curid=4135013", "title": "\u010ce\u0161ov", "text": "\u010ce\u0161ov \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4135014", "revid": "287204", "url": "https://it.wikipedia.org/wiki?curid=4135014", "title": "Cesov", "text": ""}
{"id": "4135019", "revid": "599013", "url": "https://it.wikipedia.org/wiki?curid=4135019", "title": "Jefferson Bellaguarda", "text": "Biografia.\nHa debuttato nel circuito professionistico internazionale il 30 novembre 1999 a Vit\u00f3ria, in Brasile, in coppia con Carlos Arruda piazzandosi in 41\u00aa posizione. Il 6 agosto 2000 ha ottenuto il suo primo podio nel World tour a Klagenfurt, in Austria, insieme a Paul\u00e3o Moreira.\nHa preso parte all'edizione dei Giochi olimpici di con Patrick Heuscher, classificandosi al 9\u00ba posto.\nHa partecipato altres\u00ec a tre edizioni dei campionati mondiali ottenendo come miglior risultato il 17\u00ba posto a Roma 2011 insieme a Patrick Heuscher.\nA causa del passaggio dalla nazionalit\u00e0 brasiliana a quella svizzera per cinque anni (dalla stagione 2004 a quella 2008 compresa) non ha potuto prendere parte a tornei internazionali."}
{"id": "4135029", "revid": "1543377", "url": "https://it.wikipedia.org/wiki?curid=4135029", "title": "Paresev", "text": "Il Paresev (Paraglider Research Vehicle) fu un velivolo sperimentale della NASA basato sugli studi dell'aquilone-paracadute NACA di Francis Rogallo.\nTra il 1961 e il 1965 la capacit\u00e0 dell'ala di Rogallo (anche chiamata \"Parawing\") di discendere un carico pagante come la capsula spaziale del Programma Gemini da altitudine elevata, fu testata. Il Paresev fu un veicolo sperimentale usato per capire come controllare l'ala-paracadute per un atterraggio sicuro in un campo volo.\nLe pubblicit\u00e0 sul Paresev e sul Ryan XV-8 \"Flying Jeep\" ispirarono molti hobbysti ad adattare l'ala di Rogallo su velivoli ludici, primi esemplari storici di deltaplani.\nSviluppo.\nLa NASA speriment\u00f2 un'ala di Rogallo, che chiamarono Parawing. Sotto le direttive di Paul Bikle, l'ingegnere Charles Richards nel 1961\u20131962 disegn\u00f2 l'ala Rogallo a quattro tubi collassabili, usata sul Paresev. La serie Paresev includeva configurazioni alari tali da permettere la richiudibilit\u00e0 dell'ala dal \"nose plate\" per il trasporto, usando inizialmente una vela e pi\u00f9 tardi del Dacron.\nLa vela Parasev e il telaio volarono per la prima volta il 5 febbraio 1961; solo 14 mesi dopo, nell'aprile 1963, Mike Burns con il suo Skiplane, studiando la bibliografia NASA aiut\u00f2 l'australiano John Dickenson alla realizzazione del primordiale deltaplano che riprendeva la meccanica a due-lobi, quattro-fasci, disegnati precedentemente da Charles Richards.\nStoria operativa.\nIl Paresev comp\u00ec circa 350 voli dal 1962 al 1964.. Gli studi NASA si interruppero nel 1965.\nIl Paresev \u00e8 stato trasferito al Smithsonian National Air and Space Museum locato in Washington D.C.."}
{"id": "4135030", "revid": "295049", "url": "https://it.wikipedia.org/wiki?curid=4135030", "title": "Scultura barocca", "text": "La Scultura barocca \u00e8 la scultura associata al movimento culturale barocco, nato a Roma fra gli ultimi anni del XVI secolo e il terzo decennio del Seicento.\nLa caratteristica comune a tutto quel movimento artistico \u00e8 il linguaggio forte, viscerale, alla ricerca dell'effetto e dell'attenzione della platea: una poetica fatta per scuotere e convincere i fedeli e sudditi: gli uni dell'eternit\u00e0 ed inviolabilit\u00e0 dell'istituzione ecclesiastica; gli altri dell'enorme potenza raggiunta dai Regnanti.\nIl linguaggio artistico che celebr\u00f2 i due poteri si espresse con registri enfatici e roboanti, tanto pi\u00f9 gridati quanto pi\u00f9 la scienza dimostrava l'infinita piccolezza dell'uomo di fronte all'immensit\u00e0 dell' Universo.\nElementi teorici.\nNella scultura barocca, i gruppi di figure vennero ad assumere una nuova importanza; le forme umane, con movimento dinamico e drammatico, si muovevano a spirale intorno ad un vortice vuoto centrale, o si dirigevano verso l'esterno nello spazio circostante.\nLa scultura barocca aggiunse caratteristici elementi extra-scultorei, come ad esempio l'illuminazione a scomparsa, o fontane d'acqua o effetti stravaganti, come tendaggi turbinanti o brillanti dorature.\nLa vera e propria estetica barocca (\"Barocco Pieno\") fu abbracciata nell'Europa del sud, nel nord Europa ebbe luogo una sorta di compromesso classico-barocco (\"Barocco sobrio\").\nL'estetica barocca piena si svilupp\u00f2 durante il primo periodo barocco (ca. 1600-1625) e culmin\u00f2 nel corso del periodo tardo (ca. 1625-1675). In entrambi i periodi l'Italia ebbe un ruolo preponderante. L'estetica barocca sobria ebbe il culmine nel corso del periodo tardo barocco (ca. 1675-1725). L'et\u00e0 barocca si concluse con la nascita, in Francia, dello stile rococ\u00f2 (ca. 1725-1800), chiamato \"rocaille\" oltralpe, in cui si calm\u00f2 la violenza e il dramma del barocco in un dolce, giocoso dinamismo. I periodi tardo barocco e rococ\u00f2 videro come principale teatro la Francia.\nDal 1750 in poi, in Francia nacque progressivamente un movimento di ritorno al classicismo, conosciuto come neoclassicismo, in reazione contro gli eccessi del rocaille. L'estetica rococ\u00f2 si mantenne per\u00f2 fino al 1770.\nScultori.\nBarocco romano\nBarocco Genovese\nBarocco fiorentino\nBarocco veneziano\nBarocco napoletano\nBarocco in Sicilia\nBarocco lombardo\nBarocco Francese\nBarocco tedesco"}
{"id": "4135032", "revid": "1924342", "url": "https://it.wikipedia.org/wiki?curid=4135032", "title": "AmiYumi", "text": "AmiYumi \u00e8 il primo album della band j-pop Puffy AmiYumi, distribuito il 22 luglio 1996 e contenente 7 tracce."}
{"id": "4135033", "revid": "767487", "url": "https://it.wikipedia.org/wiki?curid=4135033", "title": "Dorothy Sidney", "text": "Biografia.\nEra figlia di Robert Sidney, II conte di Leicester e di Dorothy Percy.\nAttorno al 1635, rifiut\u00f2 una proposta di matrimonio da parte del poeta Edmund Waller, il quale le indirizz\u00f2 dei versi sotto il nome di \"Sacharissa\".\nNel 1639 and\u00f2 sposa a Henry Spencer, che divenne quattro anni dopo primo conte di Sunderland, come riconoscenza per il servizio prestato al re durante la guerra civile inglese.\nDal matrimonio nacquero tre figli:\nHenry Spencer mor\u00ec nella Battaglia di Newbury (1643), lasciando Dorothy con due figli e uno in arrivo. Da vedova, and\u00f2 a vivere a Brington, nel Northamptonshire, ma poi torn\u00f2 a vivere coi genitori a Penshurst Place nel Kent.\nNel 1652 Dorothy si rispos\u00f2 con Robert Smith o Smythe."}
{"id": "4135034", "revid": "72396", "url": "https://it.wikipedia.org/wiki?curid=4135034", "title": "Mensa Academy", "text": "Mensa Academy \u00e8 un videogioco educativo pubblicato per Nintendo 3DS, Wii e Microsoft Windows dalla Square Enix il 27 luglio 2012 in Europa. Il videogioco permette al giocatore di mettere alla prova le proprie capacit\u00e0 ed i propri riflessi attraverso una serie di minigiochi di difficolt\u00e0 variabile, sulla falsariga del videogioco \"Brain Training\".\nSviluppo.\nIl gioco \u00e8 stato annunciato da Square Enix nel corso dell'E3 2012 ed \u00e8 stato realizzato in collaborazione con il Mensa. Nel 2013 \u00e8 stata resa disponibile una demo del gioco su PlayStation Network."}
{"id": "4135042", "revid": "507033", "url": "https://it.wikipedia.org/wiki?curid=4135042", "title": "Scultura Barocca", "text": ""}
{"id": "4135044", "revid": "532808", "url": "https://it.wikipedia.org/wiki?curid=4135044", "title": "Via Lorenteggio", "text": ""}
{"id": "4135047", "revid": "110157", "url": "https://it.wikipedia.org/wiki?curid=4135047", "title": "Solo Solo", "text": "Solo Solo \u00e8 il secondo disco del gruppo giapponese Puffy AmiYumi. \u00c8 stato il primo album diviso in due dischi: entrambi composti da 7 tracce, il primo \u00e8 cantato da Ami \u014cnuki mentre il secondo da Yumi Yoshimura. L'album \u00e8 stato pubblicato nel 1997."}
{"id": "4135050", "revid": "287204", "url": "https://it.wikipedia.org/wiki?curid=4135050", "title": "Cerezo Osaka 1995", "text": "Questa voce raccoglie le informazioni riguardanti il Cerezo Osaka nelle competizioni ufficiali della stagione 1995.\nStagione.\nAl suo esordio nel calcio professionistico il Cerezo Osaka, rafforzato nell'organico dall'arrivo di giocatori stranieri come Gilmar Rinaldi e Dely Vald\u00e9s, disput\u00f2 un campionato di media classifica conclusosi con un ottavo posto nella graduatoria complessiva e fu eliminato nelle fasi iniziali della coppa nazionale.\nDivisa e sponsor.\nVengono confermate le maglie della stagione precedente, prodotte dalla Mizuno e con gli sponsor Nippon Ham nella parte anteriore e Capcom nel retro."}
{"id": "4135052", "revid": "287204", "url": "https://it.wikipedia.org/wiki?curid=4135052", "title": "Teresa Belloc-Giorgi", "text": "Biografia.\nNacque da Carlo Trombetta e da Agnese Clerc, oriunda della Georgia. Fu educata a Torino, quindi a Parigi, poich\u00e9 il padre era al servizio della repubblica francese.\nNel 1801 esord\u00ec come prima donna al Teatro Carignano di Torino, col melodramma giocoso di Simone Mayr \"L'equivoco, ossia Le bizzarrie d'amore\", ed in un altro di Ferdinando Pa\u00ebr, \"La Virt\u00f9 al cimento\", con il nome di Teresa Giorgi. Fu quindi impegnata a Parma e Trieste, e nel 1803 apparve a Parigi come protagonista di Nina, o sia La pazza per amore di Giovanni Paisiello e di \"Griselda\" di Pa\u00ebr.\nNel 1804 debutt\u00f2 al Teatro alla Scala di Milano (ancora nella Nina di Paisiello), e fu poi presente in questo teatro per oltre venti anni. Nel 1823 fu la protagonista nella ripresa di \"Medea in Corinto\" di Mayr.\nPredilesse i ruoli rossiniani: ottenne grande successo nei ruoli da contralto in Cenerentola, Tancredi e L'Italiana in Algeri (Isabella), ma cre\u00f2 anche la parte da soprano di Isabella ne \"L'inganno felice\" e di Ninetta ne \"La gazza ladra\".\nNel 1818 la Giorgi apparve anche a Londra sotto il nome di Bellochi, ma non ebbe successo e torn\u00f2 a Milano, dove cant\u00f2 fino al 1828. Si ritir\u00f2 a San Giorgio Canavese e vi mor\u00ec afflitta dalla gotta."}
{"id": "4135054", "revid": "729019", "url": "https://it.wikipedia.org/wiki?curid=4135054", "title": "Battaglia di Horaniu", "text": "La battaglia di Horaniu avvenne la notte tra il 17 e il 18 agosto 1943, nelle acque a nord dell'isola di Vella Lavella, tra una formazione di quattro cacciatorpediniere giapponesi, condotti dal contrammiraglio Matsuji Ij\u016bin a copertura di una flottiglia di chiatte cariche di rinforzi per la guarnigione dell'isola, e un gruppo di altri quattro cacciatorpediniere statunitensi, allertato dalla ricognizione aerea e mobilitato per impedire la missione nipponica. La battaglia si risolse in un inconcludente scambio di colpi, rimasto quasi senza conseguenze, e con la riuscita dell'operazione di rifornimento.\nSituazione strategica.\nConquistata dopo mesi di feroci battaglie terrestri e navali l'isola di Guadalcanal, gli Stati Uniti d'America avevano trascorso i mesi dal febbraio 1943 in avanti riorganizzando le forze nello scacchiere del Pacifico sud-occidentale e tartassando con incursioni aeree e navali gli aeroporti giapponesi in Nuova Georgia, su Kolombangara e su Vella Lavella. Il 30 giugno 1943 il viceammiraglio William Halsey dette avvio alla campagna di riconquista delle Salomone, impiegando la nuova tecnica detta \"salto della cavallina\", volta a isolare posizioni nipponiche troppo forti o di irrilevante valore strategico per colpire e occupare le posizioni realmente importanti o scarsamente difese. L'isola di Vella Lavella era presidiata da una guarnigione trascurabile, poich\u00e9 il quartier generale della Flotta dell'Area sud-orientale tenuto dal viceammiraglio Jin'ichi Kusaka aveva concentrato grandi forze su Kolombangara, pi\u00f9 vicina alla linea del fronte e ritenuta obiettivo certo della prossima offensiva statunitense. Invece, il mattino del 15 agosto, circa soldati della 25th Infantry Division sbarcarono a Vella Lavella, gettando nella confusione i comandi giapponesi: si impose dunque necessaria una missione di rifornimento urgente, nonostante i grandi pericoli di intercettazione da parte delle forze navali leggere statunitensi.\nLo scontro.\nIl viceammiraglio Kusaka dette dunque disposizioni per soccorrere Vella Lavella; l'8\u00aa Flotta del viceammiraglio Tomoshige Samejima distacc\u00f2 dalla 3\u00aa Squadriglia cacciatorpediniere la nave ammiraglia \"Sazanami\" e tre altre unit\u00e0 (\"Shigure\", \"Hamakaze\", \"Isokaze\") agli ordini del comandante, il contrammiraglio Matsuji Ij\u016bin. Questa squadra salp\u00f2 da Rabaul alle 05:00 del 17 agosto e diresse verso Bougainville, da dove sarebbe partito un piccolo convoglio di venti chiatte motorizzate con a bordo 400 uomini. Durante la navigazione le unit\u00e0 nipponiche furono per\u00f2 individuate da un ricognitore statunitense e alle 13:30 Ij\u016bin ricevette un messaggio che lo avvisava della presenza di tre cacciatorpediniere americani nello stretto di Gizo, a sud di Vella Lavella: fece aumentare la velocit\u00e0 per raggiungere le chiatte, partite da Buin alle 12:27.\nAl tramonto le forze giapponesi erano riunite e stavano calando da nord-ovest su Vella Lavella, sperando di sfuggire all'avversario; dalle 23:00, per\u00f2, due aerosiluranti Grumman TBF Avenger ristabilirono il contatto e, poi, otto bombardieri bimotori attaccarono le unit\u00e0 nipponiche, senza conseguire per\u00f2 alcun risultato. Il viaggio prosegu\u00ec indisturbato e dinanzi al golfo di Vella il contrammiraglio Ij\u016bin accost\u00f2 a 180\u00b0 verso ovest, ma alle 00:30 ordin\u00f2 di assumere una rotta nord-ovest, allontanandosi dalle chiatte: erano infatti state rilevate navi statunitensi a metri. All'improvviso, alle 00:40, un aereo nipponico sganci\u00f2 un razzo illuminante che rivel\u00f2 la presenza dei quattro cacciatorpediniere americani , , e in accostata verso ovest e in pericoloso avvicinamento al gruppo di chiatte. Nonostante la grande distanza, Ij\u016bin ordin\u00f2 alle 00:52 un lancio di siluri: dei ventitr\u00e9 ordigni nessuno colp\u00ec le navi statunitensi, che comunque misero la prua a nord-ovest per sfuggire loro. Alle 00:57 lo \"Hamakaze\", subito seguito dall'ammiraglia \"Sazanami\", inizi\u00f2 a sparare contro le unit\u00e0 avversarie che, dopo un'accostata a ovest in linea di fila, avevano ripreso la rotta precedente; anche i cacciatorpediniere statunitensi cominciarono a cannoneggiare i giapponesi e alle 00:59 inquadrarono lo \"Shigure\", senza per\u00f2 colpirlo, quindi alle 01:00 precise diressero a nord. In quella, lo \"Hamakaze\" individu\u00f2 con l'apparato radar di cui era dotato una seconda squadra nemica, segnalando la scoperta a Ij\u016bin, che ordin\u00f2 la ritirata verso nord-ovest; giapponesi e americani si scambiarono ancora alcune bordate ma nessun colpo giunse a segno e i danni registrati dalle due formazioni furono esigui.\nConclusioni e conseguenze.\nDurante la battaglia il convoglio di chiatte aveva mantenuto una rotta sud-est per raggiungere al pi\u00f9 presto la costa; fu raggiunto da alcune granate e perse due imbarcazioni, ma il grosso dei battelli approd\u00f2 al crepuscolo del 19 agosto nella baia di Kokolope vicino a Horaniu, sulla costa settentrionale di Vella Lavella. La battaglia si concluse dunque con la vittoria strategica nipponica, perch\u00e9 lo scopo della missione fu raggiunto con perdite molto contenute; vero \u00e8 che entrambe le formazioni dettero prova di scarso mordente e i giapponesi soprattutto non seppero approfittare della sorpresa, addirittura fuggendo al solo annuncio di una seconda formazione statunitense."}
{"id": "4135061", "revid": "1543377", "url": "https://it.wikipedia.org/wiki?curid=4135061", "title": "XI Giochi dell'Estremo Oriente", "text": "I Giochi dell'Estremo Oriente 1938, undicesima edizione della manifestazione, si sarebbero dovuti tenere ad Osaka, Giappone, nel 1938.\nAvvenimenti.\nL'undicesima edizione dei Giochi dell'Estremo Oriente si sarebbe dovuta tenere ad Osaka, in Giappone, ma non vennero disputati a causa dello scoppio della seconda guerra sino-giapponese, avvenuto il 7 luglio 1937. Il conflitto che vide affrontarsi due delle principali nazioni aderenti alla Far Eastern Athletic Association, la Cina ed il Giappone, si concluder\u00e0 solo il 2 settembre 1945 con la capitolazione nipponica nel secondo conflitto mondiale.\nI Giochi dell'Estremo Oriente non furono pi\u00f9 disputati."}
{"id": "4135062", "revid": "107831", "url": "https://it.wikipedia.org/wiki?curid=4135062", "title": "Pugilato ai Giochi della XXX Olimpiade - Pesi massimi", "text": "Il pugilato pesi massimi maschile dei giochi olimpici di Londra 2012 si \u00e8 svolto tra il 1\u00b0 e l'11 agosto presso l'ExCeL Exhibition Centre.\nFormato della gara.\nCome tutte le gare olimpiche di pugilato, la gara \u00e8 stato un torneo ad eliminazione diretta. A questa competizione hanno partecipato 26 pugili. Gli incontri hanno avuto inizio il 1\u00ba agosto e sono proseguiti fino all'11 agosto. Essendoci meno di 32 partecipanti, alcuni di loro sono passati direttamente al secondo turno. Entrambi gli sconfitti in semifinale hanno guadagnato la medaglia di bronzo.\nTutti gli incontri si sono svolti su tre round di tre minuti, durante i quali sono stati conteggiati tutti i pugni sferrati alla testa o alla parte superiore del corpo. Negli incontri non risolti per Knock-out ha passato il turno chi ha totalizzato pi\u00f9 punti. A parit\u00e0 di punti ha vinto il pugile che ha portato pi\u00f9 colpi in totale."}
{"id": "4135063", "revid": "729019", "url": "https://it.wikipedia.org/wiki?curid=4135063", "title": "Becontree (metropolitana di Londra)", "text": "Becontree \u00e8 una stazione della linea District della metropolitana di Londra.\nFu aperta nel 1932 quando la District line fu estesa ed elettrificata fino ad Upminster. Possiede quattro binari dato che era inizialmente servita anche dalla London, Tilbury and Southend Railway, societ\u00e0 che per prima aveva fondato la stazione con il nome di Gale Street Halt. La LT&amp;SR termin\u00f2 il servizio nel 1962 e da allora i due binari in eccesso sono caduti in disuso.\n\u00c8 compresa all'interno della \"Travelcard Zone 5\"."}
{"id": "4135064", "revid": "287204", "url": "https://it.wikipedia.org/wiki?curid=4135064", "title": "Brian Price (giocatore di football americano)", "text": "Fu scelto nel corso del secondo giro (35\u00ba assoluto) del Draft NFL 2010 dai Tampa Bay Buccaneers. Al college ha giocato a football a UCLA.\nCarriera professionistica.\nTampa Bay Buccaneers.\nDopo la vittoria di UCLA nell'EagleBank Bowl del 2009 , Price annunci\u00f2 la propria intenzione di saltare l'ultimo anno di college e rendersi eleggibile nel Draft 2010 dove fu scelto nel secondo giro dai Tampa Bay Buccaneers. Fu inserito in lista infortunati il 2 novembre 2010 a causa di un infortunio al bacino. Price mise a segno il suo primo sack in carriera sul quarterback degli Atlanta Falcons Matt Ryan durante la settimana tre della stagione 2011.\nDurante la settimana 13 della stagione 2011, contro i Carolina Panthers, Price colp\u00ec la guardia dei Panthers Mackenzy Bernadeau dopo la fine del terzo quarto in seguito a un'azione in cui Cam Newton aveva subito un sack dove aveva perso quattro yard. Price fu penalizzato per violenza non necessaria. Il sack avrebbe forzato i Panthers a una situazione di \"terzo&amp;14\" ma, dal momento che la penalit\u00e0 fu di 15 yard, Carolina conquist\u00f2 automaticamente il primo down in un drive che si concluse con il touchdown che permise ai Panthers di consolidare la propria leadership nella partita (i Panthers vinsero 38-19). L'allenatore dei Buccaneers Raheem Morris fu cos\u00ec furioso che tolse Price per il resto della partita. La scena fu simile quella in cui l'allenatore dei San Francisco 49ers Mike Singletary lev\u00f2 Vernon Davis per tutta la partita dopo un fallo inutile nel 2008.\nChicago Bears.\nIl 26 luglio 2012, Price fu scambiato coi Chicago Bears per una scelta del settimo giro del draft. Il 3 settembre fu svincolato dai Bears.\nDallas Cowboys.\nNel 2013, Pride pass\u00f2 ai Dallas Cowboys. Il 9 maggio fu svincolato.\nVittorie e premi.\nNessuno"}
{"id": "4135067", "revid": "767487", "url": "https://it.wikipedia.org/wiki?curid=4135067", "title": "Philip Sidney, III conte di Leicester", "text": "Biografia.\nEra figlio di Robert Sidney, II conte di Leicester e di Dorothy Percy.\nNell'aprile 1640, fu eletto membro del parlamento per il Yarmouth (Isola di Wight) nel Short Parliament. Fu eletto parlamentare per il Yarmouth e St Ives per il Long Parliament nel novembre 1640, e scelse di sedere per il Yarmouth.\nFu colonnello del reggimento a cavallo in Irlanda nel 1641. Durante la guerra civile, come sostenitore della causa parlamentare, fu Lord luogotenente d'Irlanda dal 1646 al 1647.\nSopravvisse al Pride's Purge nel 1648 per sedere nel Rump Parliament e fu consigliere di stato dal 1648 al 1650.\nVenne nominato giudice per il processo di Carlo I d'Inghilterra ma si rifiut\u00f2 di agire.\nFu presidente del consiglio dal 1651 al 1652. Nel 1653 fu consigliere di stato e consigliere per il Lord Protettore, inoltre venne eletto per il Kent al \"Barebones Parliament\".\nNel 1654 venne eletto parlamentare per l'Isola di Wight, carica che esistette solo nel First Protectorate Parliament.\nFu nominato alla House of Lord nel 1658 sotto la designazione di \"Lord Visconte Lisle\".\nCon la restaurazione di Carlo II d'Inghilterra nel 1660 Lord Lisle ricevette il perdono regio, tanto che nel 1677 eredit\u00f2 la contea alla morte del padre.\nLord Lisle spos\u00f2 Lady Catherine Cecil, figlia di William Cecil, II conte di Salisbury e di Lady Catherine Howard nel 1645. Ebbero due figli, Dorothy e Robert."}
{"id": "4135074", "revid": "1442080", "url": "https://it.wikipedia.org/wiki?curid=4135074", "title": "Tennis ai Giochi della XXX Olimpiade - Doppio misto", "text": "Il torneo di doppio misto ai Giochi olimpici di Londra del 2012 si \u00e8 svolto dal 1\u00ba al 5 agosto all'All England Lawn Tennis and Croquet Club su campi di erba outdoor. I match si sono svolti al meglio dei due set su tre, compresa la finale. Non \u00e8 previsto il tiebreak nei set finali.\nL'ultima volta in cui si \u00e8 giocato il doppio misto \u00e8 stato nel 1924, con la vittorie di Hazel Wightman e Richard Williams.\nTabellone.\nLegenda"}
{"id": "4135076", "revid": "767487", "url": "https://it.wikipedia.org/wiki?curid=4135076", "title": "Il tesoro di Vera Cruz", "text": "Il tesoro di Vera Cruz (\"The Big Steal\") \u00e8 un film del 1949 diretto da Don Siegel.\nIl film, il cui soggetto \u00e8 tratto dal breve racconto \"The Road to Carmichael's\" di Richard Wormser, ha tutti gli elementi classici del noir, ma ha un tono ironico che a tratti lambisce il territorio della commedia.\nTrama.\nAccusato di aver sottratto 1.000.000 di dollari al proprio reggimento, il tenente addetto ai pagamenti dell'esercito americano Douglas Anderson, si getta all'inseguimento di Jim Fisher, vero autore del furto.\nGiunto a Veracruz, in Messico, si imbatte nella ragazza di Fisher, l'affascinante Joan Graham, che lo affianca nell'inseguimento, quando l'uomo scappa dopo aver sottratto anche a lei 2.000 dollari.\nCos\u00ec, sulle strade interne del Messico si consuma un lungo inseguimento con Fisher che cerca di sfuggire ad Anderson e alla Graham, che a loro volta devono guardarsi le spalle dal capitano Blake a caccia del suo sottoposto. In tutto questo l'ispettore generale Ortega osserva senza intervenire, conscio che i \"pesci piccoli\" lo porteranno fino al covo del grande ricettatore Seton, ricercato da tempo.\nInfatti Fisher raggiunge Seton che, per il suo milione da \"ripulire\" gli offre 400.000 dollari. Catturati i due inseguitori, quando giunge anche il capitano Blake, si scopre che questi era il mandante di Fisher e che ora deve solo sistemare le cose per fare ricadere definitivamente su Anderson tutte le colpe e fuggire col malloppo. Ma Fisher dice di voler salvare la ragazza per portarla con s\u00e9, mentre Blake \u00e8 per sbarazzarsi di entrambi. Tra i due \u00e8 rottura e Blake risolve sbrigativamente la cosa uccidendo il socio. Quindi chiama la polizia per consegnare Anderson... dato gi\u00e0 per morto. A questo punto per\u00f2 Seton, avendo paura che Blake possa uccidere anche lui, gli punta una pistola addosso. Grazie alla destrezza e al coraggio della Graham, Anderson riesce poi a immobilizzare Blake e ad assicurare lui e Seton alla polizia messicana.\nL'impresa, a tratti insperata, suggella l'unione tra il duro Anderson e la schiva Graham, che possono tornare negli Stati Uniti insieme.\nProduzione.\nCast.\nA distanza di due anni tornano a fare coppia Mitchum e la Greer dopo essere stati protagonisti di \"Le catene della colpa\", fortunato noir di Jacques Tourneur.\nPer Mitchum \u00e8 il primo film girato dopo l'arresto avvenuto nel 1948 per detenzione di marijuana.\nDistribuzione.\nVersione italiana.\nLa versione in lingua italiana presenta alcune differenze rispetto all'originale. Gi\u00e0 il titolo, in originale \"The Big Steal\", vale a dire \"Il grande furto\" \u00e8 reso con \"Il tesoro di Vera Cruz\" che sembra alludere ad una grande somma di denaro attribuibile in qualche misura alla citt\u00e0 di Veracruz, o all'omonimo stato messicano in cui la stessa si trova. In realt\u00e0, a parte che sia la citt\u00e0 che lo stato avevano gi\u00e0 all'epoca da tempo il nome di \"Veracruz\" e non pi\u00f9 \"Vera Cruz\" (da notare che solo cinque anni pi\u00f9 tardi verr\u00e0 girato un western di grande successo intitolato \"Vera Cruz\" con riferimento alla stessa citt\u00e0, ma in questo caso ambientato un secolo prima), l'attribuzione del termine \"tesoro\" alla stessa, o allo stato nel quale la vicenda ha principalmente luogo, appare un po' grossolana.\nLa somma di denaro rubata, nell'originale \u00e8 300.000 dollari, non 1.000.000. Cos\u00ec la quota riconosciuta dal ricettatore, nell'originale la met\u00e0 (150.000 $), nella versione italiana diventa curiosamente il 40% (400.000 $).\nI nomi di alcuni dei protagonisti sono cambiati. Duke Halliday \u00e8 diventato Douglas Anderson, Jim Fiske \u00e8 diventato Jim Fisher.\nIl film venne doppiato dalla O.D.I. di Carlo D'Angelo.\nRemake.\nNel 1981 ne \u00e8 stata distribuita una versioni a colori.\nNel 1993 ne \u00e8 stato girato un \"remake\" per la televisione statunitense, \"Il ladro\", diretto da Jim McBride, con Rosanna Arquette, Kevin Anderson e John Lithgow.\n\u00c8 stato anche considerato un \"remake\" non ufficiale de \"La collana insanguinata\" (1948) di Robert Wise."}
{"id": "4135078", "revid": "1305772", "url": "https://it.wikipedia.org/wiki?curid=4135078", "title": "Jackal (videogioco)", "text": "Jackal (\u7279\u6b8a\u90e8\u968a\u30b8\u30e3\u30c3\u30ab\u30eb Tokushu Butai Jakkaru, \"Special Forces Jackal\") \u00e8 un videogioco arcade distribuito da Konami nel 1986. Negli Stati Uniti venne distribuito nel 1987 e chiamato Top Gunner.\nModalit\u00e0 di gioco.\nLa squadra Americana Jackal specializzata in salvataggi estremi, un team composto dal Colonnello Decker, il Tenente Bob, il Sergente Quint e il Caporale Grey, viene inviata a salvare i soldati alleati tenuti in ostaggio. \nUno o due giocatori controllano le squadre in una Jeep armata, che dovr\u00e0 avventurarsi attraverso varie roccaforti nemiche per salvare i compagni imprigionati dal nemico. L'obiettivo \u00e8 di salvare i prigionieri di guerra provenienti da vari edifici e poi trasferirli in elicottero al pi\u00f9 vicino eliporto e cos\u00ec trarli in salvo, ogni Jeep ne pu\u00f2 trasportare fino a otto.\nLe macchine sono dotate di mitragliatrice di tipo Browning M2 e di lanciagranate (potenziabile a lanciarazzi, lanciarazzi a lunga gittata, missili a diffusione e missili a deframmentazione), e possono investire e travolgere i malcapitati fanti nemici, dal canto loro le Jeep esploderanno al primo colpo ricevuto. Alcuni edifici contengono un prigioniero lampeggiante, se quest'ultimo verr\u00e0 salvato, potenzier\u00e0 il lanciagranate.\nDurante la missione si incontreranno svariati nemici: fanti con fucile, fanti armati di RPG, carri armati, nidi di mitragliatrici, casematte, bunker, aerei da bombardamento, mine anticarro, lance marine e molto altro.\nVersioni del videogioco.\nSono state sviluppate tre versioni dell'originale arcade. La prima, la versione originale giapponese (Tokushu Butai Jackal), la versione per tutto il mondo (intitolato semplicemente Jackal), e la versione nordamericana chiamata Top Gunner. Le differenze marginali sono che nella versione giapponese, i colpi di mitragliatrice vanno in qualunque direzione si muova la Jeep del giocatore (molto utile), mentre nelle altre versioni, la mitragliatrice \u00e8 fissata in modo che spara sempre verso l'alto. Nella versione del Nord America, le bandiere Arancione e Blu sulle macchine dei giocatori sono sostituite da una bandiera U.S.A su entrambe.\nVersioni home.\nFurono sviluppati diversi porting per home computer dell'epoca.\nLa versione Nintendo Entertainment System \u00e8 stata pubblicata con il titolo Jackal nel settembre 1988. Questa versione ha un certo numero di modifiche apportate rispetto alla versione Arcade, con livelli pi\u00f9 lunghi, un nuovo boss di fine gioco, e una mappa visualizzata prima di ogni livello che indica il progresso del giocatore.\nNel 1989 Jackal venne convertito per PC, Commodore 64, ZX Spectrum e Amstrad CPC.\nNel luglio 2009 Konami ha messo in commercio una versione cellulare del gioco in Giappone in base alla versione NES. Un'altra versione mobile \u00e8 stata pubblicata in Cina per cellulari in Java il 5 agosto 2010. Sempre nel 2010 Nintendo annuncia che sar\u00e0 disponibile un remake con grafica 3D sul canale Virtual Console."}
{"id": "4135079", "revid": "116814217", "url": "https://it.wikipedia.org/wiki?curid=4135079", "title": "Algernon Sidney", "text": "Teorico repubblicano, si oppose a Carlo II d'Inghilterra e rimase coinvolto in un complotto contro il re finendo giustiziato per tradimento.\nBiografia.\nEra figlio di Robert Sidney, II conte di Leicester e di Dorothy Percy e nacque nel castello di Baynard.\nDopo una spedizione in Irlanda, torn\u00f2 in Inghilterra nel 1643.\nGuerra civile inglese.\nEntr\u00f2 a far parte dell'esercito dell'Eastern Association diventando Luogotenente Colonnello della cavalleria di Edward Montagu, II conte di Manchester. Combatt\u00e9 nella battaglia di Marston Moor nel 1644, dove un osservatore scrisse che \"il colonnello Sidney andava alla carica con molta galanteria alla testa del reggimento di Lord Manchester e riport\u00f2 molte ferite, veri simboli del suo onore\".\nVenne nominato colonnello del reggimento quando esso venne trasformato nel New Model Army, ma rinunci\u00f2 alla nomina per motivi di salute.\nNel 1645 venne eletto al Long Parliament come membro del parlamento per Cardiff dove si oppose ad un compromesso col re Carlo I d'Inghilterra e nel 1648 fu contrario alla formazione da parte dei moderati del Rump Parliament. Nonostante fosse un commissario per il processo di Carlo I, Sidney si oppose anche alla decisione di averlo giustiziato a causa della discutibile legittimit\u00e0 e saggezza della decisione.\nTuttavia dal 1659 Sidney aveva cambiato la sua opinione dichiarando che \"l'esecuzione del re era stata la decisione pi\u00f9 giusta mai presa in Inghilterra\".\nNel 1653 l'esercito di Cromwell entr\u00f2 in parlamento per scioglierlo e venne introdotta dopo una proposta di legge che avrebbe reso libere le elezioni. Sidney rifiut\u00f2 di lasciare la House fino a che non l'avessero rimesso fisicamente.\nEgli consider\u00f2 Cromwell un tiranno. Tuttavia Sidney sosteneva che la repubblica avrebbe perseguito gli interessi nazionali dell'Inghilterra.\nFu amante di Lucy Walter, poi favorita del principe del Galles Carlo.\nAmbasciatore baltico.\nDopo la morte di Cromwell nel 1658, l'esercito abol\u00ec il Protettorato nel 1659 e riconvoc\u00f2 il Rump Parliament, con Sidney che prese posto nel Commons. Nel 1659\u20131660 fu parte della delegazione che tratt\u00f2 la pace tra Danimarca e Svezia.\nSidney abbandon\u00f2 le norme diplomatiche convenzionali per imporre una pace favorevole all'Inghilterra consegnando di persona al re Carlo X di Svezia il trattato di pace gi\u00e0 accettato dalla Danimarca minacciando un'azione militare. L'accordo venne firmato il 27 maggio 1660 da Danimarca, Svezia, Francia, Inghilterra e Paesi Bassi.\nEsilio.\nSidney si trovava all'estero quando venne restaurata la monarchia nel 1660. Decise di rimanere in esilio a Roma in quanto la decisione di aver giustiziato il re era ormai impopolare. A Roma tra l'altro rischi\u00f2 di rimanere assassinato due volte.\nNel 1666 Sidney and\u00f2 a Parigi dove rimase fino al 1677. L\u00ec propose al re Luigi XIV di Francia che avrebbe creato una rivolta in cambio di una somma di denaro.\nContro la monarchia.\nDurante il 1665 Sidney scrisse \"Court Maxims\" in cui sosteneva di rovesciare la restaurazione della monarchia: \"... come la morte \u00e8 il pi\u00f9 grande male che possa capitare a una persona, la monarchia \u00e8 il male peggiore che pu\u00f2 capitare ad una nazione \". La sua opera venne pubblicata solo nel 1996.\nProcesso ed esecuzione.\nUna volta tornato in Inghilterra venne coinvolto in un complotto, chiamato Complotto di Rye House, per uccidere Carlo II e suo fratello Giacomo.\nIl 25 giugno 1683 venne emesso un mandato di arresto per Sidney; le sue carte vennero sequestrate e ritenute prove certe della sua intenzione di sollevare il popolo contro il re. A sua discolpa egli afferm\u00f2 che era facile incolpare citando le sue parole fuori dal loro contesto.\nSidney venne ugualmente giudicato colpevole di tradimento e condannato a morte il 26 novembre. Non neg\u00f2 n\u00e9 afferm\u00f2 l'accusa di tradimento per il quale era stato condannato, ma sul patibolo dichiar\u00f2: \"Viviamo in un'epoca che fa passare la verit\u00e0 per tradimento.\".\nVenne decapitato il 7 dicembre 1683 e le sue spoglie furono sepolte a Penshurst."}
{"id": "4135087", "revid": "92723", "url": "https://it.wikipedia.org/wiki?curid=4135087", "title": "Edificio Espa\u00f1a", "text": "L'Edificio Espa\u00f1a \u00e8 un grattacielo di Madrid che si affaccia sulla Plaza de Espa\u00f1a. Con i suoi 25 piani e 117 metri di altezza, \u00e8 l'ottavo edificio pi\u00f9 alto della capitale spagnola.\nL'edificio progettato come struttura polifunzionale ospitava fino al 2006 l'Hotel Crowne Plaza, un centro commerciale, appartamenti e uffici. Nel 2012 era vuoto e in piena ricostruzione: sar\u00e0 destinato ad abitazioni di lusso. Conserver\u00e0 intatti soltanto la facciata e l'atrio, mentre il resto degli elementi strutturali subir\u00e0 modifiche.\nSituato sulla Plaza de Espa\u00f1a, alla fine della Gran V\u00eda, forma con il vicino grattacielo Torre de Madrid, uno dei poli architettonici pi\u00f9 importanti della citt\u00e0.\nAttualmente ospita l'hotel Riu Plaza Espa\u00f1a.\nStoria.\nLa costruzione dell'edificio ebbe inizio nel 1948 a cura della Compa\u00f1\u00eda Inmobiliaria Metropolitana (propriet\u00e0 degli Otamendi). Fu terminata nel 1953 in stile neobarocco, opera degli architetti Jos\u00e9 Mar\u00eda (ingegnere che calcol\u00f2 la struttura di cemento) e Juli\u00e1n Otamendi (progetto delle piante e del portale barocco della facciata principale). Presenta una \"silhouette\" a gradoni di quattro altezze diverse.\nIl 28 aprile 2005 fu posto in vendita dall'immobiliare Metrovacesa insieme con la Torre de Madrid, per finanziare parte dell'acquisizione della compagnia francese Gecina, per un prezzo totale di 389 milioni di euro. Nel mese di giugno, Santander Real Estate, attraverso il suo \"Fondo de Inversi\u00f3n Inmobiliaria\", acquist\u00f2 il 50% dell'edificio per 138,6 milioni di euro e fu firmato un compromesso di compravendita allo stesso prezzo del 50% restante, la parte in cui era ospitato l'hotel. L'operazione fu completata agli inizi di dicembre dello stesso anno."}
{"id": "4135091", "revid": "339392", "url": "https://it.wikipedia.org/wiki?curid=4135091", "title": "Banco de Santander", "text": ""}
{"id": "4135094", "revid": "287204", "url": "https://it.wikipedia.org/wiki?curid=4135094", "title": "Vernakalant", "text": "Il vernakalant \u00e8 un farmaco, approvato per l'uso in Europa nel 2010, usato nel trattamento della fibrillazione atriale.\nViene classificato fra gli antiaritmici di classe III e, come gli altri farmaci appartenenti a tale gruppo, blocca i canali del potassio a livello atriale. \u00c8 in grado di bloccare anche i canali del sodio."}
{"id": "4135097", "revid": "287204", "url": "https://it.wikipedia.org/wiki?curid=4135097", "title": "TT Zero", "text": "Il TT Zero \u00e8 una competizione motociclistica che si svolge durante il Tourist Trophy, evento che si tiene ogni anno sull'Isola di Man. Si \u00e8 svolto per la prima volta nell'edizione 2010 dell'evento, rimpiazzando la gara delle TTXGP che si svolgeva sulla distanza di un solo giro (37,733 miglia) del circuito del Mountain. La gara del TT Zero \u00e8 riservata a motociclette prototipo da competizione in cui \u201cla concezione tecnica preveda la propulsione senza carburanti di origine fossile e senza emissioni tossiche o nocive\u201d. Il governo dell'Isola di Man ha messo in palio un premio di \u00a310.000 per il primo concorrente che fosse riuscito a sfondare la barriera delle 100\u00a0mph (22 minuti e 38,388 secondi) di velocit\u00e0 media lungo il circuito del Mountain."}
{"id": "4135100", "revid": "337344", "url": "https://it.wikipedia.org/wiki?curid=4135100", "title": "Linea S12 (servizio ferroviario suburbano di Milano)", "text": ""}
{"id": "4135101", "revid": "300067", "url": "https://it.wikipedia.org/wiki?curid=4135101", "title": "Kris Joseph", "text": ""}
{"id": "4135111", "revid": "230929", "url": "https://it.wikipedia.org/wiki?curid=4135111", "title": "Mirabilandia Beach", "text": ""}
{"id": "4135114", "revid": "599013", "url": "https://it.wikipedia.org/wiki?curid=4135114", "title": "Giuseppe Ploner", "text": "Biografia.\nCarriera sciistica.\nTra i primi specialisti della tecnica libera, colse il primo successo in carriera nel 1980, quando s'impose nella Marciagranparadiso. In Coppa del Mondo ottenne il primo risultato di rilievo il 24 gennaio 1982 a Brusson (15\u00b0) e il miglior piazzamento il 12 marzo 1983 a Oslo (12\u00b0).\nIn carriera prese parte a tre edizioni dei Campionati mondiali, vincendo una medaglia.\nCarriera da allenatore.\nTerminata la carriera agonistica nel 1989, divenne allenatore di fondo presso il Centro Sportivo Carabinieri, ricoprendo in seguito lo stesso ruolo - fino ai XIX Giochi olimpici invernali di - anche nella nazionale italiana.\nVita privata.\nPloner \u00e8 sposato con Barbara Oberbacher, da cui ha avuto due figlie: Caroline e Maddalena (morta nel 2010 a seguito di un incidente sugli sci)."}
{"id": "4135119", "revid": "287204", "url": "https://it.wikipedia.org/wiki?curid=4135119", "title": "Japan Football League 1995", "text": "La stagione 1995 \u00e8 stata la quarta edizione della Japan Football League, secondo livello del campionato giapponese di calcio.\nAvvenimenti.\nAntefatti.\nLa principale novit\u00e0 regolamentare del torneo vide l'adozione di un sistema di assegnazione dei punti (lo stesso utilizzato dalla J. League) per determinare la posizione in classifica delle squadre. Tra le sedici squadre partecipanti, assieme al Fukuoka Blux e al Kyoto Purple Sanga, altre quattro (Tosu Futures, Vissel Kobe, Ventforet Kofu e Brummel Sendai) si presentarono ai nastri di partenza come membri associati della J. League, potendo quindi ottenere il visto per la promozione al livello superiore nel caso in cui avessero occupato la prima o la seconda posizione.\nIl campionato.\nIl torneo fu dominato dal Fukuoka Blux (nome assunto nel precampionato dal Fujieda Blux) che con un turno di anticipo si assicur\u00f2 il comando della classifica (valido, assieme al secondo posto, per la promozione in J. League) di un campionato che vide numerose squadre candidate alla promozione, tra cui il Vissel Kobe, il Tosu Futures e il Tokyo Gas. Queste ultime due squadre si contesero il secondo posto assieme al Kyoto Purple Sanga che, grazie ad un finale concitato, si assicurarono la piazza d'onore. Subito dopo l'ultima giornata del torneo, programmata per il 29 ottobre 1995, Fukuoka Blux e Kyoto Purple Sanga ottennero il visto definitivo per l'accesso nel torneo professionistico nazionale, in quanto iscrittesi come membri associati della J. League."}
{"id": "4135120", "revid": "599013", "url": "https://it.wikipedia.org/wiki?curid=4135120", "title": "Erik \u00d6stlund", "text": "Biografia.\nIn Coppa del Mondo ottenne il primo risultato di rilievo il 14 gennaio 1983 a Reit im Winkl (13\u00b0) e l'unico podio l'11 gennaio 1986 a La Bresse (3\u00b0).\nIn carriera prese parte a due edizioni dei Campionati mondiali, vincendo due medaglie."}
{"id": "4135121", "revid": "287204", "url": "https://it.wikipedia.org/wiki?curid=4135121", "title": "Erik Ostlund", "text": ""}
{"id": "4135122", "revid": "104458", "url": "https://it.wikipedia.org/wiki?curid=4135122", "title": "Erik Oestlund", "text": ""}
{"id": "4135126", "revid": "287204", "url": "https://it.wikipedia.org/wiki?curid=4135126", "title": "Cadillac XLR", "text": "La XLR \u00e8 un'autovettura cabriolet prodotta dalla Cadillac dal 2003 al 2009.\nIl contesto.\nProdotta a Bowling Green, nel Kentucky, la XLR \u00e8 stato il modello sportivo di punta della Cadillac; era basata sul pianale Y della General Motors, che condivideva con la Chevrolet Corvette. Il modello, offerto solo come cabriolet due porte, possedeva per\u00f2 uno stile, degli interni e delle sospensioni peculiari. Era caratterizzata dall'avere un motore \"Northstar\" ed un tettuccio in alluminio retraibile elettricamente. La produzione termin\u00f2 nel model year 2009.\nLa vettura.\nLa XLR \u00e8 stata prefigurata dalla concept car Evoq e presentata al salone dell'automobile di Detroit del 2003; la produzione inizi\u00f2 per il model year 2004.\nPossedeva come equipaggiamento standard i sedili riscaldabili e raffreddabili, degli inserti in legno nell'abitacolo, dei cerchioni in lega da 18 pollici, gli airbag laterali, il navigatore satellitare, il lettore DVD ed uno schermo da 17 pollici installato sul cruscotto. Il tettuccio retraibile era d'alluminio e richiedeva tra i 6 ed i 10\u00bd pollici di spazio libero al di sopra per la fase di ripiegamento. Questo tettuccio fu costruito grazie ad una joint venture tra la Mercedes-Benz e la Porsche.\nIl motore installato era un V8 \"Northstar\" da 4,6 L di cilindrata e 320 CV di potenza, accoppiato ad un cambio automatico a sei rapporti.\nLa XLR \u00e8 stata la seconda cabriolet offerta dalla Cadillac in pochi anni. La prima \u00e8 stata la Cadillac Allant\u00e9, che \u00e8 stata prodotta dal 1987 al 1993.\n\u00c8 stata nominata nel 2004 Auto dell'anno del Nordamerica.\nLa XLR-V.\nLa \"XLR-V\" era la versione ad alte prestazioni della XLR, successe alla Cadillac Allant\u00e9 e aveva interni particolarmente lussuosi.\nLa Cadillac offr\u00ec al pubblico un'anteprima della XLR-V ad una manifestazione legata al Super Bowl del 6 febbraio 2005; l'MVP Deion Branch ne ricevette un esemplare come premio. Venne in seguito presentata al salone dell'automobile di New York dello stesso anno.\nLa XLR-V aveva installato il medesimo motore V8 \"Northstar\" da 4,4 L sovralimentato della STS-V, sebbene in versione depotenziata; produceva 443 CV di potenza e 561 N\u2022m di coppia. Sul collettore d'aspirazione erano montati il compressore volumetrico e quattro intercooler. Sul modello erano installati un cambio automatico a sei rapporti, dei freni pi\u00f9 efficaci (provenienti dalla Z51 Corvette) e dei cerchioni da 19 pollici.\nNel 2006 la rivista \"Car and Driver\" ne prov\u00f2 un esemplare: nella prova venne registrata un'accelerazione da 0 a 97 km/h di 4,6 secondi e da 0 a 161\u00a0km/h di 11,3 secondi. La velocit\u00e0 massima fu di 249\u00a0km/h.\nLa XLR-V, che all'epoca era tra i veicoli pi\u00f9 costosi offerti dalla General Motors, fu in vendita negli Stati Uniti dai primi mesi del 2006.\nLa fine della produzione.\nPer il model year 2009, la XLR fu dotata di un nuovo scudo paraurti posteriore e delle nuove prese d\u2019aria. Vennero aggiunti interni in Alcantara e fu rivisto il cruscotto, a cui furono aggiunti, tra l'altro, degli inserti in legno. Venne previsto un nuovo volante, che sostitu\u00ec quello derivato dalla CTS. La produzione termin\u00f2 nella primavera del 2009, con l'ultimo esemplare che usc\u00ec dalle catene di montaggio il 31 marzo.\nIl modello al National Annual Homecoming.\nA partire dalla 30\u00aa edizione del National Corvette Homecoming di Bowling Green, che \u00e8 stata organizzata nel 2011, la Cadillac XLR, che in sostanza si pu\u00f2 considerare la \u201ccugina\u201d della Corvette, fu inclusa nelle celebrazioni. Infatti, le XLR e le XLR-V sono state tutte costruite nel medesimo stabilimento di Bowling Green. Questo avvenimento include l'esposizione di modelli, seminari ed altre attivit\u00e0."}
{"id": "4135131", "revid": "1354930", "url": "https://it.wikipedia.org/wiki?curid=4135131", "title": "Partecipanti al Giro d'Italia 1999", "text": "Elenco dei partecipanti al Giro d'Italia 1999.\nIl Giro d'Italia 1999 fu l'ottantaduesima edizione della corsa. Alla competizione presero parte 18 squadre, ciascuna delle quali composta da nove corridori, per un totale di 162 ciclisti. La corsa part\u00ec il 15 maggio da Agrigento e termin\u00f2 il 6 giugno a Milano; in quest'ultima localit\u00e0 portarono a termine la competizione 116 corridori. \nCorridori per squadra.\n\"Nota: R ritirato, NP non partito, FT fuori tempo, SQ squalificato.\"\nCorridori per nazione.\nLe nazionalit\u00e0 rappresentate nella manifestazione sono 20; in tabella il numero dei ciclisti suddivisi per la propria nazione di appartenenza:"}
{"id": "4135133", "revid": "123230584", "url": "https://it.wikipedia.org/wiki?curid=4135133", "title": "Horror (periodico)", "text": "Horror \u00e8 stata una rivista mensile italiana di fumetti e cinema dedicata al fantastico pubblicata dalla Gino Sansoni Editore fra il 1969 e il 1972 in due serie. Il successo della pubblicazione nasce dalla sua autarchia che propone ai lettori suggestioni fantastiche di ambientazione italiana nella tradizione della letteratura gotica e horror ottocentesca che gi\u00e0 si rifaceva alle stesse ambientazioni e a momenti storici come la Controriforma e l\u2019Inquisizione, rifacendosi alla tradizione e riscoprendo il grottesco italiano. Ispirandosi ad alcune storie pubblicate sulla rivista, il regista Mario Bava .\nStoria editoriale.\nLa rivista ha pubblicato fumetti dedicati al fantastico realizzati da autori italiani ma su ispirazione di riviste di fumetti statunitensi come Creepy ed Eerie e venne curata da Pier Carpi e Alfredo Castelli ed edita dalla Gino Sansoni Editore. Vennero pubblicati in totale 31 numeri in formato 20x27 cm a 64 pagine in bianco e nero divisi in due serie, la prima pubblicata da dicembre 1969 (n\u00ba1) a Novembre 1971 (n\u00ba 22) e la seconda da febbraio 1972 (n\u00ba1 [23]) a ottobre 1972 (n\u00ba 9 [31]) la quale ha una doppia numerazione, la propria e quella che riprende la serie precedente. Nel n\u00ba9 [31] ristampa un episodio di Diabolik. Le copertine sono realizzate a tempera da Marco Rostagno con la classica combinazione di un personaggio femminile e di una creatura mostruosa. Pubblica anche le strisce a fumetti umoristiche di Coco, Pier Carpi, Alfredo Castelli e Carlo Peroni, Ernesto Cattoni, Enzo Lunari e di Maurizio Comi. La seconda serie si interrompe nel 1972 dopo nove numeri. Al suo posto viene pubblicata la testata Super VIP.\nAll'interno si trovano una variet\u00e0 di stili grafici e indagini culturali, antesignano di altre riviste contenitore come \"Comic Art\" e \"L'Eternauta\", che con un formato preso dai precedenti esempi di linus ed Eureka pubblica opere di disegnatori esordienti affiancati da maestri del fumetto. Le storie sono quasi tutte ambientate in Italia e in essi scompare dai fumetti il \"voi\" fascista per sostituirlo col lei. Oltre alle storie a fumetti vi erano rubriche di cinema, dossier sul mondo dell\u2019occulto, della narrativa, dell'illustrazione e del fumetto opera di due maestri dell\u2019editoria come Castelli e Pier Carpi che venne consacrata dal conferimento del premio Yellow Kid all'ottava edizione del Salone Internazionale dei Comics di Lucca. Tuttavia fu proprio un aumento della satira che allontan\u00f2 il grosso dei lettori, unitamente al fatto che la rivista aveva un costo, per l'epoca, davvero elevato arrivando nel 1971 a toccare il prezzo di 500 lire. Nel 1970 Marco Baratelli e Alfredo Castelli realizzano una riduzione del film Nosferatu il vampiro, capolavoro del cinema muto tedesco, in otto tavole con una locandina del film realizzata dal disegnatore Carlo Peroni. \nLa serie ha avuto anche un\u2019edizione francese e una spagnola e parte del materiale pubblicato in Italia venne poi distribuito in diversi altri paesi. Nel maggio 2003 il regista e scrittore Luigi Cozzi riprese la pubblicazione di \"Horror\" in un formato graficamente identico a quello della prima serie pubblicando solo 3 numeri a cadenza bimestrale.\n\"Horror Pocket\".\nNella collana \"Horror Pocket\" vennero ristampate in volumi antologici serie e storie singole gi\u00e0 apparse sulla rivista. Vennero pubblicati in totale 21 numeri suddivisi in due serie, la prima edita da ottobre 1972 al settembre 1974 e la seconda da ottobre a dicembre 1974:\nSerie I\nSerie II\nAutori.\nCollaborano con la testata oltre sessanta autori tra cui fra gli scrittori abbiamo Giancarlo Albano, Mario Gomboli, Marco Baratelli, Alfredo Castelli e Pier Carpi mentre fra i disegnatori si possono ricordare:"}
{"id": "4135134", "revid": "195739", "url": "https://it.wikipedia.org/wiki?curid=4135134", "title": "Fisico sanitario", "text": ""}
{"id": "4135135", "revid": "195739", "url": "https://it.wikipedia.org/wiki?curid=4135135", "title": "Esperto qualificato in fisica medica", "text": ""}
{"id": "4135136", "revid": "195739", "url": "https://it.wikipedia.org/wiki?curid=4135136", "title": "Esperto qualificato in radioprotezione", "text": ""}
{"id": "4135137", "revid": "195739", "url": "https://it.wikipedia.org/wiki?curid=4135137", "title": "Esperto Qualificato", "text": ""}
{"id": "4135145", "revid": "1043175", "url": "https://it.wikipedia.org/wiki?curid=4135145", "title": "Ken'y\u016b Sugimoto", "text": "Carriera.\nClub.\nFormatosi nel Ruy Ramos Vejitto e nel Cerezo Osaka, esordisce con i \"rosablu\" di Osaka nella stagione 2011. L'anno seguente milita in prestito al Tokyo Verdy, militante in serie cadetta.\nNel 2012 torna al Cerezo Osaka.\nNazionale.\nSugimoto \u00e8 stato nazionale under-17 del suo paese ed \u00e8 stato selezionato per fare parte della spedizione olimpica nipponica a Londra 2012.\nStatistiche.\nCronologia presenze e reti in Nazionale.\n \n \n \n "}
{"id": "4135146", "revid": "123086801", "url": "https://it.wikipedia.org/wiki?curid=4135146", "title": "Margaret Livingston", "text": "Biografia.\nNata nello Utah, a Salt Lake City, Margaret Livingston fu una nota attrice cinematografica, la cui carriera si svolse in gran parte all'epoca del muto. Anche sua sorella Ivy, lavor\u00f2 nel cinema.\nIl suo debutto cinematografico risale al 1916, in un film diretto da Paul Powell. Prese parte in tutto a circa un'ottantina di pellicole, di cui una cinquantina erano film muti, dimostrando cos\u00ec di non aver avuto grandi problemi nel passaggio dal muto al sonoro. Una delle sue performance pi\u00f9 notevoli fu quella di coprotagonista in \"Aurora\" di Friedrich Wilhelm Murnau, dove lavor\u00f2 al fianco di George O'Brien e di Janet Gaynor. Fu anche doppiatrice: sua la voce di Louise Brooks in \"La canarina assassinata\". Tra i registi che la diressero, Clarence Brown, Sidney Olcott, Frank Borzage, John Ford, Frank Capra, Allan Dwan, Roy Del Ruth, Paul Leni, Mervyn LeRoy e Michael Curtiz.\nSi ritir\u00f2 dallo schermo nel 1934 dopo che, nel 1931, si era sposata con il famoso direttore d'orchestra Paul Whiteman, conosciuto come il \"re del jazz\".\nMargaret Livingston mor\u00ec a Warrington, in Pennsylvania, il 13 dicembre 1985 all'et\u00e0 di ottantacinque anni.\nIl caso Ince.\nNel novembre 1924, Margaret Livingston era a bordo dello yacht \"Oneida\", ospite di William Randolph Hearst, il proprietario del panfilo. L'occasione doveva essere quella di festeggiare il compleanno del famoso produttore Thomas H. Ince ma il party fin\u00ec in tragedia: Ince, ufficialmente, mor\u00ec di crisi cardiaca. Il suo corpo venne cremato e non si pot\u00e9 mai accertare la vera causa della sua morte. A Hollywood si parl\u00f2 a lungo di prove manomesse e una delle versioni pi\u00f9 accreditate fu quella di Hearst che avrebbe ucciso per sbaglio Ince, colpito a morte da una pallottola che aveva forse come bersaglio Charles Chaplin, presunto amante di Marion Davies, l'amante ufficiale del potente editore. Nel 2001, Peter Bogdanovich ricostru\u00ec la storia con il film \"Hollywood Confidential\", dove Margaret Livingston fu impersonata da Claudia Harrison. Nel film, viene adombrata una relazione tra l'attrice e Ince."}
{"id": "4135148", "revid": "731511", "url": "https://it.wikipedia.org/wiki?curid=4135148", "title": "Jack Purcell", "text": "\u00c8 stato due volte vincitore del Campionato Nazionale Canadese di Badminton (\"Canadian National Badminton Championships\") nel 1929 e 1930, e nominato campione del mondo nel 1933. Nel 1945 si ritir\u00f2 dalla carriera per dedicarsi all'attivit\u00e0 di broker.\nScarpe.\nNel 1935 Purcell progett\u00f2 un modello di scarpe sportive ancora popolari al giorno d'oggi che portano il suo nome, le \"Converse Jack Purcell\"."}
{"id": "4135149", "revid": "287204", "url": "https://it.wikipedia.org/wiki?curid=4135149", "title": "Senpai e Kohai", "text": ""}
{"id": "4135154", "revid": "599013", "url": "https://it.wikipedia.org/wiki?curid=4135154", "title": "Melusine", "text": ""}
{"id": "4135160", "revid": "438678", "url": "https://it.wikipedia.org/wiki?curid=4135160", "title": "Il gran Gabbo", "text": "Il gran Gabbo (\"The Great Gabbo\") (1929) \u00e8 un film del primo sonoro americano diretto da James Cruze e da (non accreditato) Erich von Stroheim.\nIl soggetto \u00e8 tratto da \"The Rival Dummy\" di Ben Hecht, uno dei pi\u00f9 noti sceneggiatori di Hollywood. Il film, che racconta la storia di un ventriloquo egoista e manipolatore, \u00e8 interpretato dallo stesso Stroheim e da Betty Compson.\nTrama.\nIl grande Gabbo \u00e8 un ventriloquo che, insieme a Otto, il suo pupazzo, lavora nel vaudeville. Egoista e pieno di s\u00e9, tratta male la sua assistente, la giovane Mary che una sera, durante il numero, inciampa in scena facendo cadere a terra un vassoio. L'incidente provoca le ire di Gabbo che, in camerino, sgrida la ragazza e la mortifica, costringendola a lasciare il lavoro.\nQualche tempo dopo, Gabbo si trova a lavorare in una rivista dove ritrova anche Mary insieme al suo nuovo partner, Frank. Gabbo \u00e8 talmente presuntuoso da essere convinto che Mary torner\u00e0 a lavorare per lui. Un giorno, in un caff\u00e8, Mary e Gabbo si parlano attraverso Otto. Il ventriloquo si rende conto di amare la ragazza e, quando viene a sapere che lei \u00e8 gi\u00e0 sposata con Frank, diventa folle di gelosia. Irrompe sul palcoscenico durante la recita, interrompendo il gran finale della rivista. Gabbo viene licenziato. L'affranto ventriloquo sembra non riconoscere neppure Mary che cerca in qualche modo di consolarlo. Con il pupazzo rotto sottobraccio, Gabbo vaga per il teatro uscendo poi in strada, seguito da Luis, il suo costumista, mentre gli operai rimuovono il grande cartellone pubblicitario che annunciava \"Il gran Gabbo\".\nProduzione.\nIl film fu prodotto da James Cruze, marito dell'attrice protagonista Betty Compson, per la sua casa di produzione, la James Cruze Productions. Attiva dal 1928 al 1933, la piccola compagnia produsse in quel periodo sedici film. Betty Compson vi canta, non accreditata, due canzoni, \"I'm in Love with You\" e \"Web of Love\".\nDistribuzione.\nDistribuito dalla Sono Art-World Wide Pictures, usc\u00ec nelle sale cinematografiche statunitensi il 12 settembre 1929.\nQuando fu proiettato per la prima volta, il film conteneva degli inserti a colori, in Multicolor. Le copie attuali, restaurate e distribuite in DVD, sono in solo bianco e nero."}
{"id": "4135162", "revid": "93556", "url": "https://it.wikipedia.org/wiki?curid=4135162", "title": "Mal (gruppo etnico)", "text": "I mal, detti anche tin, sono un gruppo etnico del ramo khmuico del ceppo mon khmer e fanno parte delle popolazioni di lingua austroasiatica. Nel 2010, erano stimati in circa 37.000 individui stanziati in Laos e Thailandia, una piccola comunit\u00e0 si trova negli Stati Uniti.\nHanno un legame etnico con i mlabri, una trib\u00f9 estremamente primitiva al confine settentrionale tra la Thailandia ed il Laos che conta circa 600 individui. Secondo una leggenda della tradizione orale dei mal, diversi secoli fa questi ultimi punirono due bambini mandandoli in una zattera lungo il torrente, questi sopravvissero nella foresta e divennero i capostipiti dei mlabri. I mal vivono a stretto contatto con i pray, che hanno una propria lingua ma parlano anche quella dei mal.\nI mal hanno i capelli scuri, sono di statura bassa e di pelle pi\u00f9 scura di quella delle etnie delle vicinanze. Hanno un aspetto debole, forse a causa delle malattie presenti nelle zone dove vivono.\nEtimologia.\nIl termine \"mal\", che pu\u00f2 essere tradotto con le parole anima o forza vitale, appartiene alla loro lingua ed \u00e8 quello con cui preferiscono essere chiamati. Un altro nome assegnato all'etnia dai thai e dai lao \u00e8 tin, traslitterato anche htin, kha tin, t'in e thin. Il termine \"tin\" viene dal thai e significa localit\u00e0, quindi \"chao tin\", come sono chiamati, significa locali o aborigeni.\nStoria.\nLa migrazione dei popoli khmuici e delle genti mon khmer avvenne nella preistoria dalla Cina meridionale, quindi furono probabilmente tra i primi abitanti del sudest asiatico. Si stanziarono prevalentemente nelle fertili pianure del Mekong, gli odierni Laos ed Isan, coltivando il riso. La migrazione successiva dei tai kadai avrebbe preso il sopravvento nelle pianure, dette in Laos terre lao loum, ed avvenne tra il VI ed il XIII secolo d.C., anch'essa dalla Cina meridionale.\nLe popolazioni mon khmer, compresi i mal, soccombettero ai nuovi arrivati e furono costrette a spostarsi nelle zone basse delle montagne (in Laos: terre lao theung), dove ancora oggi la maggior parte sono stanziate, o a migrare nei paesi circostanti. In Laos gli abitanti delle zone di bassa montagna sono a loro volta conosciuti come lao theung.\nIn quel periodo i lao loum (bassi lao o lao delle pianure, il nome con cui i laotiani si autodefiniscono), gli assegnarono il soprannome \"khaa\" (Lao: \u0e82\u0ec9\u0eb2) che significa schiavi, venivano infatti impiegati per svolgere i lavori pi\u00f9 umili. Tuttora uno degli appellativi per i mal \u00e8 kha tin.\nDistribuzione geografica.\nI mal sono stanziati lungo la catena dei monti di Luang Prabang in Laos ed in Thailandia. In Laos, dove sono presenti nel Distretto di Phiang della Provincia di Xaignabouli, sul lato destro del Mekong, secondo una stima del 2010 sono circa 32.600. Sono tra i 3.000 ed i 4.000 in Thailandia, dove si trasferirono dai vicini villaggi laotiani nel periodo a cavallo del 1900, e vivono nei distretti di Pua e Thung Chang della Provincia di Nan. Una piccola comunit\u00e0 di mal si \u00e8 rifugiata nella California settentrionale, negli Stati Uniti.\nEconomia.\nI mal si occupano soprattutto ad un'agricoltura di sussistenza ed utilizzano la pratica del debbio, che consiste nel bruciare i residui colturali lasciati dal raccolto precedente. Quando spostano i villaggi ed arrivano nella nuova terra, la ripuliscono e bruciano gli alberi. Si spostano nuovamente quando il suolo \u00e8 sfruttato a sufficienza e non ritornano nella stessa terra prima di 10 anni. La coltura principale \u00e8 il riso glutinoso, tra quelle minori vi sono il mais ed altri vegetali. Importanti sono anche l'allevamento di animali domestici e le attivit\u00e0 di caccia e raccolta. I rari bufali d'acqua e zeb\u00f9 vengono usati per l'aratura.\nL'unica coltura destinata alla vendita \u00e8 quella del t\u00e8, le cui foglie vengono messe a macerare e vengono poi usate come stimolante, masticate come quelle di betel. Gli uomini provvedono poi a venderle porta a porta anche in villaggi lontani dei lao loum, che come i mal le consumano. Con il ricavato si comprano beni di necessit\u00e0, che spesso vengono ottenuti anche con il baratto.\nSociet\u00e0.\nI mal si sposano di solito con abitanti dello stesso villaggio, spesso tra cugini, e di conseguenza la razza si \u00e8 indebolita. Le nuove coppie vivono con la famiglia della sposa, e dopo aver messo al mondo diversi figli si trasferiscono nelle immediate vicinanze. Le abitazioni sono palafitte con le pareti in bamb\u00f9, il tetto in paglia ed una veranda vicino all'entrata. Nei villaggi pi\u00f9 grandi viene spesso usato il legno anche per le pareti.\nVivono in villaggi ad un'altitudine compresa tra i 300 ed i 1.300 m s.l.m., soprattutto tra i 600 ed i 1.200 m, in pianori vicini a fonti d'acqua e nelle stesse zone dove sono stanziate altre etnie. Vi sono villaggi di diverse dimensioni e solo quelli pi\u00f9 piccoli vengono abbandonati per cercare terra pi\u00f9 fertile. La comunit\u00e0 abbandona il villaggio anche nel caso che si verifichino epidemie. Ogni villaggio \u00e8 governato autonomamente e non c'\u00e8 un clan o un gruppo che si spartisca il potere su villaggi diversi. \nLingua.\nL'idioma parlato dall'etnia \u00e8 la lingua mal, che fa parte del ceppo mon khmer e delle lingue austroasiatiche. Il tasso di alfabetizzazione \u00e8 molto basso ed i pochi mal che sanno scrivere esprimono la loro lingua utilizzando l'alfabeto thai e quello latino. Il mal ha la stessa origine ma non \u00e8 mutualmente intelligibile con le lingue delle etnie sua, pray e prai.\nSecondo studi linguistici degli anni settanta, la lingua mal condivide il 53% dei vocaboli con la lingua khmu parlata nella zona di Luang Prabang, a conferma della radice comune dei due idiomi. I contatti tra abitanti di diversi villaggi sono rari e si sono sviluppati dialetti diversi in ogni comunit\u00e0.\nReligione.\nI mal professano l'Animismo ed in tutti i villaggi si trova uno sciamano che pratica riti propiziatori animisti. Nei villaggi laotiani si \u00e8 moderatamente diffusa l'influenza del Buddhismo Theravada. L'opera dei missionari nei villaggi del versante thailandese ha portato 300 dei 1.200 mal rimpatriati in Laos ad abbracciare la fede cristiana."}
{"id": "4135163", "revid": "478814", "url": "https://it.wikipedia.org/wiki?curid=4135163", "title": "Thin", "text": ""}
{"id": "4135169", "revid": "28592", "url": "https://it.wikipedia.org/wiki?curid=4135169", "title": "Museo statale russo", "text": ""}
{"id": "4135172", "revid": "339392", "url": "https://it.wikipedia.org/wiki?curid=4135172", "title": "Pittura sovietica", "text": ""}
{"id": "4135177", "revid": "15756", "url": "https://it.wikipedia.org/wiki?curid=4135177", "title": "Bella addormentata", "text": "Bella addormentata \u00e8 un film del 2012 diretto da Marco Bellocchio. Il film stato presentato in concorso alla 69\u00aa Mostra internazionale d'arte cinematografica di Venezia e successivamente al Toronto International Film Festival.\nTrama.\nIl film si svolge durante gli ultimi sei giorni di vita di Eluana Englaro e racconta le storie di alcuni personaggi direttamente o indirettamente coinvolti nella faccenda e nel tema dell'eutanasia e dell'accanimento terapeutico.\nMentre la vicenda Englaro rimane sullo sfondo della narrazione, costantemente richiamata da spezzoni di notiziari televisivi e immagini di contestazioni di piazza, si intrecciano le quattro storie al centro del film. Le storie di Rossa, una eroinomane che ha scelto di morire, e di Pallido, il medico che vuole salvarla.\nLa storia di una famiglia di attori sconvolta dal coma della figlia, in cui la madre, nota come Divina Madre, una ex attrice di grande talento, si \u00e8 ritirata per assistere la figlia in coma e per seguire una vita di preghiera e devozione, nella speranza del risveglio della figlia, ma sacrificando a questo, oltre a se stessa, anche il marito e il figlio.\nLa storia di Uliano Beffardi, un senatore del Popolo della libert\u00e0 che proprio durante gli ultimi giorni di vita di Eluana vorrebbe agire secondo coscienza e non secondo la disciplina di partito, votando contro la legge proposta dal Governo Berlusconi e dalla maggioranza di cui egli stesso fa parte che impone che l'alimentazione e l'idratazione non possano in alcun caso essere sospese da chi assiste soggetti non in grado di provvedere a se stessi. Uliano Beffardi subisce fortissime pressioni dai suoi colleghi di partito, per votare conformemente alla maggioranza, in un momento di grande difficolt\u00e0 politica del Governo. Nello stesso tempo, vive un rapporto in crisi con la figlia Maria, incrinatosi dopo la morte della madre ad esito di una grave malattia, divenuta una attivista del Movimento per la vita.\nLa storia di Roberto, che accompagna il proprio fratello minore, uno psicotico bipolare con reazioni violente, a manifestare a Udine a favore dell'interruzione del trattamento di idratazione ed alimentazione forzata a Eluana Englaro e che vive una storia d'amore con Maria Beffardi, figlia del senatore Uliano, conosciuta mentre si trova anche lei a Udine a manifestare sul versante opposto assieme alle associazioni cattoliche che protestano contro l'interruzione del trattamento.\nProduzione.\nAnnunciato nel 2011, \"Bella Addormentata\" fu riconosciuto come film di interesse culturale dal MiBAC. Prima ancora che la casa di produzione Cattleya facesse richiesta ufficiale di finanziamenti regionali, trenta consiglieri del Friuli Venezia Giulia (dove si sarebbero effettuate le riprese) presentarono un ordine del giorno in cui invitavano la Film Commission a non concedere alcun supporto economico al film. Il presidente della commissione cultura del consiglio, Piero Camber, dichiar\u00f2: \u00abNon vogliamo passare per una regione dove vige la cultura della morte\u00bb..\nRiccardo Tozzi, produttore del film, manifest\u00f2 su \"Repubblica\" il suo disappunto: \u00abNegare il finanziamento al film di Bellocchio significherebbe andare contro la legge e forse anche contro la Costituzione. Quella della Giunta \u00e8 stata una presa di posizione preventiva su un film di cui nessuno dei partecipanti sa nulla\u00bb..\nNonostante le proteste e le polemiche, la Friuli Venezia Film Commission appoggi\u00f2 il film con il massimo dei finanziamenti previsti (150.000 euro). e la produzione si spost\u00f2 in regione per iniziare la fase di preparazione. Per frenare le polemiche, lo stesso Marco Bellocchio spieg\u00f2 le sue intenzioni di non girare un film su Eluana Englaro: \u00abHo deciso di raccontare [la vicenda del caso Englaro] nella forma in cui tutti noi l'abbiamo vissuta, ovvero quella mediatica. I mezzi di comunicazione si impadronirono della storia di questa povera ragazza e della sua famiglia\u00bb..\nRiprese.\nAlba Rohrwacher, Toni Servillo, Michele Riondino e Piergiorgio Bellocchio vennero annunciati come membri del cast principale e le riprese del film iniziarono a Cividale del Friuli il 30 gennaio 2012. Il set blindato venne allestito in una villa storica nel centro cittadino dove venne girato il primo dei quattro episodi narrati nel film, quello della \"Divina Madre\".\nIl 3 febbraio vennero annunciati anche i nomi di Isabelle Huppert, Gianmarco Tognazzi e Brenno Placido (che si trovavano gi\u00e0 in Friuli per la lavorazione), assieme a quelli di Maya Sansa e Fabrizio Falco.\nIl 13 febbraio la troupe si spost\u00f2 a Udine dove vennero effettuate, nell'arco di una settimana, le riprese davanti alla Residenza Sanitaria Assistenziale \"La Quiete\", dove Eluana Englaro mor\u00ec esattamente tre anni prima. Altre location udinesi utilizzate nelle settimane successive furono la Stazione ferroviaria, l'Hotel Cristallo (nei cui interni fu ricreata la stanza d'albergo del personaggio di Michele Riondino), la Questura e il Palazzo Morpurgo, che funse da Senato per le sequenze con Toni Servillo.\nA inizi marzo, in un'abitazione privata nel borgo di Clauiano di Trivignano Udinese vennero girate le scene ambientate nella casa di Toni Servillo e Alba Rohrwacher mentre il 13 e il 14 marzo l'Autogrill di Gonars venne utilizzato per l'incontro iniziale tra i personaggi di Michele Riondino e della Rohrwacher..\nNella chiesa di San Giovanni, all'interno del monastero di Santa Maria in Valle a Cividale del Friuli, venne girata la sequenza di apertura, con il personaggio di Maya Sansa..\nNelle sette settimane di riprese in Friuli, furono diversi gli attori locali coinvolti: tuttavia, con l'esclusione di Diana Hobel, Paola Bonesi (le suore infermiere della Divina Madre), Sara Alzetta (madre di Roberto), la modella Carlotta Cimador (Rosa) ed Enrico Cavallero (receptionist dell'hotel), il resto del cast friulano non venne accreditato.\nTra gli altri interpreti del film ci furono l'ex Miss Cinema Friuli Venezia Giulia Ruth Morandini (segretaria del Persuasore), Giorgio Basile (deputato depresso), Francesco Roder (amico di Maria) e Maurizio Fanin (prete). Dal casting romano arrivarono in Friuli, tra i vari attori secondari, le giovani Francesca Golia e Cristina Odasso, nel ruolo delle amiche di Maria.\nL'attore francese Fabrice Scott, compagno di Maya Sansa, interpret\u00f2 il ruolo di un prete nell'episodio della \"Divina Madre\" mentre il regista Saverio Costanzo fece un cameo come fotografo di partito nell'episodio di Toni Servillo. L'attrice teatrale Federica Fracassi, opportunamente truccata, interpret\u00f2 il ruolo della madre di Maria (interpretata da Alba Rohrwacher, di soli otto anni pi\u00f9 giovane).\nIl 19 marzo la troupe si spost\u00f2 a Roma, dove le riprese continuarono per altre tre settimane coinvolgendo principalmente gli attori Maya Sansa e Piergiorgio Bellocchio (che nelle prime settimane in Friuli era stato operatore della seconda macchina da presa).\nPost Produzione.\nIl montaggio del film venne curato da Francesca Calvelli, storica collaboratrice di Bellocchio, che grazie al suo lavoro nel film ottenne una candidatura ai Ciak d'oro.\nLe musiche vennero composte da Carlo Crivelli, che venne premiato al Bari International Film Festival con il \"Premio Ennio Morricone\" per la miglior colonna sonora. Le musiche furono registrate presso lo Studio Controfase di Pietro Pompei a Roma con l'Orchestra Citt\u00e0 Aperta diretta da Massimo Bartoletti. L'album della colonna sonora non venne mai pubblicato ne distribuito.\nGli effetti speciali visivi vennero curati dalla compagnia romana Visualogie.\nPromozione.\nA luglio, la Mostra internazionale d'arte cinematografica di Venezia annunci\u00f2 la selezione del film nel Concorso Ufficiale, programmando la prima del film il 5 settembre. In concomitanza con l'annuncio della presenza a Venezia, vennero diffuse online le prime foto ed uno spot TV. Il primo trailer del film venne invece distribuito il 24 agosto 2012.\nAlla prima veneziana del film furono presenti Marco Bellocchio e tutti i membri del cast principale, inclusi gli attori Fabrice Scott e Roberto Herlitzka.\nAccoglienza.\nIn seguito alla decisione della Friuli Venezia Giulia Film Commission di appoggiare il film, nel luglio 2012 il Consiglio Regionale decise di sopprimerla e di spostare la gestione del Film Fund (il fondo finanziatore di diverse produzioni cinematografiche) all'Ente Turismo FVG, ovvero direttamente a capo alla Regione.\nL'azione della Regione suscit\u00f2 grande indignazione tra gli addetti ai lavori. L'Anica si un\u00ec alla sdegno, scrivendo: \u00abLa sostanziale soppressione della Film Commission regionale, una struttura corretta ed efficiente, \u00e8 una decisione presa solo per ritorsione: la Film commission paga la 'colpa' di aver applicato la legge e riconosciuto il finanziamento al film 'Bella addormentata' di Marco Bellocchio, che ne aveva pienamente diritto. Un atto inammissibile di pura propaganda partitica, che niente ha a che fare col mondo dei valori e degli ideali\u00bb\nAlla serata di gala a Venezia, il film venne accolto da sedici minuti di applausi.\nNonostante le polemiche, la critica fu generalmente molto favorevole: \u00abStorie sui confini estremi della coscienza, cui fa da contraltare il cinismo della politica. Nell'osservare la casta, Bellocchio fa prevalere la pena sul disgusto. Buon segno quando il valore di un film si dimostra pi\u00f9 forte delle polemiche da esso stesso suscitate\u00bb, scrisse Nanni Delbecchi su \"il Fatto Quotidiano\". Paolo Mereghetti, sul \"Corriere della Sera\", aggiunse: \u00abSu un argomento incandescente e passionale come il caso Englaro, Bellocchio ha fatto invece un film che si sforza di ragionare. Un'operazione che lascia molto spazio alla forza creativa del regista, alla sua voglia di sorprendere chi guarda ma anche al suo piacere di graffiare, d ancora una volta la capacit\u00e0 di leggere l'Italia e la sua cronaca con una libert\u00e0 che non tradisce la verit\u00e0 ma anche con una linearit\u00e0 che non annulla la complessit\u00e0\u00bb; per Fabio Ferzetti, (\"Il Mattino\"), \u00abqualche personaggio resta flebile malgrado la bravura degli attori; qualche situazione \u00e8 un poco teorica, come se il film non ritrovasse in pieno la forza visionaria dell\"'Ora di religione\". \"Bella addormentata\" convince di nuovo quando Bellocchio appunta lo sguardo sul senatore e il suo ambiente: una foto di gruppo dei politici italiani, come quelle beffardamente scattate da Saverio Costanzo nel film stesso, che traccia con mano irridente i confini dell'agire politico nel nostro paese.\u00bb\n&lt;br&gt;Entusiastica fu anche la recensione di Cristina Piccino ne \"il manifesto\", che salut\u00f2 \"Bella Addormentata\" come \u00abun buon film, anzi un film magnifico\u00bb, sottolineando come \u00ablo sguardo in Bellocchio [sia] forte, e teso, mai dogmatico: non \u00e8 l\u00ec per dirci cosa dobbiamo credere o cosa dobbiamo fare, i suoi film sono \u00abpolitici\u00bb nella cifra del paradosso, dell'interrogazione, di una certezza che \u00e8 progetto artistico e non banale ideologia\u00bb. Meno felice la critica di Mariarosa Mancuso su \"Il Foglio\": \u00abCapita a tutti di sbagliare una sceneggiatura, inzeppandola di scene madri che vorrebbero essere problematiche, e invece al pi\u00f9 offrono frasi da mettere tra virgolette nei titoli dei giornali\u00bb. Aggiunse, tuttavia, di ammirare la sequenza del bagno turco con Roberto Herlitzka: \u00abUna sola scena, e un solo personaggio, hanno le qualit\u00e0 che il cinema dovrebbe avere\u00bb.&lt;br&gt;Per Francesco Borgonovo di \"Libero\" il film era \u00abbrutto e soporifero\u00bb mentre per Giorgio Carbone, della stessa testata, era \u00abun bel film girato da un regista molto pi\u00f9 bravo a 70 anni di quanto lo era a 40\u00bb. Apprezz\u00f2 l'episodio della 'Divina Madre' (\u00absvolto benissimo\u00bb) ma critic\u00f2 la storia romantica tra Alba Rohrwacher e Michele Riondino: \u00abCosa c'entra il piccolo grande amore di Alba Rohrwacher per un ragazzo che sta sacrificando la giovinezza per assistere il fratello psicolabile?\u00bb\nIl film a Venezia venne battuto dal coreano \"Piet\u00e0\" di Kim Ki-duk, ma vinse il premio Premio Marcello Mastroianni per l'interpretazione del giovane debuttante Fabrizio Falco. Vennero anche consegnati due premi collateriali, a Michele Riondino (\"Premio Cinema Talent\") e allo stesso Bellocchio (\"Premio Brian\" dell'Unione degli Atei e degli Agnostici Razionalisti).\nIncassi.\nUscito il giorno dopo la \"premiere\" veneziana e distribuito dalla 01 Distribution in 238 copie, il film incass\u00f2 328.660 euro nel weekend di apertura, classificandosi sesto nella top-ten del box office.. L\"'Unione Cristiani Cattolici Razionali\" fece prontamente uscire un articolo (poi smentito a pi\u00f9 riprese da altre testate), falsando i dati del weekend e bollando il film (in distribuzione nazionale da soli quattro giorni) come un \u00abflop\u00bb.\nIl film totalizz\u00f2 un incasso complessivo di 1.170.956 euro."}
{"id": "4135179", "revid": "110157", "url": "https://it.wikipedia.org/wiki?curid=4135179", "title": "Kuv\u0161inovo", "text": "Kuv\u0161inovo' () \u00e8 una citt\u00e0 della Russia europea centrale, appartenente all'oblast' di Tver'; \u00e8 il capoluogo del rajon Kuv\u0161inovskij e sorge sulle rive del fiume Osuga a 120 chilometri di distanza da Tver'\nCitata in documento del 1624, l'insediamento odierno fu fondato nel 1910, ottenne lo status di citt\u00e0 nel 1934."}
{"id": "4135183", "revid": "128695", "url": "https://it.wikipedia.org/wiki?curid=4135183", "title": "Mariana Duque", "text": ""}
{"id": "4135191", "revid": "1543377", "url": "https://it.wikipedia.org/wiki?curid=4135191", "title": "Francis Rogallo", "text": "Fu inventore del profilo alare denominato \"ala di Rogallo\", o \"ala flessibile\", il precursore del moderni hang-glider e paraglider. I suoi brevetti spaziano dalle utilit\u00e0 di tipo meccanico e ornamentale, ai sistemi di controllo di volo, ai profili alari, agli aquiloni-bersaglio, alle ali flessibili, e alle configurazioni avanzate per veicoli ad ala flessibile. \nBiografia.\nFrancis Rogallo consegu\u00ec una laurea in ingegneria aeronautica alla Stanford University nel 1935. Dal 1936, Rogallo lavor\u00f2 per National Advisory Committee for Aeronautics-NACA come project engineer alla galleria del vento. Durante il 1948, assieme alla moglie Gertrude Sudgen Rogallo (1914-2008), invent\u00f2 e brevetto un aquilone flessibile autogonfiante. Chiamarono questo aquilone \"flexible wing\". Rogallo originariamente invent\u00f2 l'ala con l'idea di creare un velivolo abbastanza semplice ed economico da permetterne l'acquisto a molti. Rogallo fece volare l'ala come modello veleggiatore con piccoli carichi sospesi (come un deltaplano) e come aquilone.\nL'ala Rogallo \u00e8 uno dei profili alari pi\u00f9 semplici mai creati. Un'ala con tale profilo pu\u00f2 essere usata per trasportare carichi, dispositivi, sistemi pilotati, etc. Per i successivi sei anni, i Rogallo tentarono incessantemente di proporre la propria invenzione al Governo e all'industria militare. Diedero licenza anche a un costruttore del Connecticut per produrre e vendere un aquilone basato sulla loro invenzione. Quando la DuPont annunci\u00f2 lo sviluppo del Mylar nel 1952, Rogallo immediatamente vide la superiorit\u00e0 del materiale disponibile per la sua invenzione, e il giocattolo da 5$ \"Flexikite\" divenne uno dei primi prodotti ad usare materiali plastici. I Rogallo girarono il nord-est del paese per promuovere il prodotto, con moderato successo.\nIl 4 ottobre 1957 il satellite russo Sputnik inizi\u00f2 a trasmettere dall'orbita ove venne spedito, e tutto cambi\u00f2. La corsa allo Spazio venne fatta propria dalla neonata NASA e Rogallo fu avvantaggiato. I Rogallo rilasciarono i loro brevetti al Governo e con l'aiuto della galleria del vento, la NASA inizi\u00f2 una serie di esperimenti sul Parawing, (la NASA rinomin\u00f2 l'ala Rogallo in Parawing, i moderni piloti di volo a vela spesso usano dire ala flessibile Rogallo) fino a 200.000 piedi e fino alla velocit\u00e0 Mach 3 in ordine alla valutazione di un sistema di rientro per la capsula spaziale del Programma Gemini usando un razzo. Dal 1960 la NASA fece test con il Parawing motorizzato chiamato \u2018flying Jeep\u2019 o Fleep e con un \u2018pendolare\u2019 chiamato Paresev in configurazioni diverse di dimensioni e forme, con pilota e senza..\nNel 1964 si fermarono i progetti basati sul Parasev in favore di paracadute circolari. In tutto il mondo si diffuse la tecnologia del Paresev: Barry Hill Palmer nel 1961, Richard Miller, Thomas Purcell, e l'australiano Mike Burns furono i precursori dei moderni deltaplani.\nGertrude muore il 28 gennaio 2008. Membri del United States Hang Gliding and Paragliding Association, sono chiamati i \u2018Rogallo members\u2019. Decine di migliaia di persone hanno preso lezioni di deltaplano tipo Rogallo wing al Jockey's Ridge State Park, una enorme duna di sabbia a pochi chilometri da Kitty Hawk. Mr. Rogallo frequentemente volava negli anni '70-'80 da quella collina. Francis Rogallo muore il 1\u00ba settembre 2009, a Southern Shores, vicino Kitty Hawk, il luogo di nascita dell'aviazione."}
{"id": "4135195", "revid": "125253978", "url": "https://it.wikipedia.org/wiki?curid=4135195", "title": "Ver\u00f3nica Cepede Royg", "text": "Biografia.\nSuo padre, Eduardo, \u00e8 benzinaio; la madre, Edith, una dentista in pensione; il fratello \u00e8 economista e la sorella un architetto. Sono stati i fratelli a introdurla al tennis, quando lei aveva solo 5 anni.\nCarriera.\nHa disputato i primi tornei Juniores nel 2009, ottenendo come miglior risultato la semifinale in doppio al Torneo di Wimbledon 2010, insieme a Cristina Dinu. Ha raggiunto l'undicesima posizione come miglior ranking.\nSempre nel 2010 \u00e8 passata al ITF Women's Circuit, in cui finora ha vinto tredici tornei in singolare e venti in doppio.\nLa tennista ha ricevuto l'invito dall'ITF a partecipare alle Olimpiadi di Londra e a quelle di Rio nel singolare femminile, venendo poi eliminata al primo turno in entrambi gli eventi\nIn Fed Cup ha giocato un totale di cinquanta match con la squadra paraguaiana vincendone trentacinque.\nNel 2015 ha partecipato al suo primo torneo dello Slam, dopo esser riuscita a superare le qualificazioni per l'Open di Francia senza cedere set: nel tabellone principale all'esordio ha affrontato Virginie Razzano.\nNel 2021 ha rappresentato il suo paese alle Olimpiadi di Tokyo, dove \u00e8 uscita subito al primo turno."}
{"id": "4135204", "revid": "726373", "url": "https://it.wikipedia.org/wiki?curid=4135204", "title": "Ricomincio da me (programma televisivo)", "text": "Ricomincio da me (\"Jump Shipp\") \u00e8 una serie reality condotta da Josh Shipp, esperto in comportamenti adolescenziali. \u00c8 andata in onda negli Stati Uniti nel 2011 su Halogen TV, mentre in Italia \u00e8 attualmente in onda sul canale iLIKE.TV, con un doppiaggio in oversound. Il conduttore in ogni puntata esaudisce il sogno di una persona facendogli fare ci\u00f2 che ha sempre desiderato, cos\u00ec da renderlo protagonista di una svolta nella sua vita.\nIl logo originale del programma \u00e8 stato lasciato anche nell'edizione italiana, bench\u00e9 sia stato aggiunto \"Ricomincio da me\" in forma di sottotitolo.\nLa serie reality \u00e8 composta da un'unica stagione di 11 episodi."}
{"id": "4135206", "revid": "716642", "url": "https://it.wikipedia.org/wiki?curid=4135206", "title": "Francisco Javier Reyes", "text": "Carriera.\nClub.\nHa giocato nella prima divisione honduregna.\nNazionale.\nCon la nazionale Under-20 nel 2009 ha partecipato sia al campionato nordamericano di categoria che ai Mondiali Under-20. Nel 2012 ha partecipato ai Giochi Olimpici di Londra."}
{"id": "4135207", "revid": "664113", "url": "https://it.wikipedia.org/wiki?curid=4135207", "title": "Parawing", "text": ""}
{"id": "4135208", "revid": "447535", "url": "https://it.wikipedia.org/wiki?curid=4135208", "title": "Yanga Mbiwa", "text": ""}
{"id": "4135209", "revid": "57342", "url": "https://it.wikipedia.org/wiki?curid=4135209", "title": "Trasporti Urbani Varese", "text": "TUV Trasporti Urbani Varese S.r.l \u00e8 stata la societ\u00e0 privata di gestione del trasporto pubblico locale nel comune di Varese. Ha operato sul territorio comunale varesino dal settembre 2010, anno nel quale ha rilevato la fallita Sila Varese. Gestiva undici linee urbane automobilistiche (dieci delle quali ereditate da Sila, pi\u00f9 una - la O - istituita ex novo), le quali si dipanavano su una superficie di 1498\u00a0km\u00b2, pari a quella comunale. La flotta \u00e8 stata ereditata da Sila Varese, ed \u00e8 stata lievemente aggiornata con l'alienazione di alcuni convogli troppo vetusti e l'acquisto di nuovi autobus.\nTUV era gestita da una joint venture fra tre societ\u00e0 di trasporto della provincia di Varese: \" GLC Giuliani &amp; Laudi, Autolinee Castano\" e \"Attilio Baldioli Viaggi\", con la prima societ\u00e0 nella veste di socio maggioritario ed espressione del presidente. Era posta sotto l'egida del \"CTPI - Consorzio Trasporti Pubblici Insubria s.c.a.r.l.\", del quale ospitava anche la sede legale.\nLa societ\u00e0, a seguito dell'evoluzione della procedura di fallimento di Sila Varese, ha chiuso il 2 gennaio 2013, venendo sostituita da aziende aderenti CTPI."}
{"id": "4135210", "revid": "182193", "url": "https://it.wikipedia.org/wiki?curid=4135210", "title": "TUV Trasporti Urbani Varese", "text": ""}
{"id": "4135211", "revid": "599013", "url": "https://it.wikipedia.org/wiki?curid=4135211", "title": "Wilmer Crisanto", "text": "Carriera.\nClub.\nIl 21 agosto 2013 ha segnato il suo primo gol in carriera nella CONCACAF Champions League, in una partita persa in casa per 3-2 contro i messicani del Tijuana.\nNazionale.\nIl 18 ottobre 2010 fa il suo esordio in Nazionale in un'amichevole persa per 2-0 contro Panama; l'11 marzo 2012 effettua la sua seconda presenza in Nazionale, questa volta contro l'Ecuador.\nIl 26 luglio 2012 esordisce ai Giochi Olimpici di Londra nella partita pareggiata per 2-2 contro il Marocco; complessivamente nei Giochi scende in campo in tre occasioni, tutte da titolare, senza mai segnare."}
{"id": "4135214", "revid": "664113", "url": "https://it.wikipedia.org/wiki?curid=4135214", "title": "Ala flessibile", "text": ""}
{"id": "4135215", "revid": "664113", "url": "https://it.wikipedia.org/wiki?curid=4135215", "title": "Paraglider", "text": ""}
{"id": "4135218", "revid": "599013", "url": "https://it.wikipedia.org/wiki?curid=4135218", "title": "Alexander L\u00f3pez", "text": "Carriera.\nClub.\nHa giocato complessivamente 14 partite nella CONCACAF Champions League e 13 partite (con anche 2 gol segnati) nella CONCACAF League.\nNazionale.\nNel 2009 ha preso parte ai Campionati mondiali Under-17, tenutisi in Nigeria dal 24 ottobre al 15 novembre dello stesso anno.\nIn seguito gioca diverse partite con l'Under-20, esordendo anche in Nazionale maggiore, con la cui maglia gioca 3 partite senza mai segnare.\nIl 26 luglio 2012 esordisce ai Giochi Olimpici di Londra nella partita pareggiata per 2-2 contro il Marocco."}
{"id": "4135220", "revid": "92723", "url": "https://it.wikipedia.org/wiki?curid=4135220", "title": "Realismo astratto", "text": "Il realismo astratto \u00e8 un termine gi\u00e0 teorizzato da Gastone Biggi nel 1949, che tende a modificare la lettura e l'operativit\u00e0 dell'opera d'arte, annullando per la prima volta la diarchia figurativo-astratto. Nel 2005 Gastone Biggi scriver\u00e0 il manifesto del \"realismo astratto\". Tutta l'opera pittorica di Gastone Biggi, pur attraverso le modifiche apportate in conseguenza del diverso tempo storico, sono state concepite in nome del \"realismo astratto\", in special modo in alcune opere del 1949, nei \"Relax\" (1967), nei \"Canti della memoria\" (\"Serie della Follia\") (1988), nei \"Diari\" (1999) e in ultimo negli \"Eventi\" (2005) e nelle \"Puntocromie\" (2009). Nel 2012 scrive il libro \"Il Realismo astratto, \"fenomenologia e cause\"\", pubblicato da Christian Maretti Editore. Il libro, sviluppa l'intera ricerca del lavoro di Gastone Biggi, ponendo le basi e i principi che costituiscono l'abbattimento tra astrazione e realismo, considerata da lui stesso, convergente in un'unica direzione."}
{"id": "4135221", "revid": "767487", "url": "https://it.wikipedia.org/wiki?curid=4135221", "title": "Processo per direttissima (film)", "text": "Processo per direttissima \u00e8 un film del 1974 diretto da Lucio De Caro, ispirato al caso di Giuseppe Pinelli e alla strage dell'Italicus. \u00c8 stato presentato nella Quinzaine des R\u00e9alisateurs al Festival di Cannes 1974.\nTrama.\nIn seguito a un attentato terroristico contro un treno, durante le indagini la polizia arresta il giovane operaio Stefano Baldini, militante in un gruppo della sinistra, che per\u00f2 muore durante l'interrogatorio della polizia in circostanze poco chiare. Sua sorella sospetta che non si sia trattato di un incidente e cerca di scoprire la verit\u00e0 assieme alla giornalista Cristina Visconti. Poich\u00e9 non emerge nulla, Cristina tenta un colpo disperato, accusando, pur senza averne le prove, i tre agenti di aver causato la morte di Stefano con le loro percosse. Riesce cos\u00ec, com'era nei suoi intenti, a provocare un processo per diffamazione durante il quale grazie all'avvocato Finaldi, suo amico, non solo si salver\u00e0 da una condanna, ma alla fine riuscir\u00e0 anche a ricostruire la verit\u00e0 dei fatti."}
{"id": "4135225", "revid": "271182", "url": "https://it.wikipedia.org/wiki?curid=4135225", "title": "Solfito ossidoriduttasi", "text": ""}
{"id": "4135226", "revid": "6923", "url": "https://it.wikipedia.org/wiki?curid=4135226", "title": "Feddea cubensis", "text": " Feddea cubensis \u00e8 una pianta erbacea perenne appartenente alla famiglia delle Asteraceae. \u00c8 anche l'unica specie sia del genere Feddea che della trib\u00f9 Feddeeae.\nDescrizione.\nLe piante di questa specie sono degli arbusti rampicanti che possono arrivare fino a 4 metri di lunghezza.\nFusto.\nI fusti sono eretti e ascendenti, a sezione sub-circolare (sono affusolati) e striati; spesso sono rossastri; sono inoltre moderatamente ramificati. Diametro medio del fusto: 5\u00a0mm.\nFoglie.\nLe foglie lungo il caule sono picciolate e disposte in modo alternato. Le foglie sono semplici con lamina a contorno ellittico, con superficie glabra e consistenza coriacea. Lunghezza del picciolo: 0,4 \u2013 1\u00a0cm. Dimensioni delle foglie: larghezza 1,3 \u2013 4,2\u00a0cm; lunghezza 3,5 \u2013 11\u00a0cm.\nInfiorescenza.\nLe infiorescenze sono composte da capolini (massimo una decina) pedicellati omogami a forma discoide in composizioni sciolte. I capolini sono formati da un involucro cilindrico composto da squame (o brattee) nel cui interno un ricettacolo fa da base ai fiori. Le squame dell'involucro (circa 19 \u2013 24) sono disposte su pi\u00f9 serie (5 \u2013 7) in modo embricato; sono verdi ed hanno una consistenza cartilaginea e sono piuttosto ampie con un condotto secretorio mediano. Il ricettacolo \u00e8 piatto ed \u00e8 privo di pagliette a protezione della base dei fiori. I fiori sono tutti fertili (e ermafroditi). Lunghezza del pedicello: 2 \u2013 11\u00a0mm. Dimensioni dell'involucro: larghezza 5 \u2013 7\u00a0mm; lunghezza 9 \u2013 11,5\u00a0mm.\nFiore.\nI fiori sono tetra-ciclici (con quattro verticilli: calice \u2013 corolla \u2013 androceo \u2013 gineceo) e pentameri (ogni verticillo \u00e8 composto da cinque elementi).\nFrutti.\nI frutti sono degli acheni con pappo. Gli acheni hanno una forma oblunga con superficie glabra e striata (10 \u2013 15 striature); a volte si presentano con 4 o 5 leggeri angoli. Il pappo \u00e8 composto da diverse setole (circa 75) capillari e piumate disposte su una serie. Lunghezza dell'achenio: 3,5\u00a0mm. Altezza del carpoforo: 0,5\u00a0mm. Lunghezza delle setole: 9\u00a0mm.\nDistribuzione e habitat.\nQuesta specie \u00e8 endemica dell'isola di Cuba. Si trova quasi esclusivamente su terreni tipo serpentinite nella parte orientale dell'isola. L'habitat di questa pianta sono le aree bagnate, le foreste a galleria lungo i fumi e le foreste pluviali. Il ritrovamento di queste piante \u00e8 molto difficoltoso, e probabilmente si tratta di una specie fortemente minacciata.\nSistematica.\nLa famiglia di appartenenza della \" Feddea cubensis \" (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi\n(22750 specie e 1530 generi secondo altre fonti). \nLa posizione tassonomica di questa specie \u00e8 rimasta incerta fino a poco tempo fa. Le due bande stigmatiche laterali confluenti all'apice sono caratteri tipici delle specie della trib\u00f9 delle Inuleae e i condotti mediani delle squame dell'involucro somigliano a quelle delle specie del genere \"Iphionopsis\" , ma potrebbe anche far parte del complesso \"Pluchea\" . In realt\u00e0 recenti studi sia morfologici che di tipo cladistico/filogenetico sul DNA dei cloroplasti, dimostrano che \" Feddea cubensis \" \u00e8 \u201cgruppo fratello\u201d delle Heliantheae s.l. senza per\u00f2 una chiara condivisione di sinapomorfie e quindi \u00e8 stata proposta una nuova trib\u00f9 (Feddeeae) per contenere questo genere monotipico endemico dell'isola di Cuba in via di estinzione. Il cladogramma a lato (tratto dallo studio citato e semplificato) dimostra chiaramente la posizione filogenetica della specie di questa voce.\nI caratteri diagnostici per questa specie (e quindi per il genere e per la trib\u00f9) sono i seguenti:\nCon questa nuova posizione tassonomica questa specie rientra nel gruppo \u201cHeliantheae Alliance\u201d. Questo gruppo si distingue soprattutto per le brattee involucrali disposte su 1 \u2013 3 serie, per le teche delle antere che sono spesso annerite e senza speroni e code, per la presenza di peli sotto la divisione dello stilo, per i rami dello stilo (gli stigmi) s'incurvano a maturit\u00e0 e per le appendici dello stilo che sono solitamente pi\u00f9 corte della porzione stigmatica (tranne in Eupatoriaea). Questo gruppo viene anche definito \"Phytomelanic cipsela\" e forma un clade, caratterizzato dalla presenza nella cipsela di uno strato di fitomelanina."}
{"id": "4135227", "revid": "461603", "url": "https://it.wikipedia.org/wiki?curid=4135227", "title": "Jurij P\u0161eni\u010dkov", "text": ""}
{"id": "4135229", "revid": "767487", "url": "https://it.wikipedia.org/wiki?curid=4135229", "title": "Lussemburgo ai Giochi della XXX Olimpiade", "text": "Il Lussemburgo ha partecipato ai Giochi della XXX Olimpiade di Londra, che si sono svolti dal 27 luglio al 12 agosto 2012, con una delegazione di 9 atleti.\nAlla cerimonia di apertura la portabandiera \u00e8 stata Marie M\u00fcller, mentre il portabandiera della cerimonia di chiusura \u00e8 stato Laurent Carnol.\nIl Lussemburgo non ha conquistato alcuna medaglia."}
{"id": "4135230", "revid": "199745", "url": "https://it.wikipedia.org/wiki?curid=4135230", "title": "Feddea", "text": ""}
{"id": "4135231", "revid": "199745", "url": "https://it.wikipedia.org/wiki?curid=4135231", "title": "Feddeeae", "text": ""}
{"id": "4135237", "revid": "113143880", "url": "https://it.wikipedia.org/wiki?curid=4135237", "title": "Frunzik Mkrt\u010djan", "text": ""}
{"id": "4135240", "revid": "23", "url": "https://it.wikipedia.org/wiki?curid=4135240", "title": "Tetra-ferriphlogopite", "text": ""}
{"id": "4135241", "revid": "198326", "url": "https://it.wikipedia.org/wiki?curid=4135241", "title": "Wa\u00dfer music", "text": ""}
{"id": "4135246", "revid": "580", "url": "https://it.wikipedia.org/wiki?curid=4135246", "title": "Giardino botanico di Castel Savoia", "text": "Il giardino botanico di Castel Savoia (in francese, \"Jardin botanique du ch\u00e2teau Savoie\") \u00e8 un giardino botanico alpino che si trova nel parco del Castel Savoia, la villa della regina Margherita di Savoia a Gressoney-Saint-Jean, in Valle d'Aosta.\nStoria.\nIl giardino botanico \u00e8 stato creato nel 1990, a quasi cent'anni dalla costruzione della villa. \u00c8 visitabile gratuitamente negli stessi orari di apertura del castello, da maggio a settembre. Di propriet\u00e0 comunale, \u00e8 gestito dalla Stazione forestale di Gaby per conto della Regione autonoma Valle d'Aosta.\nDescrizione.\nPosto a 1350 m s.l.m. nella Valle del Lys, il giardino si sviluppa per 1\u00a0km2 in aiuole rocciose che riproducono l'ambiente alpino o presentano ibridi e cultivar di piante ornamentali o di particolare interesse estetico provenienti da varie parti del mondo. Questa particolarit\u00e0 lo differenzia dagli altri giardini botanici alpini valdostani.\nTra le specie presenti ci sono: \"Aquilegia alpina\", \"Arnica montana\", \"Epilobium angustifolium\", \"Gentiana sp.\", \"Leontopodium alpinum\", \"Lilium martagon\", \"Rhododendron ferrugineum\", \"Saxifraga\", \"Sempervivum arachnoideum\", \"Sempervivum montanum\" et \"Trollius europaeus\"."}
{"id": "4135250", "revid": "767487", "url": "https://it.wikipedia.org/wiki?curid=4135250", "title": "Mimino", "text": "Mimino () \u00e8 un film sovietico del 1977 diretto da Georgij Danelija."}
{"id": "4135252", "revid": "51351050", "url": "https://it.wikipedia.org/wiki?curid=4135252", "title": "Concorso di reato", "text": ""}
{"id": "4135264", "revid": "38120", "url": "https://it.wikipedia.org/wiki?curid=4135264", "title": "Senza nome della Covata", "text": ""}
{"id": "4135267", "revid": "767487", "url": "https://it.wikipedia.org/wiki?curid=4135267", "title": "Coleopterologia", "text": "La coleopterologia \u00e8 la branca della zoologia che studia e si occupa d'insetti dell'ordine dei coleotteri. Questa scienza studia l'anatomia e l'aspetto fisico dei coleotteri."}
{"id": "4135269", "revid": "1442080", "url": "https://it.wikipedia.org/wiki?curid=4135269", "title": "Pugilato ai Giochi della XXX Olimpiade - Pesi mosca leggeri", "text": "Il pugilato pesi mosca leggeri maschile dei giochi olimpici di Londra 2012 si \u00e8 svolto tra il 30 luglio ed il 12 agosto presso l'ExCeL Exhibition Centre.\nFormato della gara.\nCome tutte le gare olimpiche di pugilato, la gara \u00e8 stato un torneo ad eliminazione diretta. A questa competizione hanno parteciperato 26 pugili. Gli scontri hanno avuto inizio il 31 luglio, e si sono conclusi fino al 12 agosto. Essendoci meno di 32 partecipanti, alcuni di loro sono passati direttamente al secondo turno. Entrambi gli sconfitti in semifinale hanno guadagnato la medaglia di bronzo.\nTutti gli incontri si sono svolti su tre round di tre minuti, durante i quali sono stati conteggiati tutti i pugni sferrati alla testa o alla parte superiore del corpo. Negli incontri non risolti per Knock-out ha passato il turno chi ha totalizzato pi\u00f9 punti. A parit\u00e0 di punti ha vinto il pugile che ha portato pi\u00f9 colpi in totale."}
{"id": "4135270", "revid": "1305772", "url": "https://it.wikipedia.org/wiki?curid=4135270", "title": "Parafoil", "text": "Il parafoil \u00e8 un profilo alare flessibile in tessuto dotate di una struttura a celle progettate per essere gonfiate dal vento. I filetti d'aria trasformano il Parafoil in un'ala classica.\nStoria.\nCostruito in fibra di nylon, il dispositivo venne sviluppato nel 1964 da Domina Jalbert. Progettista di aquiloni venne coinvolto nello sviluppo di palloni-aquiloni per il trasporto di strumentazioni scientifiche. Jalbert pens\u00f2 al parafoil, sia come possibile mezzo di sospensione di piattaforme, che come mezzo per il rientro di veicoli spaziali.\nIl brevetto venne rilasciato nel 1966, ma il parafoil fu adatto a essere impiegato come paracadute solo dopo l'aggiunta di un paracadute di estrazione, chiamato pilotino, e dello slider , che permise governabilit\u00e0 al mezzo. In confronto a un normale paracadute circolare possiede una maggior governabilit\u00e0, sia nel volo a vela sia nella velocit\u00e0 di discesa, ed \u00e8 assimilabile sia ai veleggiatori a pendolo sia ai parapendii.\nNel 1984 Jalbert, per l'invenzione del Parafoil, fu premiato dalla F\u00e9d\u00e9ration a\u00e9ronautique internationale, con la \"Gold Parachuting Medal\". Il parafoil fu la base di partenza per l'invenzione e il perfezionamento di tutti i sistemi moderni di paracadute e parapendio. Ha avuto come precursore l'ala Rogallo, ala flessibile ma priva di celle autogonfianti."}
{"id": "4135272", "revid": "729019", "url": "https://it.wikipedia.org/wiki?curid=4135272", "title": "Marjorie Holt", "text": "Biografia.\nNata a Birmingham, la Holt crebbe a Jacksonville e si laure\u00f2 in legge all'Universit\u00e0 della Florida. Successivamente lavor\u00f2 come avvocato nel Maryland.\nNel 1972 si candid\u00f2 alla Camera dei Rappresentanti e venne eletta, prima donna repubblicana a rappresentare lo stato del Maryland al Congresso. Fu poi riconfermata per altri sei mandati negli anni successivi, ma nel 1986 non si candid\u00f2 per la rielezione e venne succeduta dal democratico Tom McMillen.\nIn seguito il Presidente Reagan la nomin\u00f2 membro della \"Commissione di consiglio generale per il controllo delle armi e il disarmo\" e dopo ci\u00f2 la Holt torn\u00f2 a svolgere la professione di avvocato.\nMarjorie Holt mor\u00ec nel gennaio 2018 all'et\u00e0 di novantasette anni."}
{"id": "4135273", "revid": "1573940", "url": "https://it.wikipedia.org/wiki?curid=4135273", "title": "Acomys russatus", "text": "Il topo spinoso dorato (Acomys russatus ) \u00e8 un roditore della famiglia dei Muridi diffuso nel Vicino Oriente.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 90 e 122\u00a0mm, la lunghezza della coda tra 56 e 81\u00a0mm, la lunghezza del piede tra 19 e 22\u00a0mm, la lunghezza delle orecchie tra 19 e 22\u00a0mm e un peso fino a 53,2\u00a0g.\nAspetto.\nIl dorso \u00e8 ricoperto di peli spinosi lunghi fino a 13,1\u00a0mm. Le parti superiori variano dal rossastro all'arancione-rossastro, con la base dei peli grigia, mentre le parti ventrali sono bianche. La linea di demarcazione lungo i fianchi \u00e8 netta. Sono presenti delle macchie bianche alla base anteriore e posteriore di ogni orecchio, il quale \u00e8 ricoperto di piccoli peli che variano dal bianco al giallo-brunastro. Gli artigli sono nero-brunastri con la punta bianca. La coda \u00e8 pi\u00f9 corta della testa e del corpo. Le varie sottospecie si distinguono dal colore della pelliccia. \"A.r.lewisi\" \u00e8 la forma pi\u00f9 scura, mentre \"A.r.aegyptiacus\" \u00e8 la pi\u00f9 chiara, con il colore del dorso pi\u00f9 giallastro e brillante. Il cariotipo \u00e8 2n=66 FN=66.\nBiologia.\nComportamento.\n\u00c8 una specie terricola e diurna. Sembra evitare gli individui della specie \"Acomys cahirinus\" e diventa attivo quando questi ultimi cessano le attivit\u00e0 e viceversa.\nAlimentazione.\nSi nutre principalmente di parti vegetali. \nRiproduzione.\nSi riproduce durante tutto l'anno. Le femmine danno alla luce 1-5 piccoli alla volta dopo una gestazione di 4-5 settimane. I nascituri pesano fino a 7 g e solitamente aprono gli occhi dopo pochi giorni. Raggiungono la maturit\u00e0 sessuale dopo 2-3 mesi. L'aspettativa di vita \u00e8 solitamente di 3 anni, anche se pu\u00f2 raggiungere i 5.\nDistribuzione e habitat.\nQuesta specie \u00e8 diffusa nel Vicino Oriente, dall'Egitto orientale alla Giordania e fino allo Yemen a sud. La popolazione egiziana ad est del Nilo si \u00e8 ridotta drasticamente negli ultimi 50 anni.\nVive in terreni rocciosi ai margini degli uadi alla base dei jebel o sulle cime montane fino a 2.000 metri di altitudine.\nTassonomia.\nSono state riconosciute 4 sottospecie:\nStato di conservazione.\nLa IUCN Red List, considerato che questa specie \u00e8 ampiamente diffusa e abbondante. La sottospecie \"A.r.lewisi\" avendo un areale pi\u00f9 limitato e un habitat ristretto, \u00e8 probabilmente prossima alla minaccia., classifica \"A.russatus\" come specie a rischio minimo (LC)."}
{"id": "4135275", "revid": "729019", "url": "https://it.wikipedia.org/wiki?curid=4135275", "title": "Mura di Treviso", "text": "La cinta muraria di Treviso \u00e8 il complesso di opere difensive erette nel corso dei secoli per difendere la citt\u00e0 da attacchi nemici.\nMura romane.\nNon \u00e8 chiaro il tracciato delle fortificazioni della \"Tarvisium\" romana. Il \"municipium\" sorgeva comunque sull'isola formata da Botteniga e Sile e le sue mura dovevano dunque svilupparsi lungo tali corsi d'acqua.\nAlla fine dell'Ottocento l'abate Luigi Bailo scrisse che gli scavi effettuati nelle vicinanze del ponte di San Chiliano, in via Antonio Canova, avevano portato alla luce dei resti da lui identificati come fortificazioni di et\u00e0 romana, forse un accesso al centro abitato.\nAnche il toponimo di via Cornarotta (forse da \"cornua rupta\", in riferimento al fatto che rompeva la regolarit\u00e0 dei decumani in corrispondenza del perimetro quadrangolare) pu\u00f2 confermare tale ipotesi.\nMura trecentesche.\nNel corso del XIV secolo Treviso si era dotata di alte mura merlate ed era collegata con i borghi e la campagna grazie a dodici o tredici porte: san Teonisto, Callimana, santi Quaranta, santa Bona, santa Cristina, san Bartolomeo, sant'Agostino (o san Tomaso), santa Maria Maggiore, san Paolo, santa Margherita, Altinia, del Terraio.\nLe mura, realizzate in mattoni cotti, senza riparo esterno e senza alcun sostegno interno, erano pensate per resistere alle tecniche di assalto medievali: testuggini, catapulte, arieti. \nNel corso degli anni per\u00f2, le numerose costruzioni addossate alle mura e le borgate esterne, facile riparo ad eventuali attaccanti, avevano in parte intaccato la funzionalit\u00e0 di tale sistema difensivo.\nResti di questa cinta muraria sono ancora oggi visibili nel tratto della mura cinquecentesche in corrispondenza di porta Altinia, costruita accanto a una precedente porta medievale di cui sussistono le volte.\nSistema difensivo cinquecentesco.\nDopo la sconfitta di Agnadello, Venezia si affrett\u00f2 a fortificare le pi\u00f9 importanti citt\u00e0 di terraferma, tra le quali Treviso.\nIl progetto fu affidato dal Consiglio dei Dieci al frate francescano Giovanni Giocondo da Verona.\nTra il 1509 e il 1518, furono demoliti le mura medievali, i borghi e tutti gli altri edifici che si trovavano all'esterno o, seppur all'interno, nelle immediate vicinanze della cinta muraria (si pu\u00f2 citare l'esempio dell'antico santuario di Santa Maria Maggiore): si pass\u00f2 cos\u00ec da una struttura urbana con uno sviluppo a raggiera in corrispondenza delle arterie che si allontanavano dal centro, ad un impianto murario poligonale che traccia il limite invalicabile delle attivit\u00e0 edilizie. Oltre la cinta muraria si estendeva una spianata priva di case a alberi.\nLe nuove mura furono costruite a terrapieno, rivestito all'esterno da una spessa muraglia in laterizio, pi\u00f9 economico e facile da usare rispetto alla pietra, ma anche pi\u00f9 elastico per meglio resistere all'artiglieria. Come in altre citt\u00e0 del nord (ad esempio le mura di Ferrara) le mura di Treviso sono decorate a due terzi dell'altezza da un cordolo in pietra d'Istria in alcuni tratti ancor'oggi conservatosi.\nIn prossimit\u00e0 dei principali bastioni sono tuttora visibili, incastonati nel paramento di mattoni, eleganti bassorilievi raffiguranti il leone di san Marco.\nUna volta completate le mura, si diede avvio alle opere idrauliche: fu deviato il corso del Botteniga in modo da creare attorno alla citt\u00e0 un profondo fossato e attraverso il complesso sistema di chiuse ancora visibile sotto il Ponte de Pria, in corrispondenza dell'ingresso del fiume in citt\u00e0, si pot\u00e9, all'occorrenza, allagare la spianata circostante.\nL'opera di fra Giocondo ben sopport\u00f2 l'assedio di Treviso, posto dagli eserciti della Lega di Cambrai nell'estate del 1511. In particolare, tra il 7 e il 15 ottobre di quell'anno fu sferrato un violento e decisivo attacco, il quale, tuttavia, si risolse per gli assedianti in un nulla di fatto.\nLe porte furono ridotte a tre: tra il 1514 e il 1515 fu costruita porta Altinia, la cui struttura ricorda ancora i caratteri della torre di difesa.\nAlla fine della guerra, l'orgoglio per lo scampato pericolo oltre al desiderio dei podest\u00e0 Nicol\u00f2 Vendramin e Paolo Nani di lasciare ai posteri un importante testimonianza di ricchezza e potere, fecero s\u00ec che i due ulteriori ingressi in citt\u00e0, porta Santi Quaranta, o \"Vendramina\" e porta San Tomaso, che nell'intenzione del Nani avrebbe dovuto conservare il nome di \"porta Nana\", abbandonata l'austera architettura di porta Altinia, assumessero il carattere magniloquente degli archi trionfali romani.\nIl divieto di costruire fuori dalle mura, fatto rispettare da tutti i podest\u00e0-capitani, dur\u00f2 quasi tre secoli. Venuta meno l'impellenza della funzione difensiva, il terrapieno all'interno delle mura fu nel tempo adibito a pascolo e coltivazione.\nNella seconda met\u00e0 del XIX secolo il terrapieno fu sistemato per ricavarne un viale alberato, destinato al passeggio e al gioco dei bambini. Sempre negli stessi anni le mura furono trasformate in barriera daziaria, cosicch\u00e9 ogni accesso alla citt\u00e0, per terra o fiume, fosse controllato e soggetto ad imposta (tra i caselli daziari all'epoca eretti in corrispondenza degli accessi, rimane quello posto di fianco alla Barriera Garibaldi, all'uscita del Sile dalla citt\u00e0, in luogo dell'antico \"Portello\").\nFino agli inizi del XX secolo il collegamento tra il centro urbano e la periferia era assicurato ancora dalle tre uniche porte. Si procedette dunque all'abbattimento di un ampio tratto a sud-ovest e all'apertura di numerosi varchi."}
{"id": "4135277", "revid": "3831", "url": "https://it.wikipedia.org/wiki?curid=4135277", "title": "Ordine Nazionale al Merito (Gabon)", "text": ""}
{"id": "4135279", "revid": "108422455", "url": "https://it.wikipedia.org/wiki?curid=4135279", "title": "Spionaggio nucleare", "text": "Lo spionaggio nucleare consiste nell'insieme delle operazioni segrete aventi come obiettivo l'acquisizione di informazioni concernenti le armi nucleari.\nDal secondo dopoguerra le armi nucleari sono considerate tra i pi\u00f9 importanti e riservati segreti di stato: informazioni riguardanti la progettazione, la costruzione, lo stoccaggio e l'impiego degli ordigni nucleari non sono rese pubbliche o lo sono in forme molto limitate e secondo protocolli severissimi, sia per ragioni di sicurezza interna che per i limiti imposti dai trattati internazionali per impedire la proliferazione nucleare.\nProgetto Manhattan.\nDurante la seconda guerra mondiale prese vita il Progetto Manhattan, lo sforzo congiunto degli Stati Uniti, Regno Unito e Canada per creare le prime armi nucleari, diedero presto dei risultati, dietro questi per\u00f2 ci sono molti casi di spionaggio nucleare, di cui gli scienziati del progetto o tecnici, canalizzavano informazioni sugli sviluppi all'Unione Sovietica.\nQueste persone sono classificate come spie atomiche, il loro lavoro continu\u00f2 fino all'inizio della guerra fredda nel 1946, quando il progetto Manhattan termin\u00f2.\nLe pi\u00f9 importanti spie atomiche sono:\nA causa della sua stretta connessione con i molti aspetti delle attivit\u00e0 del Progetto Manhattan nonch\u00e9 la vasta conoscenza tecnica, egli \u00e8 considerato il pi\u00f9 prezioso delle spie atomiche in termini di informazioni, che ha dato all'Unione Sovietica.\ncirca la bomba a fissione.\nHa anche dato informazioni sul programma americano della bomba H, quella all'idrogeno. Siccome non era presente al momento in cui gli scienziati svilupparono il Teller-Ulam progetto, quindi si pensa che le sue informazioni furono deboli, anche perch\u00e9 proprio in quel periodo fu scoperto e arrestato.\nEgli non \u00e8 mai stato arrestato anche se ha ammesso che negli anni successivi ha rilasciato informazioni sia ai giornalisti che alla sua famiglia\nTra gli altri ci sono anche: George Koval, Ethel e Julius Rosenberg, Harry Gold."}
{"id": "4135280", "revid": "3831", "url": "https://it.wikipedia.org/wiki?curid=4135280", "title": "Ordine Nazionale al Merito (Benin)", "text": ""}
{"id": "4135281", "revid": "3831", "url": "https://it.wikipedia.org/wiki?curid=4135281", "title": "Ordine Nazionale al Merito (Malta)", "text": ""}
{"id": "4135282", "revid": "3831", "url": "https://it.wikipedia.org/wiki?curid=4135282", "title": "Ordine Nazionale al Merito (Paraguay)", "text": ""}
{"id": "4135287", "revid": "181699", "url": "https://it.wikipedia.org/wiki?curid=4135287", "title": "Gens Albucia", "text": "La gens Albucia o Albutia era una gens romana vissuta tra il II secolo a.C. e il I secolo d.C.. La gens pu\u00f2 essere stata di origine ligure o gallica, poich\u00e9 uno dei membri pi\u00f9 illustri della gens proveniva dalla citt\u00e0 di \"Novaria\" in Gallia Cisalpina.\nI \"tria nomina\" usati dalla gens.\nI praenomina utilizzati dalla gens furono \"Titus\" e \"Gaius\" mentre l'unico cognomen conosciuto fu \"Silus\"."}
{"id": "4135292", "revid": "155634", "url": "https://it.wikipedia.org/wiki?curid=4135292", "title": "Taekwondo ai Giochi della XXX Olimpiade - 58 kg maschile", "text": "La categoria 58\u00a0kg \u00e8 stata la prima categoria maschile di peso ai Giochi della XXX Olimpiade; la gara si \u00e8 svolta l'8 agosto 2012. Hanno partecipato 16 atleti.\nFormato.\nL'evento si \u00e8 svolto con la formula dell'eliminazione diretta, che determina i vincitori delle medaglie d'oro e d'argento. Gli atleti sconfitti dai due finalisti competono tra di loro in due tornei di ripescaggio paralleli; i vincitori di questi ottengono il bronzo."}
{"id": "4135296", "revid": "155634", "url": "https://it.wikipedia.org/wiki?curid=4135296", "title": "Taekwondo ai Giochi della XXX Olimpiade - 68 kg maschile", "text": "La categoria 68\u00a0kg \u00e8 stata la seconda categoria maschile di peso ai Giochi della XXX Olimpiade; la gara si \u00e8 svolta il 9 agosto 2012. Hanno partecipato 16 atleti.\nFormato.\nL'evento si \u00e8 svolta con la formula dell'eliminazione diretta, che determina i vincitori delle medaglie d'oro e d'argento. Gli atleti sconfitti dai due finalisti competono tra di loro in due tornei di ripescaggio paralleli; i vincitori di questi ottengono il bronzo."}
{"id": "4135297", "revid": "460676", "url": "https://it.wikipedia.org/wiki?curid=4135297", "title": "ILIKE 105", "text": "iLIKE 105 \u00e8 stato un talk-show italiano in onda su iLIKE.TV dal gennaio 2012, co-prodotto con Radio 105. A condurlo sono proprio tre DJ di Radio 105, Ylenia Baccaro (da \"105 Non Stop\"), Mitch e Squalo (da \"Tutto esaurito\"), in ogni puntata \u00e8 un cantante che si racconta e guarda ci\u00f2 che i fan gli hanno creato sulla community del canale televisivo, eleggendo il \"Best Fan\" al quale andr\u00e0 come premio il cd autografato che ha presentato in trasmissione.\nIl programma \u00e8 girato nello studio Arena di Radio 105. La sigla ha la musica della canzone \"Barbra Streisand\" dei Duck Sauce, dove nella parte parlata viene sostituito \"Barbra Streisand\" con \"105\" e \"iLIKE 105\" (in entrambi i casi il numero 105 \u00e8 pronunciato all'inglese, \"one-o-five\"), mentre le immagini vedono protagonisti i tre conduttori e il logo presentati su di una skyline notturna, e in un palazzo si possono vedere alcuni spezzoni del videoclip \"Noi solo noi\" di Ylenia."}
{"id": "4135298", "revid": "155634", "url": "https://it.wikipedia.org/wiki?curid=4135298", "title": "Taekwondo ai Giochi della XXX Olimpiade - 80 kg maschile", "text": "La categoria 80\u00a0kg \u00e8 stata la terza categoria maschile di peso ai Giochi della XXX Olimpiade; la gara si \u00e8 svolta il 10 agosto 2012. Hanno partecipato 16 atleti.\nFormato.\nL'evento si \u00e8 svolto con la formula dell'eliminazione diretta, che determina i vincitori delle medaglie d'oro e d'argento. Gli atleti sconfitti dai due finalisti competono tra di loro in due tornei di ripescaggio paralleli; i vincitori di questi ottengono il bronzo."}
{"id": "4135299", "revid": "181699", "url": "https://it.wikipedia.org/wiki?curid=4135299", "title": "Gens Alfena", "text": "La gens Alfena era una gens romana vissuta tra il I secolo a.C. e il I secolo d.C..\nI \"tria nomina\" usati dalla gens.\nL'unico praenomen utilizzato dalla gens fu \"Publius\" +, mentre il solo cognomen utilizzato fu \"Varus\"."}
{"id": "4135300", "revid": "155634", "url": "https://it.wikipedia.org/wiki?curid=4135300", "title": "Taekwondo ai Giochi della XXX Olimpiade - +80 kg maschile", "text": "La categoria +80\u00a0kg \u00e8 stata la quarta e ultima categoria maschile di peso ai Giochi della XXX Olimpiade; la gara si \u00e8 svolta l'11 agosto 2012. Ha previsto la partecipazione di 16 atleti.\nFormato.\nL'evento si \u00e8 svolto con la formula dell'eliminazione diretta, che determina i vincitori delle medaglie d'oro e d'argento. Gli atleti sconfitti dai due finalisti competono tra di loro in due tornei di ripescaggio paralleli; i vincitori di questi ottengono il bronzo."}
{"id": "4135301", "revid": "1652134", "url": "https://it.wikipedia.org/wiki?curid=4135301", "title": "William Kemmler", "text": "Fu la prima persona al mondo ad essere giustiziata sulla sedia elettrica.\nBiografia.\nFiglio d'immigrati tedeschi, William Kemmler trascorse un'infanzia difficile, poich\u00e9 i genitori, entrambi alcolizzati, morirono quando aveva appena dieci anni. William, una volta raggiunta la maggiore et\u00e0, riusc\u00ec a mantenersi come venditore ambulante, ma ben presto anch\u2019egli \u2013 come i genitori \u2013 cadde nell'alcolismo. \nKemmler uccise con un'accetta la sua compagna Matilda Ziegler il 29 marzo 1889. Fu condannato a morte mediante elettrocuzione.\nIl suo avvocato tent\u00f2 di dimostrare che l'elettroesecuzione era una punizione inusuale e crudele. George Westinghouse support\u00f2 la causa dell'avvocato di Kemmler, ma l'appello fall\u00ec. Tra i sostenitori dell'elettroesecuzione c'era anche Thomas Edison, rivale di Westinghouse. L'esecuzione di Kemmler avvenne la mattina del 6 agosto del 1890. L'assassino venne svegliato alle cinque del mattino. Si vest\u00ec velocemente, fece colazione e recit\u00f2 alcune preghiere. Il capo gli venne rasato per impedire che i capelli ostacolassero in qualche modo le scariche elettriche che gli sarebbero state somministrate sulla sedia.\nAlle sei e quaranta entr\u00f2 nella camera delle esecuzioni e il direttore del carcere lo present\u00f2 ai 17 testimoni, tra i quali c'erano dei medici e diversi giornalisti. Kemmler guard\u00f2 la sedia elettrica e disse: \"\"Signori, auguro a tutti voi una buona fortuna. Credo che andr\u00f2 in un posto migliore, e sono pronto\". I testimoni presenti all'esecuzione affermarono che Kemmler era calmo, non si mise ad urlare, n\u00e9 pianse o tent\u00f2 in qualche modo di resistere, forse ritenendo che l'elettricit\u00e0 potesse veramente ucciderlo in modo rapido ed indolore. Si sedette da solo sulla sedia e si rivolse agli addetti che lo stavano legando e stavano posizionando gli elettrodi, dicendo loro: \"Fate con calma e fatelo bene. Non ho alcuna fretta\".\nA questo punto il direttore gli disse: \"Addio, William\" e ordin\u00f2 al boia, che si trovava in uno stanzino adiacente alla camera delle esecuzioni, di procedere. Il generatore fu caricato con 1000 volt, che erano ritenuti sufficienti per indurre la morte cerebrale e l'arresto cardiaco. La sedia era anche stata collaudata il giorno prima, quando un cavallo era stato ucciso con successo da una scarica elettrica. La corrente attravers\u00f2 il corpo di Kemmler per 17 secondi, poi venne staccata e il dottor Edward Charles Spitzka (che era tra i testimoni dell'esecuzione) esamin\u00f2 il condannato, dichiarandolo morto. Ciononostante, diverse persone notarono che l'omicida respirava ancora. Spitzka, assistito da un altro medico, Charles F. Macdonald, conferm\u00f2 che William Kemmler era ancora vivo e disse al direttore: \"Faccia mandare un'altra scarica, veloce, senza ritardi!\".\nIn un secondo tentativo il corpo del criminale fu colpito da una scarica di 2000 volt. Kemmler sanguin\u00f2 moltissimo e diversi testimoni arrivarono addirittura ad affermare che il suo corpo prese fuoco; tuttavia quest'affermazione fu smentita poco dopo. Un forte odore di carne bruciata pervase tutta la stanza e diversi testimoni tentarono persino di fuggire. L'esecuzione dur\u00f2 circa otto minuti: uno di coloro che avevano assistito all'elettroesecuzione di Kemmler afferm\u00f2 di aver visto \"Uno spettacolo orribile, terrificante in confronto all'impiccagione\". Westinghouse, riferendosi all'esecuzione, afferm\u00f2 che \"Sarebbe riuscita meglio se avessero usato un'ascia\"\"."}
{"id": "4135305", "revid": "287204", "url": "https://it.wikipedia.org/wiki?curid=4135305", "title": "Lance Briggs", "text": "Carriera professionistica.\nChicago Bears.\nBriggs fu scelto nel corso del terzo giro (68\u00ba assoluto) dai Chicago Bears nel Draft NFL 2004. Nel 2004, Lance mise a segno 126 tackle e fu eletto come seconda riserva per il Pro Bowl, convocazione avvenuta anche nell'annata successiva. Dopo il rifiuto di Briggs di partecipare al successivo training camp, questi fu temporaneamente sospeso.\nBriggs termin\u00f2 la stagione 2006 dei Chicago Bears come uno dei punti di forza principali della loro difesa. Lance fu convocato per il Pro Bowl del 2007 ma a causa di un infortunio al piede dovette rinunciare alla partecipazione all'evento. Dopo i playoff del 2007 divenne un free agent, ponendo un interrogativo sul suo futuro coi Bears. Malgrado l'alto costo per un rinnovo contrattuale di Briggs, un servizio presentato su NFL on Fox rivel\u00f2 che Brian Urlacher era disposto a un taglio di stipendio pur di tenere Briggs con la squadra. Il 16 febbraio 2007, i Bears applicarono ufficialmente la franchise tag sul giocatore, garantendogli quindi un contratto annuale per la successiva stagione del valore leggermente superiore a 7,2 milioni di dollari.\nIl 1\u00ba marzo 2008, i Bears fecero firmare a Briggs un contratto di sei anni del valore di 36 milioni di dollari.\nIl 2 settembre 2011 Briggs e il suo agente, Drew Rosenhaus, chiesero formalmente ai Bears che il giocatore venisse scambiato, dopo il rifiuto da parte della societ\u00e0 di concedergli un aumento contrattuale.\nAlla fine, Briggs rimase coi Bears anche nella stagione 2011. Nel debutto stagionale contro gli Atlanta Falcons, Lance opt\u00f2 per indossare guanti e galosce coi colori della bandiera degli Stati Uniti, in onore del decennale degli attacchi terroristici dell'11 settembre 2001. A fine anno il giocatore fu convocato per il Pro Bowl, cui non partecip\u00f2 a causa di un infortunio alla caviglia, e fu votato al 72\u00ba posto nella NFL Top 100, l'annuale classifica dei migliori cento giocatori della stagione.\nNella settimana 7 della stagione 2013, Briggs si frattur\u00f2 una spalla. Fece ritorno nel sedicesimo turno nella sconfitta contro i Philadelphia Eagles."}
{"id": "4135307", "revid": "155634", "url": "https://it.wikipedia.org/wiki?curid=4135307", "title": "Taekwondo ai Giochi della XXX Olimpiade - 49 kg femminile", "text": "La categoria 49\u00a0kg \u00e8 stata la prima categoria femminile di peso ai Giochi della XXX Olimpiade; la gara si \u00e8 svolta l'8 agosto 2012. Ha visto la partecipazione di 16 atlete.\nFormato.\nL'evento si \u00e8 svolto con la formula dell'eliminazione diretta, che determina le vincitrici delle medaglie d'oro e d'argento. Le atlete sconfitte dalle due finaliste competono tra di loro in due tornei di ripescaggio paralleli; le vincitrici di questi ottengono il bronzo."}
{"id": "4135309", "revid": "155634", "url": "https://it.wikipedia.org/wiki?curid=4135309", "title": "Taekwondo ai Giochi della XXX Olimpiade - 57 kg femminile", "text": "La categoria 57\u00a0kg \u00e8 stata la seconda categoria femminile di peso ai Giochi della XXX Olimpiade; la gara si \u00e8 svolta il 9 agosto 2012. Ha visto la partecipazione di 16 atlete.\nFormato.\nL'evento si \u00e8 svolto con la formula dell'eliminazione diretta, che determina le vincitrici delle medaglie d'oro e d'argento. Le atlete sconfitte dalle due finaliste competono tra di loro in due tornei di ripescaggio paralleli; le vincitrici di questi ottengono il bronzo."}
{"id": "4135310", "revid": "287204", "url": "https://it.wikipedia.org/wiki?curid=4135310", "title": "Stratlingite", "text": ""}
{"id": "4135315", "revid": "155634", "url": "https://it.wikipedia.org/wiki?curid=4135315", "title": "Taekwondo ai Giochi della XXX Olimpiade - 67 kg femminile", "text": "La categoria 67\u00a0kg \u00e8 stata la terza categoria femminile di peso ai Giochi della XXX Olimpiade; la gara si \u00e8 svolta il 10 agosto 2012. Ha visto la partecipazione di 16 atlete.\nFormato.\nL'evento si \u00e8 svolto con la formula dell'eliminazione diretta, che determina le vincitrici delle medaglie d'oro e d'argento. Le atlete sconfitte dalle due finaliste competono tra di loro in due tornei di ripescaggio paralleli; le vincitrici di questi ottengono il bronzo."}
{"id": "4135316", "revid": "51352365", "url": "https://it.wikipedia.org/wiki?curid=4135316", "title": "Carla Marangoni", "text": ""}
{"id": "4135319", "revid": "729019", "url": "https://it.wikipedia.org/wiki?curid=4135319", "title": "Breda TP32", "text": "La Breda TP32 (TP sta per Trattrice Pesante) era un trattore d'artiglieria d'armata italiano, impiegato dal Regio Esercito durante la seconda guerra mondiale.\nStoria.\nLa Trattrice Pesante deriva dallAutocarro Trattore Breda\", un trattore stradale 4\u00d74 sviluppato dalla Societ\u00e0 Italiana Ernesto Breda per Costruzioni Meccaniche nel 1927. Fu acquisita dal Regio Esercito nel 1933, andando a sostituire gli antiquati Pavesi-Tolotti e Fiat 20B nel traino delle artiglierie dei Reggimenti Artiglieria Pesante (poi d'Armata). Dopo prove comparative con il recente trattore p.c. 26, fu giudicato idoneo e immesso sul mercato. Una versione speciale, con passo allungato di 1,17 m e cabina modificate, fu assegnata al Genio Pontieri ed ai Lagunari.Nel 1933 la macchina fu adottata come trattrice pesante 32 ed inizi\u00f2 ad essere distribuita. Nel 1934 fu approntata una efficiente versione autosoccorso, conosciuta come Breda TP32 \"Giraffa\"\"', con una gru installata anteriormente, azionata dall'argano tramite rinvii. Ebbe il battesimo del fuoco durante la Guerra civile spagnola, per poi essere usata nella Guerra d'Etiopia. Impiegata largamente e con successo su tutti i fronti della Seconda guerra mondiale, fu acquisita anche dall'Ungheria per la Honv\u00e9d per il traino dell'Ansaldo 210/22 Mod. 1935. Dopo la guerra rimase in servizio con l'Esercito Italiano, mentre nelle Ferrovie dello Stato, che l'avevano acquistata nel 1935, rimase in servizio fino agli anni ottanta per il traino dei carrelli stradali sui quali si trasportavano i carri ferroviari.\nTecnica.\nIl telaio \u00e8 in acciaio fuso ospitante tre differenziali, uno centrale e due per lato che apportavano con due alberi ciascuno il moto alle ruote, con cabina arretrata e cassone in lamiera stampata ad apertura posteriore a doppio battente con 3,5 t di portata, integrato con un montatoio. \u00c8 dotato di un eccezionale adattamento alle ineguaglianze del terreno, grazie al sistema di sospensione a tre punti. La capacit\u00e0 di traino \u00e8 di 7 tonnellate. La trazione \u00e8 integrale su 4 ruote semipneumatiche; le anteriori, direttive, offrono un raggio di volta di 5,75 m. Il passo \u00e8 di 2,65 m sulla \"TP32\" e di 3,82 m sulla TP33. Posteriormente \u00e8 presente un argano per la movimentazione delle artiglierie e che, tramite appositi rivii, agisce sulla gru della versione autosoccorso."}
{"id": "4135320", "revid": "155634", "url": "https://it.wikipedia.org/wiki?curid=4135320", "title": "Taekwondo ai Giochi della XXX Olimpiade - +67 kg femminile", "text": "La categoria +67\u00a0kg \u00e8 stata la quarta e ultima categoria femminile di peso ai Giochi della XXX Olimpiade; la gara si \u00e8 svolta l'11 agosto 2012. Ha visto la partecipazione di 16 atlete.\nFormato.\nL'evento si \u00e8 svolto con la formula dell'eliminazione diretta, che determina le vincitrici delle medaglie d'oro e d'argento. Le atlete sconfitte dalle due finaliste competono tra di loro in due tornei di ripescaggio paralleli; le vincitrici di questi ottengono il bronzo."}
{"id": "4135322", "revid": "287204", "url": "https://it.wikipedia.org/wiki?curid=4135322", "title": "Hyttsjoite", "text": ""}
{"id": "4135324", "revid": "767487", "url": "https://it.wikipedia.org/wiki?curid=4135324", "title": "Virgin Snatch", "text": "I Virgin Snatch sono un gruppo thrash metal polacco, formatosi a Cracovia nel 2001."}
{"id": "4135328", "revid": "461603", "url": "https://it.wikipedia.org/wiki?curid=4135328", "title": "Givi Nodija", "text": ""}
{"id": "4135345", "revid": "93436", "url": "https://it.wikipedia.org/wiki?curid=4135345", "title": "Vincent McEveety", "text": "Carriera.\nVincent McEveety diresse numerose serie televisive vincitrici di Emmy Award, tra cui \"Gli intoccabili\", \"Gunsmoke\", sei episodi di \"Star Trek\" (compresi gli episodi \"Dagger of the Mind\", \"Balance of Terror\", \"Patterns of Force\" e \"Spectre of the Gun\"), \"Magnum, P.I.\", \"Alla conquista del West\", \"Organizzazione U.N.C.L.E.\", \"La signora in giallo\" e \"Un detective in corsia\", interpretato da Dick Van Dyke.\nNel 1991 McEveety diresse un episodio della serie televisiva NBC \"L'ispettore Tibbs\", intitolato \"Sweet, Sweet Blues\", con ospite il musicista Bobby Short e l'attore James Best. Quell'anno la serie vinse il suo primo NAACP Image Award nella categoria \"Outstanding Drama Series\" e James Best vinse il Crystal Award come miglior attore.\nDal 1994 al 1997 McEveety produsse tre episodi della serie televisiva \"Colombo\", con Peter Falk, per la quale diresse anche sette episodi tra il 1990 e il 1997.\nMcEveety diresse numerosi film per la Walt Disney Pictures, tra cui \"Un papero da un milione di dollari\" (1971), \"Dai pap\u00e0... sei una forza!\" (1973), \"L'uomo pi\u00f9 forte del mondo\" (1975), \"La banda delle frittelle di mele 2\" (1979), \"Herbie al rally di Montecarlo\" (1977) e \"Herbie sbarca in Messico\" (1980). Fu anche co-regista del film \"Gli occhi del parco\".\nIl suo film \"L'ora della furia\" (1968), interpretato da James Stewart, Henry Fonda e Inger Stevens, tratta questioni precedentemente ignorate dal genere western e ha influenzato una generazione di registi.\nNel 1974 McEveety ritorn\u00f2 al western con \"Un cowboy nelle Hawaii\", interpretato da James Garner e Vera Miles.\nVita privata.\n\u00c8 fratello dei registi Joseph e Bernard McEveety, padre del regista J. Vincent McEveety e lo zio del produttore Stephen McEveety."}
{"id": "4135350", "revid": "685456", "url": "https://it.wikipedia.org/wiki?curid=4135350", "title": "Ordine del Milione di elefanti e del parasole bianco", "text": ""}
{"id": "4135357", "revid": "729019", "url": "https://it.wikipedia.org/wiki?curid=4135357", "title": "Kay Sabban", "text": "Il suo ruolo pi\u00f9 famoso fu quello di Neithardt K\u00f6hler nella serie televisiva poliziesca \"14\u00ba Distretto\" (\"Gro\u00dfstadtrevier\"), ruolo interpretato per 53 episodi dal 1986 al 1992, anno della prematura scomparsa. Apparve inoltre, tra l'altro, come guest-star in vari episodi della serie televisiva \"Tatort\" tra il 1985 e il 1992.\nFu per un breve periodo (1983-1986) il marito dell'attrice e doppiatrice Carolin van Bergen (1964-1990), la figlia degli attori Ingrid van Bergen e Michael Hinz.\nBiografia.\nMorte.\nKay Sabban muore improvvisamente ad Amburgo il 6 agosto 1992, a causa di un'embolia polmonare, durante le registrazioni del 55\u00ba episodio della serie \"14\u00ba Distretto\" a soli 40 anni."}
{"id": "4135359", "revid": "1573940", "url": "https://it.wikipedia.org/wiki?curid=4135359", "title": "Lophuromys woosnami", "text": "Lophuromys woosnami () \u00e8 un roditore della famiglia dei Muridi diffuso nell'Africa centrale e orientale.\nEtimologia.\nL'epiteto specifico deriva dal cognome di R.B.Woosnam, il naturalista inglese che cattur\u00f2 l'olotipo sul Monte Ruwenzori nel 1905.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 111 e 135\u00a0mm, la lunghezza della coda tra 114 e 133\u00a0mm, la lunghezza del piede tra 26 e 28\u00a0mm, la lunghezza delle orecchie tra 20 e 25\u00a0mm e un peso fino a 64\u00a0g.\nAspetto.\nLa pelliccia \u00e8 lunga, soffice e lucida. Le parti dorsali sono marroni con dei riflessi grigio-olivastri e la base dei peli bruno-rossastra, mentre le parti ventrali sono marroni chiare con dei riflessi rossicci. Nei giovani la colorazione rossastra \u00e8 pi\u00f9 brillante e intensa. Le orecchie sono relativamente lunghe, con l'estremit\u00e0 arrotondata e prive di peli. Le zampe sono biancastre e provviste di artigli corti. I piedi sono lunghi. La coda \u00e8 lunga circa quanto la testa ed il corpo, scura sopra, rosata sotto e cosparsa di poche setole scure. Le femmine hanno un paio di mammelle pettorali e un paio inguinali. Il cariotipo \u00e8 2n=42 FN=72.\nBiologia.\nComportamento.\n\u00c8 una specie terricola e principalmente notturna. Il tipo di andatura caratterizzato da saltelli e le zampe relativamente lunghe, la lunga coda e le grandi orecchie suggeriscono che sia molto attivo e abbia un raggio d'azione molto vasto. Femmine in cattivit\u00e0 costruiscono semplici nidi di erba secca e foglie.\nAlimentazione.\nSi nutre di artropodi, parti vegetali, semi e bulbi. Esemplari in cattivit\u00e0 preferivano vermi, cavallette e larve secche di insetti ma anche mele dolci, noccioline e semi di girasole. L'acqua \u00e8 essenziale nella sua dieta.\nRiproduzione.\nSi riproduce durante la stagione delle piogge tra settembre e aprile, con i picchi di femmine gravide tra ottobre e dicembre e tra marzo ed aprile. Danno alla luce fino a tre piccoli alla volta dopo una gestazione di circa 32 giorni. Entrambi i sessi diventano sessualmente attivi dopo 7-8 settimane di vita.\nDistribuzione e habitat.\nQuesta specie \u00e8 diffusa nella Rift Valley occidentale della Repubblica Democratica del Congo centro-orientale, Uganda sud-occidentale e Ruanda e Burundi occidentali.\nVive nelle foreste montane, nelle aree disboscate all'interno di esse, nelle foreste giovani e mature di bamb\u00f9, tra le rocce nella vegetazione afro-alpina tra 1.600 e 3.880 metri di altitudine.\nTassonomia.\nSono state riconosciute tre sottospecie:\nStato di conservazione.\nLa IUCN Red List, considerato che questa specie \u00e8 ampiamente diffusa a tutte le quote sulle montagne della Rift Valley occidentale, l'areale \u00e8 esteso ed \u00e8 frequentemente catturata durante le spedizioni scientifiche, classifica \"L.woosnami\" come specie a rischio minimo (LC)."}
{"id": "4135363", "revid": "1543377", "url": "https://it.wikipedia.org/wiki?curid=4135363", "title": "Tiro ai Giochi della XXX Olimpiade - Carabina 10 metri aria compressa maschile", "text": "La gara di carabina 10 metri aria compressa dei Giochi della XXX Olimpiade si \u00e8 svolta il 30 luglio 2012 con la partecipazione di 47 atleti.\nFormato.\nL'evento si \u00e8 articolato in due fasi: un turno di qualificazione e la finale.\nNella qualificazione, ogni atleta spara 60 colpi; in ognuno di essi, il punteggio varia da 0 da 10 (con incrementi di 1) a seconda della distanza dal centro del bersaglio. I primi 8 tiratori accedono alla finale.\nNella finale, ogni atleta spara 10 colpi addizionali, il cui punteggio ha un incremento di 0,1 (con un massimo di 10,9); il punteggio finale considera tutti i 70 colpi sparati.\nRecord.\nPrima della competizione, i record olimpici e mondiali erano i seguenti:"}
{"id": "4135370", "revid": "212348", "url": "https://it.wikipedia.org/wiki?curid=4135370", "title": "Tiro ai Giochi della XXX Olimpiade - Carabina 50 metri 3 posizioni maschile", "text": "La gara di carabina 50 metri 3 posizioni maschile dei Giochi della XXX Olimpiade si \u00e8 svolta il 6 agosto 2012.\nFormato.\nL'evento si articola in due fasi: un turno di qualificazione e la finale.\nNella qualificazione, ogni atleta spara 120 colpi, 40 in ognuna delle tre posizioni (sdraiato, in piedi, in ginocchio); in ognuno di essi, il punteggio varia da 0 a 10 (con incrementi di 1) a seconda della distanza dal centro del bersaglio. I primi 8 tiratori accedono alla finale.\nNella finale, ogni atleta spara 10 colpi addizionali, tutti dalla posizione in piedi, il cui punteggio ha un incremento di 0,1 (con un massimo di 10,9); il punteggio finale considera tutti i 130 colpi sparati.\nRecord.\nPrima della competizione, i record olimpici e mondiali erano i seguenti:"}
{"id": "4135372", "revid": "1805885", "url": "https://it.wikipedia.org/wiki?curid=4135372", "title": "Stazione Araminta", "text": "Stazione Araminta (\"Araminta Station\") \u00e8 un romanzo di fantascienza del 1987 di Jack Vance, prima parte della trilogia de Le cronache di Cadwal. Il seguito \u00e8 costituito dal romanzo \"I segreti di Cadwal\".\nIl protagonista \u00e8 un tipico antieroe vanciano, preso per mano in giovane et\u00e0 come il Gastel Etzwane di \"Durdane\".\nTrama.\nUn giovane, Glawen Clattuc, residente a Stazione Araminta affronta la sua crescita e la sua formazione di vita alla conoscenza di Cadwal, mondo di propriet\u00e0 della Societ\u00e0 Naturalistica e calderone di manovre pi\u00f9 o meno scoperte e di vari personaggi: dal padre di Glawen, Scharde Clattuc, di cui il figlio segue le orme nel lavoro di \"poliziotto\" dell'Ufficio B, al capo stesso dell'Ufficio B Bodwin Wook, all'intrigante e misterioso Namour (avventuriero coinvolto, come scritto nel romanzo \"per met\u00e0 in cento misfatti\", alla zia di Glawen Spanchetta, che risulter\u00e0 alla fine una \"dark lady\" di estrema malvagit\u00e0).\nIn parallelo alla creazione della societ\u00e0 \"umana\" di Cadwal, si inserisce quella paraumana o aliena degli Yips, inizialmente portati alla Stazione Araminta come manodopera a basso costo, ma successivamente inseriti negli intrighi interplanetari che via via vengono svelati."}
{"id": "4135376", "revid": "210936", "url": "https://it.wikipedia.org/wiki?curid=4135376", "title": "Joanie Laurer", "text": ""}
{"id": "4135379", "revid": "461603", "url": "https://it.wikipedia.org/wiki?curid=4135379", "title": "Serhij Andrejev", "text": ""}
{"id": "4135382", "revid": "212348", "url": "https://it.wikipedia.org/wiki?curid=4135382", "title": "Tiro ai Giochi della XXX Olimpiade - Carabina 50 metri a terra maschile", "text": "La gara di carabina 50 metri a terra maschile dei Giochi della XXX Olimpiade si \u00e8 svolta il 3 agosto 2012. Hanno partecipato 50 atleti.\nFormato.\nL'evento si articola in due fasi: un turno di qualificazione e la finale.\nNella qualificazione, ogni atleta spara 60 colpi; in ognuno di essi, il punteggio varia da 0 da 10 (con incrementi di 1) a seconda della distanza dal centro del bersaglio. I primi 8 tiratori accedono alla finale.\nNella finale, ogni atleta spara 10 colpi addizionali, il cui punteggio ha un incremento di 0,1 (con un massimo di 10,9); il punteggio finale considera tutti i 70 colpi sparati.\nRecord.\nPrima della competizione, i record olimpici e mondiali erano i seguenti:"}
{"id": "4135385", "revid": "287204", "url": "https://it.wikipedia.org/wiki?curid=4135385", "title": "Wladyslaw Komar", "text": ""}
{"id": "4135386", "revid": "120041820", "url": "https://it.wikipedia.org/wiki?curid=4135386", "title": "Polonia ai Giochi della XX Olimpiade", "text": "La Polonia partecip\u00f2 alle XX Olimpiadi, svoltesi a Monaco di Baviera dal 26 agosto all'11 settembre 1972, con una delegazione di 290 atleti impegnati in 22 discipline per un totale di 150 competizioni. Cos\u00ec come nelle due precedenti edizioni, il portabandiera fu Waldemar Baszanowski, gi\u00e0 campione olimpico a e a nel sollevamento pesi.\nIl bottino della squadra fu di ventuno medaglie: sette d'oro, cinque d'argento e nove di bronzo. L'atleta plurimedagliato fu lo schermidore Witold Woyda che, alla sua quarta Olimpiade, vinse un duplice oro nel fioretto, sia individuale che a squadre."}
{"id": "4135388", "revid": "1654832", "url": "https://it.wikipedia.org/wiki?curid=4135388", "title": "Area araba allargata di libero scambio", "text": "L'Area araba allargata di libero scambio (o GAFTA, dall'inglese \"Greater Arab Free Trade Area\"; ) \u00e8 un'area di libero scambio panaraba formata da 18 dei 22 paesi appartenenti alla Lega araba ed \u00e8 la seconda area di libero scambio pi\u00f9 importante del mondo arabo dopo al Consiglio di Cooperazione del Golfo.\nIl GAFTA \u00e8 controllato e gestito dal Consiglio economico e sociale (ESC) della Lega araba.\nI paesi aderenti al GAFTA hanno 280 milioni di abitanti e un prodotto interno lordo di 1.300 miliardi di dollari all'anno (al 2004).\nStoria.\nAl vertice arabo del 1996 al Cairo i capi degli Stati arabi decisero di riavviare il programma dell\"'Agreement to Facilitate and Develop Trade among Arab States\" (Accordo per agevolare e sviluppare il commercio tra gli Stati arabi) firmato a Tunisi il 27 febbraio del 1981, con l'obiettivo di creare un'area di libero scambio araba, con tariffe a zero, entro il 2007.\nPer completare il processo, nel 1997 il Consiglio economico e sociale (ESC) ha approvato il programma e nello stesso anno, il \"Greater Arab Free Trade Area Agreement\" (Accordo per l'area araba allargata di libero scambio) \u00e8 stato firmato da 14 degli stati membri della Lega Araba (Bahrain, Egitto, Iraq, Kuwait, Libano, Libia, Marocco, Oman, Qatar, Arabia Saudita, Sudan, Siria, Tunisia, ed Emirati Arabi Uniti).\nPi\u00f9 tardi hanno aderito anche la Giordania, l'Autorit\u00e0 nazionale palestinese e lo Yemen e nel 2009, l'Algeria \u00e8 divenuta il diciottesimo stato membro del GAFTA, che \u00e8 aperto anche ai restanti quattro paesi della Lega Araba: Comore, Gibuti, Mauritania e Somalia.\nInizialmente era prevista una riduzione delle tariffe del 10 per cento su base annua, per arrivare ad azzerarle in 10 anni, entro il 01/01/2007.\nTuttavia, nel marzo 2001, una decisione del ESC, basata su una raccomandazione del Vertice arabo del 2001 ad Amman, ha abbreviato il periodo di attuazione a 8 anni e gi\u00e0 al 01/01/2005 era stata eliminata la maggior parte delle tariffe tra i membri del GAFTA."}
{"id": "4135389", "revid": "461603", "url": "https://it.wikipedia.org/wiki?curid=4135389", "title": "Anzor Kavaza\u0161vili", "text": ""}
{"id": "4135390", "revid": "1543377", "url": "https://it.wikipedia.org/wiki?curid=4135390", "title": "Danimarca ai Giochi della II Olimpiade", "text": "La Danimarca partecip\u00f2 ai Giochi olimpici di Parigi dal 14 maggio al 28 ottobre 1900. La Danimarca fu rappresentata da 13 sportivi, tutti uomini, in cinque differenti sport.\nRisultati per disciplina.\nAtletica leggera.\nNell'atletica leggera la Danimarca fu rappresentata da 4 atleti. L'unico medagliato fu Ernst Schultz, medaglia di bronzo nei 400 metri piani. Per quanto riguarda gli altri tre atleti:\nNuoto.\nNel nuoto la Danimarca fu rappresentata da Peder Lykkeberg, vincitore della medaglia di bronzo nel nuoto subacqueo.\nScherma.\nNella scherma la Danimarca fu rappresentata da Jens Peter Berthelsen, eliminato al primo turno della gara di fioretto per maestri.\nTiro.\nI tiratori danesi furono in tutto cinque:\nI cinque tiratori succitati rappresentarono la Danimarca nella carabina militare asquadre riuscendo a raggiungere il quarto posto.\nTiro alla fune.\nNel tiro alla fune la squadra mista, vincitrice della medaglia d'oro fu rappresentata da 3 atleti danesi: Edgar Aabye, Eugen Schmidt e Charles Winckler."}
{"id": "4135406", "revid": "110157", "url": "https://it.wikipedia.org/wiki?curid=4135406", "title": "Bloody Christmas", "text": "Bloody Christmas, letteralmente \"Natale di sangue\", era il nome dato al pestaggio grave di sette uomini da parte di funzionari del Los Angeles Police Department il 25 dicembre 1951. \nGli attacchi, che lasciarono cinque latinoamericani e due giovani bianchi con le ossa rotte e gli organi spappolati, furono oggetto di indagini soltanto dopo pressioni da parte della comunit\u00e0 messicano-americana. L'indagine interna da parte del capo della polizia di Los Angeles, William H. Parker port\u00f2 all'incriminazione di otto agenti di polizia per aggressione, ulteriori cinquantaquattro furono trasferiti e trentanove furono sospesi. \nL'evento \u00e8 stato romanzato nel romanzo del 1990 \"L.A. Confidential\" di James Ellroy, di cui fu realizzato l'omonimo film nel 1997."}
{"id": "4135407", "revid": "256896", "url": "https://it.wikipedia.org/wiki?curid=4135407", "title": "GAFTA", "text": ""}
{"id": "4135417", "revid": "767487", "url": "https://it.wikipedia.org/wiki?curid=4135417", "title": "La ragazza del vagone letto", "text": "La ragazza del vagone letto \u00e8 un film italiano del 1979 diretto da Ferdinando Baldi.\nIl Mereghetti assegna la pellicola al genere rape and revenge e gli assegna una stella.\nTrama.\nUna decina di passeggeri si ritrovano su alcune carrozze di un treno per un lungo viaggio. Fra loro una prostituta, un paio di coppie, alcune ragazze, un poliziotto e tre malviventi; questi ultimi rubano la pistola al poliziotto e prendono il controllo di alcune carrozze, commettendo omicidi, stupri ed umiliazioni. Ma una fermata imprevista potr\u00e0 dare a Pierre, un ex galeotto, la possibilit\u00e0 di rivincita."}
{"id": "4135420", "revid": "486946", "url": "https://it.wikipedia.org/wiki?curid=4135420", "title": "Soprintendenza Speciale per i Beni Archeologici di Roma", "text": ""}
{"id": "4135421", "revid": "767487", "url": "https://it.wikipedia.org/wiki?curid=4135421", "title": "Ordine nazionale del Ciad", "text": "L'Ordine nazionale del Ciad \u00e8 un ordine cavalleresco del Ciad.\nStoria.\nL'ordine \u00e8 stato fondato il 12 aprile 1960 dal presidente Fran\u00e7ois Tombalbaye.\nClassi.\nL'ordine dispone delle seguenti classi di benemerenza:"}
{"id": "4135423", "revid": "124722551", "url": "https://it.wikipedia.org/wiki?curid=4135423", "title": "Keigo Higashi", "text": "Caratteristiche tecniche.\nTrequartista, pu\u00f2 giocare come ala su entrambe le fasce. \u00c8 un calciatore dotato di controllo di palla, dribbling, senso della posizione, e visione di gioco, di piede destro \u00e8 capace di trovare la rete calciando pure col sinistro, inoltre \u00e8 in grado di segnare anche di testa, e oltre a essere un discreto finalizzatore ha pure un buon fiuto per l'assist.\nCarriera.\nClub.\nOita Trinita e Omiya Ardija.\nFormatosi nell'Oita Trinita, esordisce con il sodalizio di \u014cita nella stagione 2009. Segner\u00e0 la sua prima rete nella Coppa Suruga perdendo per 2-1 contro l'International. Durante l'edizione 2009 della Coppa dell'Imperatore segner\u00e0 un gol contro il Tokyo Musashino e la partita finir\u00e0 sul 3-3 e l'Oita Trinita vincer\u00e0 ai rigori per 4-3 e Higashi segner\u00e0 dal dischetto. La squadra si classifica al 17\u00ba posto venendo retrocessa nella J2 League dove segner\u00e0 un gol nella vittoria perm 3-1 ai danni del Thespakusatsu Gunma e con una rete decider\u00e0 la vittoria su 1-0 battendo il Tokushima Vortis\nNel 2011 viene ingaggiato dall'Omiya Ardija tornando a giocare in prima divisione, segnando otto gol in campionato nella prima stagione con la squadra, con le sue reti decider\u00e0 la vittoria di misura per 1-0 sia contro il Montedio Yamagata che contro il Kawasaki Frontale, inoltre segner\u00e0 una doppietta vincendo per 3-1 contro il Ventforet Kofu. Il 15 dicembre 2012 segner\u00e0 per l'ultima volta con la maglia dell'Omiya Ardija con una doppietta nella vittoria per 4-3 contro il Kawasaki Frontale.\nFC Tokyo.\nNel 2013 viene acquistato dal FC Tokyo. Segner\u00e0 il suo primo gol per lla squadra il 23 marzo 2013 con la rete del 4-2 battendo il Kashima Antlers. Nel 2020 vincer\u00e0 la Coppa del Giapppone giocando la finale dove prevarranno per 2-1 contro il Kashiwa Reysol.\nNazionale.\nHa giocato con la nazionale del Giappone Under-23 ai Giochi asiatici nel 2010 vincendo l'oro, ai quarti di finale segner\u00e0 la rete con cui il Giappone vincer\u00e0 per 1-0 contro la Thailandia. Nel 2011 prender\u00e0 parte ad alcune partite amichevoli, sempre con la Nazionale Under-23, segnando delle reti in varie vittorie, come quella del 2-1 ai danni dell'Uzbekistan, o quelle vinte per 2-0 contro la Malesia e il Bahrain.\nHigashi \u00e8 stato selezionato per fare parte della spedizione olimpica nipponica a Giochi di Londra, nella semifinale contro il Messico fornir\u00e0 al suo compagno Y\u016bki \u014ctsu l'assist vincente con cui quest'ultimo segner\u00e0 il gol che aprir\u00e0 le marcature nella sconfitta per 3-1."}
{"id": "4135427", "revid": "3115", "url": "https://it.wikipedia.org/wiki?curid=4135427", "title": "Pietro Laureano", "text": "Carriera.\n\u00c8 consulente UNESCO esperto per le zone aride, la gestione dell'acqua, la civilt\u00e0 islamica e gli ecosistemi in pericolo, con vari interventi in Libia, Algeria ed Eritrea. Con i suoi studi sulle oasi del deserto algerino, condotti durante gli otto anni in cui ha vissuto nel Sahara, ha dimostrato come le oasi siano frutto dell'ingegno umano, patrimonio di tecniche e conoscenze per combattere l'aridit\u00e0 e modello di gestione sostenibile per il pianeta.\nHa insegnato nelle facolt\u00e0 di architettura delle universit\u00e0 di Algeri, di Firenze e di Bari. \u00c8 autore del progetto UNESCO per la campagna di salvaguardia di Shibam e del progetto di restauro dell'oasi di Ighzer in Algeria.\n\u00c8 autore dei rapporti che hanno portato all'iscrizione nella lista del Patrimonio dell'umanit\u00e0 UNESCO dei Sassi di Matera, dove ha vissuto per dieci anni abitando in locali da lui restaurati con metodi tradizionali, e del Parco nazionale del Cilento e Vallo di Diano.\n\u00c8 inoltre il fondatore di \"IPOGEA\", organizzazione no profit con sede a Matera e a Firenze che realizza progetti di salvaguardia del paesaggio con pratiche antiche come l'uso dei terrazzamenti di pietra a secco e le cisterne di captazione d'acqua. Fa parte del gruppo di esperti UNESCO che sta lavorando alla stesura della nuova Convenzione sul paesaggio.\n\u00c8 membro del consiglio direttivo del Comitato italiano dell'ICOMOS; inoltre come rappresentante italiano nel Comitato tecnico-scientifico della Convenzione delle Nazioni Unite per la lotta contro la desertificazione (UNCCD), ha promosso la realizzazione di una Banca mondiale sulle conoscenze tradizionali e il loro uso innovativo.\nPremi e riconoscimenti.\nIl 27 agosto 2016, l'Amministrazione Comunale di Pomarico gli conferisce il premio LucaniaOro \"Menzione Speciale Matera Capitale Europea della Cultura 2019\"."}
{"id": "4135434", "revid": "217432", "url": "https://it.wikipedia.org/wiki?curid=4135434", "title": "Antislamista", "text": ""}
{"id": "4135443", "revid": "23", "url": "https://it.wikipedia.org/wiki?curid=4135443", "title": "Natroxalato", "text": ""}
{"id": "4135446", "revid": "256896", "url": "https://it.wikipedia.org/wiki?curid=4135446", "title": "Moschea Vefa Kilise", "text": ""}
{"id": "4135453", "revid": "767487", "url": "https://it.wikipedia.org/wiki?curid=4135453", "title": "Uomini &amp; donne - Istruzioni per l'uso", "text": "Uomini &amp; donne - Istruzioni per l'uso (\"Hommes, femmes, mode d'emploi\") \u00e8 un film del 1996 diretto da Claude Lelouch con Alessandra Martines, Anouk Aim\u00e9e, Bernard Tapie, Fabrice Luchini e Pierre Arditi.\nIl film ha segnato l'esordio come attore di Bernard Tapie, noto imprenditore transalpino. Nelle pellicola vengono narrate diverse vicende ambientate a Parigi. Protagonisti sono un poliziotto, un industriale e una dottoressa. Un altro medico e numerosi personaggi minori, fra i quali due artisti di strada, arricchiscono il cast."}
{"id": "4135454", "revid": "287204", "url": "https://it.wikipedia.org/wiki?curid=4135454", "title": "Kratochvilite", "text": ""}
{"id": "4135465", "revid": "913245", "url": "https://it.wikipedia.org/wiki?curid=4135465", "title": "Taoufik Makhloufi", "text": ""}
{"id": "4135467", "revid": "287204", "url": "https://it.wikipedia.org/wiki?curid=4135467", "title": "Veronica Cepede Royg", "text": ""}
{"id": "4135482", "revid": "76963", "url": "https://it.wikipedia.org/wiki?curid=4135482", "title": "Debra Fordham", "text": "Biografia.\nFordham \u00e8 principalmente conosciuta per il suo lavoro in \"Scrubs - Medici ai primi ferri\", di cui ha prodotto pi\u00f9 di cento episodi, dei quali ne ha sceneggiati sedici. Debra \u00e8 anche apparsa in un cameo nell'episodio \"La mia luna piena\" dell'ottava stagione della serie nel ruolo di una dottoressa del Sacro Cuore. Grazie A \"Scrubs - Medici ai primi ferri\" \u00e8 stata nominata a 3 Emmy Awards, due dei quali per la miglior canzone per una serie televisiva e uno come miglior sceneggiatura per una serie comica.\nAltre serie su cui Fordham ha lavorato sono: \"Army Wives - Conflitti del cuore\" e \"Hart of Dixie\"."}
{"id": "4135494", "revid": "107831", "url": "https://it.wikipedia.org/wiki?curid=4135494", "title": "Pugilato ai Giochi della XXX Olimpiade - Pesi mediomassimi", "text": "Il pugilato pesi mediomassimi maschile dei giochi olimpici di Londra 2012 si \u00e8 svolto tra il 30 luglio ed il 12 agosto presso l'ExCeL Exhibition Centre.\nFormato della gara.\nCome tutte le gare olimpiche di pugilato, la gara \u00e8 stata un torneo ad eliminazione diretta. A questa competizione hanno partecipato 26 pugili. Gli incontri hanno avuto inizio il 31 luglio e sono proseguiti fino al 12 agosto. Essendoci meno di 32 partecipanti, alcuni di loro sono passati direttamente al secondo turno. Entrambi gli sconfitti in semifinale hanno guadagnato la medaglia di bronzo.\nTutti gli incontri si sono svolti su tre round di tre minuti, durante i quali sono stati conteggiati tutti i pugni sferrati alla testa o alla parte superiore del corpo. Negli incontri non risolti per Knock-out ha passato il turno chi ha totalizzato pi\u00f9 punti. A parit\u00e0 di punti ha vinto il pugile che ha portato pi\u00f9 colpi in totale."}
{"id": "4135497", "revid": "2133646", "url": "https://it.wikipedia.org/wiki?curid=4135497", "title": "Handball Estense", "text": "L'Handball Estense Ferrara \u00e8 una societ\u00e0 di pallamano della citt\u00e0 di Ferrara.\nMilita in Serie B - Girone C del campionato italiano maschile di pallamano.\nDisputa le proprie gare interne al Palaboschetto di Ferrara.\nStoria.\nLa societ\u00e0 di pallamano Handball Estense nasce come entit\u00e0 autonoma nel 1999, distaccandosi dall'allora unica squadra di pallamano cittadina, la G.S. Ariosto Pallamano Ferrara.\nPalasport.\nL'Handball Estense disputa le proprie gare casalinghe presso il Palaboschetto di Ferrara.\nL'impianto si trova in via De Marchi 4 ed ha una capienza di circa 600 spettatori.\nAl suo interno sono presenti 2 spogliatoi per le squadre e 2 spogliatoi arbitri, bar e servizi per il pubblico.\nLa Gestione dell'impianto \u00e8 affidata all'G.S. Ariosto Pallamano Ferrara."}
{"id": "4135504", "revid": "663104", "url": "https://it.wikipedia.org/wiki?curid=4135504", "title": "Bari (esploratore)", "text": ""}
{"id": "4135508", "revid": "767487", "url": "https://it.wikipedia.org/wiki?curid=4135508", "title": "Have Faith in Me", "text": "Have Faith in Me \u00e8 un singolo degli A Day to Remember, il terzo estratto dal loro terzo album in studio \"Homesick\", pubblicato il 30 agosto 2009.\nLa canzone.\nIl brano \u00e8 l'unico contenuto in \"Homesick\" ad essere stato composto dagli A Day to Remember in collaborazione con un altro artista, ovvero Jason Lancaster, ex membro dei Mayday Parade e dei Go Radio. \u00c8 uno dei brani pi\u00f9 melodici dell'album e il primo singolo della band ad essere riuscito a entrare in una classifica statunitense.\nVideo musicale.\nIl video per il brano \u00e8 stato diretto da Mark Staubach e pubblicato il 14 luglio 2010 su MTV (quasi un anno dopo l'uscita del singolo). Consiste nell'alternarsi di scene della band che esegue il brano in un luogo totalmente buio a quelle di un ragazzo e una ragazza che passano la giornata insieme e che evidentemente si stanno per lasciare. Il 10 settembre 2010 la Victory Records ha pubblicato una versione \"sing-along\" del video, con la testa di Jeremy McKinnon a fare da puntatore per ogni parola."}
{"id": "4135513", "revid": "3831", "url": "https://it.wikipedia.org/wiki?curid=4135513", "title": "Ordine al Merito (Camerun)", "text": ""}
{"id": "4135525", "revid": "647919", "url": "https://it.wikipedia.org/wiki?curid=4135525", "title": "Berardo da Pagliara", "text": ""}
{"id": "4135527", "revid": "23", "url": "https://it.wikipedia.org/wiki?curid=4135527", "title": "Alluminite", "text": ""}
{"id": "4135534", "revid": "23", "url": "https://it.wikipedia.org/wiki?curid=4135534", "title": "Meta-alluminite", "text": ""}
{"id": "4135535", "revid": "461603", "url": "https://it.wikipedia.org/wiki?curid=4135535", "title": "Andr\u0117j Zygmantovi\u010d", "text": ""}
{"id": "4135541", "revid": "23", "url": "https://it.wikipedia.org/wiki?curid=4135541", "title": "Balcanite", "text": ""}
{"id": "4135543", "revid": "23", "url": "https://it.wikipedia.org/wiki?curid=4135543", "title": "Bario-ortojoaquinite", "text": ""}
{"id": "4135545", "revid": "253269", "url": "https://it.wikipedia.org/wiki?curid=4135545", "title": "Max Gail", "text": "Biografia.\nInizi.\nFiglio di Maxwell Trowbridge Gail Sr., un uomo d'affari, e Mary Elizabeth Scanlon; Gail crebbe a Grosse Ile, nel Michigan. Diplomatosi al Williams College, egli divenne un insegnante presso la University Liggett School prima di darsi alla recitazione.\nIl suo debutto teatrale avviene nel 1970 al Little Fox Theatre di San Francisco, California, interpretando il \"Capo\" Brondem nella trasposizione teatrale di \"Qualcuno vol\u00f2 sul nido del cuculo\", ruolo che tre anni dopo riprese a New York.\nSuccessivamente ottiene il ruolo da coprotagonista nella sitcom \"Barney Miller\", per cui \u00e8 tuttora maggiormente ricordato.\nCarriera.\nSul grande schermo ottenne il ruolo di Harold, proprietario di una compagnia di taxi sull'orlo del fallimento, nel film del 1983 \"D.C. Cab\", mentre nel 2006 quello di Jack Kimbell ne \"The Tillamook Treasure\".\nNel 1984, a Broadway mette in scena il monodrama \"The Babe\", filmato e distribuito in PBS.\nDurante la sua carriera appare come guest star in numerose serie televisive, quali: \"I ragazzi del computer\", \"Normal Life\", \"Sons &amp; Daughters\", \"Cannon\", \"La signora del West\", \"Due poliziotti a Chicago\", \"Le strade di San Francisco\", \"The Drew Carey Show\", \"In viaggio nel tempo\", \"Psych\", \"Provaci ancora Gary\" e \"NCIS - Unit\u00e0 anticrimine\".\nInoltre, dirige la Full Circle; una compagnia che produce documentari, principalmente di sensibilizzazione sull'Agente Arancio, i Nativi Americani ed il Nucleare.\nVita privata.\nGail ha una sorella gemella a sua volta attrice: Mary Gail. L'uomo \u00e8 stato sposato Willie Bier, dal 1983 fino al 1986, anno in cui essa mor\u00ec di cancro; i due hanno avuto una figlia, India. successivamente, nel 1989, ha sposato Nan Harris, dalla quale ha avuto due figli, Maxwell e Grace."}
{"id": "4135546", "revid": "247222", "url": "https://it.wikipedia.org/wiki?curid=4135546", "title": "Sebastian Pietro Innocenzo Adhemar Ziani De Ferranti", "text": ""}
{"id": "4135548", "revid": "287204", "url": "https://it.wikipedia.org/wiki?curid=4135548", "title": "Benzopirano", "text": "Il benzopirano o cromene, \u00e8 un composto organico eterociclico, strutturalmente formato da un anello benzenico e uno di pirano condensati. Esistono due isomeri del benzopirano in funzione dell'orientamento della condensazione dei due anelli rispetto all'ossigeno, l'1-benzopirano (cromene) e il 2-benzopirano (isocromene), dove il numero indica la posizione dell'atomo di ossigeno.\nAlcuni benzopirani hanno mostrato attivit\u00e0 anticancro \"in vitro\".\nLa forma radicale del benzopirano \u00e8 paramagnetica. L'elettrone spaiato \u00e8 delocalizzato sull'intera molecola di benzopirano, rendendolo meno reattivo di quanto ci si aspetterebbe altrimenti, come accade nel radicale ciclopentadienile. Comunemente, il benzopirano si incontra nello stato ridotto, in cui \u00e8 parzialmente saturato con un atomo di idrogeno, introducendo un gruppo CH2 tetraedrico nell'anello piranico. Pertanto, ci sono molti isomeri strutturali a causa delle molteplici posizioni possibili dell'atomo di ossigeno e dell'atomo di carbonio tetraedrico."}
{"id": "4135549", "revid": "767487", "url": "https://it.wikipedia.org/wiki?curid=4135549", "title": "Musica (Fly Project)", "text": "Musica \u00e8 un singolo del 2012 del gruppo musicale rumeno Fly Project."}
{"id": "4135551", "revid": "125411965", "url": "https://it.wikipedia.org/wiki?curid=4135551", "title": "Sebastian Ziani de Ferranti", "text": "Biografia.\nSebastian Ziani de Ferranti nacque a Liverpool, Inghilterra. Suo padre, Cesare, era un fotografo italiano e sua madre Juliana Scott era una pianista. La sua istruzione fu presso la Hampstead School, Londra, il Collegio di S. Agostino, Westgate on Sea e l'University College London\nSpos\u00f2 Gertrude Ruth Ince il 24 aprile 1888 con la quale ebbe sette figli. Ferranti mor\u00ec il 13 gennaio 1930 a Zurigo, Svizzera. Fu sepolto nella stessa tomba con i suoi genitori e sua figlia Yolanda nel cimitero di Hampstead, Londra.\nSuo nipote, Basil de Ferranti, \u00e8 stato un uomo politico conservatore schierato con Morecambe e Lunesdale alla fine degli anni cinquanta e sessanta.\nCarriera professionale.\nFerranti mostr\u00f2 un notevole talento per l'ingegneria elettrica sin dalla sua infanzia. La sua prima invenzione, all'et\u00e0 di 13 anni, fu un arco di luce per illuminazione. Si dice che, intorno all'et\u00e0 di 16 anni, costruisse un generatore elettrico (dotato di un'armatura a \"zig-zag\") con l'aiuto di William Thomson (il futuro Lord Kelvin) e avesse successivamente brevettato il dispositivo (con il nome dinamo Ferranti-Thomson). Lavor\u00f2 per Siemens Brothers &amp; Co. a Charlton (Londra) e nel 1882 costitu\u00ec una societ\u00e0 a Londra per progettazione di vari dispositivi elettrici come la ditta Ferranti, Thompson e Ince.\nL'effetto Ferranti inoltre prende il suo nome poich\u00e9 agli inizi del '900 egli not\u00f2 che i nodi della rete di Londra subivano, in certe condizioni, un innalzamento di tensione."}
{"id": "4135556", "revid": "23", "url": "https://it.wikipedia.org/wiki?curid=4135556", "title": "Betechtinite", "text": ""}
{"id": "4135559", "revid": "1776051", "url": "https://it.wikipedia.org/wiki?curid=4135559", "title": "Pugilato ai Giochi della XXX Olimpiade - Pesi superleggeri", "text": "Il pugilato pesi superleggeri maschile dei giochi olimpici di Londra 2012 si svolger\u00e0 tra il 31 luglio e l'11 agosto presso l'ExCeL Exhibition Centre.\nFormato della gara.\nCome tutte le gare olimpiche di pugilato, la gara \u00e8 stata un torneo ad eliminazione diretta. A questa competizione hanno partecipato 28 pugili. Gli scontri hanno avuto inizio il 31 luglio, e sono proseguiti fino all'11 agosto. Essendoci meno di 32 partecipanti, alcuni di loro sono passati direttamente al secondo turno. Entrambi gli sconfitti in semifinale hanno guadagnato la medaglia di bronzo.\nTutti gli incontri si sono svolti su tre round di tre minuti, durante i quali sono stati conteggiati tutti i pugni sferrati alla testa o alla parte superiore del corpo. Negli incontri non risolti per Knock-out ha passato il turno chi ha totalizzato pi\u00f9 punti. A parit\u00e0 di punti ha vinto il pugile che ha portato pi\u00f9 colpi in totale."}
{"id": "4135560", "revid": "124755306", "url": "https://it.wikipedia.org/wiki?curid=4135560", "title": "Jurrie Koolhof", "text": "Biografia.\n\u00c8 morto il 28 gennaio 2019, a 59 anni, dopo una lunga malattia.\nCarriera.\nGiocatore.\nClub.\nHa iniziato la sua carriera nel Veendam, arrivando in prima squadra nel 1978, dove inizia a segnare sul finire della stagione, passa cos\u00ec al Vitesse, dove, nella seconda stagione, riesce a segnare 19 goal in sole 16 presenze. Nell'estate del 1982 passa cos\u00ec al , dove resta per cinque stagioni, vincendo per due volte il campionato. \nDopo il ritorno in campo, avvenuto nella stagione 1986-1987, giocher\u00e0 dal 1987 per altre sette stagioni, andando prima al Groningen, poi Vitesse e De Graafschap.\nConcluder\u00e0 la carriera nel 1994 al Veendam.\nNazionale.\nPrima dell'infortunio Koolhof ha giocato 5 partite con la Nazionale olandese, ma non \u00e8 mai riuscito a segnare. Ha esordito il 14 agosto 1982 a Eindhoven contro la Grecia, subentrando a Piet Wildschut al 46'.\nHa giocato la sua ultima partita con gli Oranje il 16 febbraio 1983 contro la Spagna a Siviglia, poi, dopo essersi infortunato, non \u00e8 pi\u00f9 stato richiamato in nazionale.\nAllenatore.\nDopo il ritiro, nel 2000 ha iniziato la carriera da allenatore nel De Graafschap, dove \u00e8 rimasto fino al 2002. In seguito ha allenato AGOVV Apeldoorn, Dordrecht, Maastricht, Cambuur e Persijap Jepara."}
{"id": "4135561", "revid": "1573940", "url": "https://it.wikipedia.org/wiki?curid=4135561", "title": "Lophuromys zena", "text": "Lophuromys zena () \u00e8 un roditore della famiglia dei Muridi endemico del Kenya.\nDescrizione.\nRoditore di piccole dimensioni, con la lunghezza della testa e del corpo tra 108 e 139\u00a0mm, la lunghezza della coda tra 42 e 88\u00a0mm, la lunghezza del piede tra 19 e 23.2\u00a0mm, la lunghezza delle orecchie tra 16.3 e 20.5\u00a0mm e un peso fino a 70\u00a0g.\nLa pelliccia \u00e8 densa. Le parti superiori e i fianchi sono bruno-rossastri, cosparsi di peli giallo-arancioni, i quali producono un aspetto generale screziato. I lati del muso sono giallo-brunastri. Le parti ventrali sono giallo-brunastre. Il dorso delle zampe \u00e8 brunastro. La coda \u00e8 pi\u00f9 corta della testa e del corpo, \u00e8 finemente ricoperta di corti peli marroni scuri sopra e bianco-grigiastri sotto.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 conosciuta soltanto sulla catena Aberdare e sul Monte Kenya, nel Kenya meridionale.\nVive nelle savane aride a circa 3.000 metri di altitudine.\nStato di conservazione.\nQuesta specie \u00e8 considerata dalla IUCN un sinonimo di \"Lophuromys flavopunctatus\"."}
{"id": "4135562", "revid": "23", "url": "https://it.wikipedia.org/wiki?curid=4135562", "title": "Calcio-catapleiite", "text": ""}
{"id": "4135563", "revid": "23", "url": "https://it.wikipedia.org/wiki?curid=4135563", "title": "Canafite", "text": ""}
{"id": "4135566", "revid": "599523", "url": "https://it.wikipedia.org/wiki?curid=4135566", "title": "Office 2013", "text": ""}
{"id": "4135567", "revid": "23", "url": "https://it.wikipedia.org/wiki?curid=4135567", "title": "Darapiosite", "text": ""}
{"id": "4135573", "revid": "599013", "url": "https://it.wikipedia.org/wiki?curid=4135573", "title": "Rolandas D\u017eiauk\u0161tas", "text": "Carriera.\nGioca principalmente in squadre lituane e russe."}
{"id": "4135574", "revid": "241195", "url": "https://it.wikipedia.org/wiki?curid=4135574", "title": "Cromene", "text": ""}
{"id": "4135575", "revid": "532808", "url": "https://it.wikipedia.org/wiki?curid=4135575", "title": "Lazzaretto (Ancona)", "text": ""}
{"id": "4135581", "revid": "834", "url": "https://it.wikipedia.org/wiki?curid=4135581", "title": "Entangled (film 1993)", "text": ""}
{"id": "4135582", "revid": "1543377", "url": "https://it.wikipedia.org/wiki?curid=4135582", "title": "Joe Staley", "text": "Carriera professionistica.\nSan Francisco 49ers.\nI 49ers acquisirono Staley after dopo aver scambiato la loro prima scelta del primo giro con New England Patriots. I Niners la loro scelta del primo giro del Draft NFL 2008 (con cui i Patriots selezionarono Jerod Mayo) e una scelta del quarto giro del 2007. New England in seguito cedette la scelta del quarto giro agli Oakland Raiders per il wide receiver Randy Moss.\nIl 28 agosto 2007, Staley fu nominato tackle destro titolare superando Kwame Harris. Nella sua stagione da rookie disput\u00f2 tutte le 16 gare stagionali come titolare, concedendo agli avversari 8 sack.\nNella stagione NFL 208, Staley fu spostato nel ruolo di tackle sinistro giocando come titolare in ogni partita e concedendo nuovamente solo 8,5 sack.\nPrima della stagione 2009, Staley firm\u00f2 un'estensione contrattuale di 6 anni, per rimanere con San Francisco fino al 2017. Staley salt\u00f2 sette gare nella stagione a causa di un infortunio a un gionocchio, ma gioc\u00f2 come titolare tutte le altre nove concedendo solo tre sack e non subendo alcuna penalit\u00e0.\nIl 30 ottobre 2011, Staley fu nominato \"tackle eleggibile\" e ricevette un passaggio chiave conquistando un primo down nella vittoria dei 49ers 20-10 sui Cleveland Browns. A fine stagione, Joe fu convocato come tackle titolare per il suo primo Pro Bowl, fu inserito nella formazione ideale della stagione All-Pro e fu votato al 67\u00ba posto nella NFL Top 100, l'annuale classifica dei migliori cento giocatori della stagione. I Niners vinsero la propria division con un record di 13-3. Nei playoff eliminarono i New Orleans Saints, qualificandosi per la finale della NFC, dove furono sconfitti ai supplementari dai New York Giants, futuri vincitori del Super Bowl XLVI.\nIl 26 dicembre 2012, Joe fu convocato per il secondo Pro Bowl consecutivo e il 12 gennaio 2013 fu inserito nel Second-team All-Pro. Il 3 febbraio 2013 Staley part\u00ec come titolare nel Super Bowl XLVII ma i 49ers furono sconfitti 34-31 dai Baltimore Ravens. A fine anno fu classificato al numero 78 nella classifica dei migliori cento giocatori della stagione.\nNel 2013, Staley disput\u00f2 per la terza stagione consecutiva tutte le 16 gare come titolare, venendo premiato con la terza convocazione al Pro Bowl e inserito nel Second-team All-Pro dall'Associated Press, mentre la Pro Football Writers Association lo inser\u00ec nel First-team. Fu inoltre votato al 75\u00ba posto nella NFL Top 100 dai suoi colleghi. Il 23 dicembre 2014 fu convocato per il quarto Pro Bowl in carriera, selezione che ottenne anche l'anno successivo.\nIl 2 febbraio 2020 Staley part\u00ec come titolare nel Super Bowl LIV ma i 49ers furono sconfitti per 31-20 dai Kansas City Chiefs. Il 25 aprile 2020 annunci\u00f2 il suo ritiro."}
{"id": "4135583", "revid": "1305772", "url": "https://it.wikipedia.org/wiki?curid=4135583", "title": "Beghi", "text": ""}
{"id": "4135587", "revid": "287204", "url": "https://it.wikipedia.org/wiki?curid=4135587", "title": "Epic (album)", "text": ""}
{"id": "4135589", "revid": "1305772", "url": "https://it.wikipedia.org/wiki?curid=4135589", "title": "M\u00f6we", "text": ""}
{"id": "4135605", "revid": "28592", "url": "https://it.wikipedia.org/wiki?curid=4135605", "title": "Distretto di Tobol'sk", "text": ""}
{"id": "4135608", "revid": "23", "url": "https://it.wikipedia.org/wiki?curid=4135608", "title": "Gagarinite", "text": ""}
{"id": "4135609", "revid": "125290659", "url": "https://it.wikipedia.org/wiki?curid=4135609", "title": "Microsoft Store (software)", "text": "Microsoft Store (precedentemente Windows Store) \u00e8 una piattaforma di distribuzione digitale, simile a Ubuntu Software Center e Mac App Store, sviluppata da Microsoft e disponibile a partire da Windows 8, che consente agli sviluppatori di pubblicare le loro applicazioni, compresi i driver di dispositivo.\nRende disponibili in un unico posto applicazioni progettate sia per architetture ARM sia per x86/x64, e destinate sia per il nuovo ambiente \"immersive\" sia per l'ambiente desktop tradizionale (anche se in quest'ultimo caso Windows Store fornisce solo i collegamenti al sito web dell'applicazione). Considerato che Microsoft Store \u00e8 anche l'unico mezzo di distribuzione delle app per Windows Phone, Microsoft dovrebbe potersi assicurare che le app siano libere da malware e da falle di sicurezza.\nMicrosoft Store \u00e8 disponibile sia come pagina web che come app installata sul dispositivo, esattamente come altri store digitali simili (Google Play di Google, App Store di Apple, ecc).\nRegolamentazione.\nPrima della loro pubblicazione su Microsoft Store, le applicazioni devono essere approvate da Microsoft in base a precise linee guida, che vietano contenuti violenti, illegali, non adatti ai bambini, e cos\u00ec via.\nGli sviluppatori di 120 Paesi possono pubblicare, su 26 cataloghi di app specifici di mercato, le app tradotte in 109 lingue possibili, purch\u00e9 sia inclusa almeno una delle 12 lingue per la certificazione dell'app.\nSono supportate sia applicazioni gratuite, anche open source, sia a pagamento, con prezzi che variano tra 1,49 e 999,99 $; gli sviluppatori possono inoltre offrire delle versioni di prova gratuite. Microsoft ricava una quota del 30% sulle vendite dell'applicazione; una volta che l'applicazione raggiunge un ricavo di 25.000 $, la quota scende al 20%. Sono anche permesse transazioni di terze parti gestite dall'app, di cui Microsoft non prende alcuna quota. I singoli sviluppatori possono registrarsi per 37 \u20ac, e le societ\u00e0 per 75 \u20ac.\nStoria.\nPiani di sviluppo di Windows Store trapelarono non ufficialmente gi\u00e0 il 25 giugno 2010.\nIl 13 settembre 2011, primo giorno della conferenza BUILD per gli sviluppatori, il presidente della sezione Windows Steven Sinofsky annunci\u00f2 ufficialmente l'app Windows Store e diede una dimostrazione delle sue funzionalit\u00e0. Windows 8 Developer Preview, pubblicato in quell'occasione, includeva una versione non funzionale dell'app Windows Store: infatti, si limitava a visualizzare il messaggio \"coming soon\".\nIl 6 dicembre 2011, si tenne a San Francisco un evento dedicato all'anteprima di Windows Store.\nWindows Store \u00e8 disponibile a partire dalla pubblicazione di Windows 8 Consumer Preview il 29 febbraio 2012. In Windows 8 Consumer Preview gli sviluppatori di 5 Paesi (Stati Uniti, Giappone, Germania, Francia e India) potevano scegliere tra 5 lingue in cui tradurre le proprie app, che erano offerte in 5 cataloghi di app specifici di mercato.\nIl 2 luglio 2013 lo Store supera le 100.000 applicazioni a catalogo.\nDurante il lancio di Windows 8.1 lo store si \u00e8 rinnovato con diverse novit\u00e0 tra cui una grafica tutta nuova e gli aggiornamenti automatici.\nDurate dicembre 2013 lo store si ha ricevuto un update che semplifica la ricerca delle app.\nIl 12 maggio 2014 il Windows Store si aggiorna cambiando completamente l'interfaccia e integrando il Windows Phone Store. L'integrazione permette di utilizzare lo stesso changelog (nelle Universal App), le stesse raccolte e molte altre integrazioni.\nA partire dal 1\u00ba ottobre 2016, tutte le applicazioni presenti nello store hanno l'obbligo di riportare le informazioni relative alle classificazioni per fascia d'et\u00e0. Se non riportate, le applicazioni verranno rimosse dallo store.\nA ottobre 2017, in concomitanza con l'uscita della release Fall Creators Update di Windows 10, Windows Store si \u00e8 rinnovato e ha cambiato nome in Microsoft Store.\nCon l'uscita di Windows 11 (in versione beta) \u00e8 arrivata una versione totalmente rinnovata graficamente del Microsoft Store, con l'intento di migliorare l'esperienza utente. La nuova versione finale \u00e8 uscita il 5 ottobre 2021, in concomitanza con la versione finale di Windows 11, e in seguito \u00e8 uscita anche su Windows 10."}
{"id": "4135612", "revid": "23", "url": "https://it.wikipedia.org/wiki?curid=4135612", "title": "Georgeericksenite", "text": ""}
{"id": "4135616", "revid": "1086846", "url": "https://it.wikipedia.org/wiki?curid=4135616", "title": "Associazione Sportiva Roma 2012-2013", "text": "Questa voce raccoglie le informazioni riguardanti l'Associazione Sportiva Roma nelle competizioni ufficiali della stagione 2012-2013.\nStagione.\nLa stagione 2012-2013 \u00e8 l'80\u00aa stagione in Serie A della Roma e la 84\u00aa nel campionato di massima serie italiano.\nIl primo impegno di campionato per la Roma finisce 2-2 contro il con gli ospiti che vanno in vantaggio al 29' con Marchese. Pareggia con un gol in rovesciata Osvaldo al 59', ma dopo 10 minuti tornano in vantaggio i rosso-azzurri con G\u00f3mez. Nei minuti di recupero Nicol\u00e1s L\u00f3pez pareggia nuovamente, segnando all'esordio. Nella seconda giornata allo Stadio Giuseppe Meazza, la Roma affronta l' e vince per 3-1 grazie alle reti di Florenzi, Osvaldo e Marquinho. Il 23 settembre in vantaggio di 2 reti a 0 contro il , si fa rimontare e perde per 2-3 in casa. Una settimana pi\u00f9 tardi vince a tavolino contro il , dopo che la partita non \u00e8 stata disputata per problemi di ordine pubblico. Dopo la vittoria a tavolino a Cagliari, nelle successive 3 partite la Roma conquista 1 vittoria contro l' (2-0), 1 pareggio contro la (1-1) e una sconfitta contro la (4-1). Il 21 ottobre allo Stadio Marassi contro il sotto di due reti, riesce a vincere per 4-2 grazie alle reti di Totti, Lamela e una doppietta di Osvaldo. Intanto in Coppa Italia, l'unica competizione che gioca la Roma oltre al campionato, riesce a passare gli ottavi di finale vincendo contro l'Atalanta per 3-0, e i quarti di finale riuscendo a vincere contro la (0-1) ai tempi supplementari grazie a un gol di Mattia Destro.\nDopo la vittoria in rimonta contro il Genoa la squadra di Zeman sembra in netta ripresa per tornare a sperare nella qualificazione in Champions League, lo testimoniano vittorie come quelle contro Fiorentina e , entrambe terminate 4-2 a favore della squadra capitolina. Ci\u00f2 nonostante arrivano sconfitte nel derby contro la (3-2), contro il (4-1), contro il (1-0) e contro e , entrambe terminate 3-2, in rimonta.\nDopo questo periodo che sembra poter rimettere la squadra in corsa per il 3\u00ba posto, il girone di ritorno comincia molto male, infatti nelle prime 4 partite la squadra romana conquista solo 2 punti contro (1-1) e (3-3) e 2 sconfitte contro (1-0) e (2-4). Questi scarsi risultati portano la squadra di Zeman all'8\u00ba posto in classifica con 34 punti. Il 2 febbraio 2013 la societ\u00e0, visti gli scarsi risultati della Roma, decide di esonerare l'allenatore boemo che viene sostituito da Aurelio Andreazzoli, che era stato il vice di Luciano Spalletti dal 2005 al 2009.\nLa situazione continua a peggiorare anche dopo la prima partita da tecnico di Andrezzoli persa contro la (3-1), con Osvaldo che sbaglia un rigore (il giocatore sar\u00e0 molto contestato dai tifosi in quanto considerato \"usurpatore\" del rigorista ufficiale della squadra, Totti). Questa sconfitta costa alla squadra capitolina la perdita di un'altra posizione in classifica per mano dell'Udinese, che invece trionfa contro il 1-0, scendendo cos\u00ec al 9\u00ba posto in classifica a 10 punti dal 3\u00ba posto e a 6 punti dal 5\u00ba posto, che permette l'accesso ai preliminari dell'Europa League. La gara successiva il 16 febbraio arriva la prima vittoria della gestione Andreazzoli e del 2013, contro la Juventus prima in classifica (1-0), grazie a un gol di Francesco Totti; con questa vittoria la Roma ritorna a battere la Juventus dopo 3 anni (l'ultima vittoria risaliva al 2010, quando fin\u00ec 2-1 per i giallorossi). Arrivano altre due vittorie di fila, sotto la neve a Bergamo contro l'Atalanta per 2-3 (goal di Marquinho, Miralem Pjani\u0107 e Vasil\u012bs Torosid\u012bs), e contro il Genoa per 3-1.\nIn questa partita Totti segna su rigore il 225\u00ba goal in Serie A, raggiungendo Gunnar Nordahl al secondo posto della classifica dei marcatori della Serie A. Gli altri goal sono del giovane Alessio Romagnoli e di Simone Perrotta. Si ha poi, dopo le insoddisfacenti prestazioni di Udine e di Palermo che portano rispettivamente a un pareggio e a una sconfitta i giallorossi, intercalate comunque dalla vittoria in casa per 2-0 sul Parma, il pareggio nel derby con i cugini laziali (risultato che non si registrava dall'aprile 2007 quando la partita termin\u00f2 per 0-0). Continua poi la striscia positiva del girone di ritorno con la vittoria per 2-1 a Torino con i granata, il pessimo pareggio in casa con il e lo splendido poker all'Olimpico sul con 3 reti di Osvaldo e 1 di Lamela che raggiungono entrambi quota 15 in campionato.\nIl 18 aprile, inoltre, la formazione capitolina, forte del successo a fine gennaio per 2-1 in casa, giocano la semifinale di ritorno di Coppa Italia con l'Inter di Stramaccioni, imponendosi, dopo un primo tempo blando, per 3-2 e conquistandosi la finale il 26 maggio alle ore 18 proprio contro i cugini laziali; la vittoria \u00e8 soprattutto merito della doppietta di Mattia Destro, che si conferma capocannoniere della competizione con cinque reti in quattro partite. La formazione capitolina si porta poi a -3 punti dal quarto posto e quindi dall'Europa sicura con la difficile vittoria al 92' al Franchi contro la Fiorentina grazie allo stacco di testa di Osvaldo, che raggiunge quota 4 gol in 2 partite. La formazione capitolina per\u00f2 spreca tutto perdendo contro il Chievo, che cos\u00ec mantiene la partecipazione in Serie A, e pareggiando con il Milan: in entrambe le partite la prestazione offerta \u00e8 mediocre. La formazione giallorossa conclude la propria stagione battendo 2-1 il Napoli: di Marquinho e di Mattia Destro (sesta rete stagionale per lui) i gol. La posizione finale della Roma in campionato \u00e8 il 6\u00ba posto con 62 punti, un punto sopra ai rivali della Lazio, i quali tuttavia sconfiggono i giallorossi per 1-0 nella finale di Coppa Italia, impedendo cos\u00ec alla \"Lupa\" di qualificarsi per l'Europa League.\nMaglie e sponsor.\nLo sponsor tecnico \u00e8 Kappa, mentre lo sponsor ufficiale \u00e8 Wind. La prima divisa \u00e8 costituita da maglia rossa con bordi manica e colletto gialli, pantaloncini bianchi e calzettoni rossi bordati di giallo. In trasferta i Lupi usano una costituita da maglia bianca il \"lupetto\" di Piero Gratton al posto dello stemma societario con bordi manica e colletto giallorossi, pantaloncini bianchi, calzettoni bianchi. La terza divisa \u00e8 una versione con il nero al posto del bianco della \"away\". I portieri usano tre divise: una nera, una verde, una grigia, tutte con dettagli giallorossi.\nOrganigramma societario.\nDi seguito l'organigramma societario.\nArea direttiva\nArea tecnica\nArea sanitaria\nRosa.\nDi seguito la rosa.&lt;ref name=\"Rosa AS Roma - Saison 12/13\"&gt;&lt;/ref&gt;\nCalciomercato.\nDi seguito il calciomercato.\nSessione estiva \"(dall'1/7 al 31/8)\".\nIl secondo anno della targata USA sul mercato parte con l'addio del tecnico Luis Enrique, sostituito dal ceco Zden\u011bk Zeman.\nPartono Juan, Jos\u00e9 \u00c1ngel, Gianluca Curci, F\u00e1bio Simpl\u00edcio, Leandro Greco e Cicinho. Inoltre viene ceduto al l'attaccante Fabio Borini.\nMattia Destro diventa invece giallorosso: il cartellino \u00e8 per met\u00e0 del e met\u00e0 del Siena. Inoltre arrivano il mediano greco Panagi\u014dt\u012bs Tachtsid\u012bs, il centrocampista statunitense Michael Bradley e i brasiliani Dod\u00f2, Cast\u00e1n e Marquinhos (in prestito con diritto di riscatto); viene inoltre riscattato Alessandro Florenzi. Completano la squadra il paraguaiano Iv\u00e1n Piris e Federico Balzaretti dal . Il 7 agosto la Roma e Aleandro Rosi decidono in modo consensuale di rescindere il contratto, e due giorni dopo anche David Pizarro rescinde il suo contratto. Il 10 agosto rescinde il contratto anche Gabriel Heinze dopo solo un anno in maglia giallorossa. Il 29 agosto viene ceduto a titolo temporaneo l'attaccante ex- Bojan Krki\u0107 al .\nStatistiche.\nStatistiche di squadra.\nDi seguito le statistiche di squadra.\nGiovanili.\nOrganigramma societario.\nArea direttiva\nAllievi Regionali\nGiovanissimi Provinciali 2000\nPulcini 2003\nPrimavera\nGiovanissimi Nazionali 1998\nEsordienti 2001\nAllievi Nazionali 1996\nGiovanissimi Regionali 1999\nPulcini 2002"}
{"id": "4135619", "revid": "23", "url": "https://it.wikipedia.org/wiki?curid=4135619", "title": "Lafamite", "text": ""}
{"id": "4135622", "revid": "287204", "url": "https://it.wikipedia.org/wiki?curid=4135622", "title": "Lun\u2019okite", "text": ""}
{"id": "4135624", "revid": "729019", "url": "https://it.wikipedia.org/wiki?curid=4135624", "title": "K\u00f6rber AG", "text": "K\u00f6rber AG raggruppa pi\u00f9 di 40 aziende internazionali indipendenti e numerose societ\u00e0 di vendite e servizi, che offrono tecnologie e servizi nei settori: tabacco, tissue, soluzioni di mailing, applicazioni di intralogistica e sistemi di confezionamento per l'industria farmaceutica. Con circa 9.600 collaboratori in tutto il mondo il Gruppo K\u00f6rber ha ottenuto nel 2012 un fatturato di quasi 2 mrd. \u20ac.\nFino alla sua morte nel 1992, il fondatore dell'azienda Kurt A. K\u00f6rber continu\u00f2 ad essere l'unico proprietario della K\u00f6rber AG. Non avendo eredi diretti, gi\u00e0 nel 1969 dispose che le quote di partecipazione di tutte le aziende della K\u00f6rber AG fossero cedute alla Fondazione K\u00f6rber non a scopo di lucro, da lui stesso fondata nel 1959. Alla sua morte nel 1992 la K\u00f6rber AG divent\u00f2 direttamente propriet\u00e0 della Fondazione K\u00f6rber. Ogni anno alla fondazione \u00e8 versata una parte degli utili del gruppo imprenditoriale sotto forma di dividendi.\nStruttura dell'azienda.\nIl Gruppo K\u00f6rber \u00e8 costituito da quattro Divisioni:"}
{"id": "4135625", "revid": "287204", "url": "https://it.wikipedia.org/wiki?curid=4135625", "title": "Befreiungsausschuss Sudtirol", "text": ""}
{"id": "4135626", "revid": "110157", "url": "https://it.wikipedia.org/wiki?curid=4135626", "title": "Furanocromone", "text": "Il furanocromone \u00e8 un composto organico eterociclico, strutturalmente formato da un cromone e un furano condensati. Alcuni derivati chimici del furanocromone mostrano una forte interazione con il DNA. \nFuranocromoni possono essere prodotti in colture di calli di \"ammi visnaga\" o di \"pimpinella monoica\"."}
{"id": "4135627", "revid": "1086846", "url": "https://it.wikipedia.org/wiki?curid=4135627", "title": "Calcio Catania 2012-2013", "text": "Questa voce raccoglie le informazioni riguardanti il Calcio Catania nelle competizioni ufficiali della stagione 2012-2013.\nStagione.\nNell'estate 2012, Rolando Maran diviene il nuovo allenatore della squadra. In avvio di campionato il Catania totalizza ben 8 vittorie in 12 gare casalinghe. I sorprendenti risultati permettono alla formazione di ritrovarsi nella parte alta della classifica, con la possibilit\u00e0 di entrare in Europa League. Pur fallendo una storica qualificazione continentale, gli etnei si classificano ottavi precedendo l'Inter: con 56 punti viene totalizzato il primato in A.\nMaglie e sponsor.\nIl main sponsor per la stagione 2012-2013 \u00e8 \"Arancia rossa di Sicilia\"; sulla maglia \u00e8 presente anche un co-sponsor, ovvero TTTLines, mentre lo sponsor tecnico \u00e8 Givova. Le maglie per la nuova stagione sono state ufficializzate il 7 agosto 2012, alla vigilia della presentazione della squadra in occasione dell'amichevole contro il Thun.\nLa divisa casalinga presenta una maglia con strisce rossazzurre, anche sul retro, contrariamente alla maglia dell'anno precedente; le strisce sono notevolmente pi\u00f9 strette a rievocare la maglia usata dalla squadra negli anni Settanta. Il colletto \u00e8 rosso. Lo sponsor tecnico \u00e8 presente con la scritta Givova in bianco al centro e i loghi, sempre di colore bianco, sulle maniche. Sul retro della maglia in bianco troviamo la scritta \u00ab\u00bb. I calzoncini sono azzurri e i calzettoni sono neri con bordatura rossazzurra in alto e con il logo societario all'altezza della tibia. Il nome e il numero sulla maglia sono di colore bianco.\nLa divisa da trasferta presenta una maglia bianca con due strisce, azzurra quella orizzontale, rossa quella verticale, che si incrociano all'altezza del logo societario, posto sulla sinistra, proprio all'altezza del cuore. Il colletto \u00e8 azzurro e le bordatura sulla chiusura delle maniche \u00e8 rossa su una e d'azzurra sull'altra. Il nome dello sponsor si trova al centro della maglia ed \u00e8 di colore nero, mentre il logo qui \u00e8 di colore azzurro, in una manica e rosso nell'altra. Sul retro della maglia c'\u00e8 la scritta \u00ab\u00bb di colore azzurro. I calzoncini sono bianchi con una striscia rossa a sinistra a proseguire quella verticale della maglia. I calzettoni sono bianchi con rifiniture rossazzurre e con il logo societario all'altezza della tibia. Il nome e il numero su maglia e calzoncini sono di colore azzurro.\nLa terza divisa presenta una maglia completamente rossa con due strisce diagonali da sinistra a destra di colore bianco e azzurro e un triangolo bianco che dal colletto arriva fino alla spalla destra. Il logo societario si trova sulla sinistra mentre la scritta dello sponsor \u00e8 bianca a destra. Sul retro si trova in oro la scritta \u00ab\u00bb. I calzoncini sono rossi con strisce azzurre ai lati. I calzettoni sono rossi con inserti azzurri e il logo societario all'altezza della tibia. Il nome e il numero su maglia e calzoncini sono di colore blu.\nOrganigramma societario.\nArea direttiva\nArea organizzativa\nArea comunicazione\nArea marketing\nArea tecnica\nArea sanitaria\nRosa.\n "}
{"id": "4135632", "revid": "23", "url": "https://it.wikipedia.org/wiki?curid=4135632", "title": "Magnesiofoitite", "text": ""}
{"id": "4135634", "revid": "23", "url": "https://it.wikipedia.org/wiki?curid=4135634", "title": "Mertieite-I", "text": ""}
{"id": "4135635", "revid": "547034", "url": "https://it.wikipedia.org/wiki?curid=4135635", "title": "Pugilato ai Giochi della XXX Olimpiade - Pesi leggeri maschile", "text": "Il pugilato pesi leggeri maschile dei giochi olimpici di Londra 2012 si \u00e8 svolto tra il 30 luglio e il 12 agosto presso l'ExCeL Exhibition Centre.\nFormato della gara.\nCome tutte le gare olimpiche di pugilato, la gara \u00e8 stata un torneo ad eliminazione diretta. A questa competizione hanno partecipato 28 pugili. Gli incontri hanno avuto inizio il 30 luglio, e sono proseguiti fino al 12 agosto. Essendoci meno di 32 partecipanti, alcuni di loro sono passati direttamente al secondo turno. Entrambi gli sconfitti in semifinale hanno guadagnato la medaglia di bronzo.\nTutti gli incontri si sono svolti su tre round di tre minuti, durante i quali sono stati conteggiati tutti i pugni sferrati alla testa o alla parte superiore del corpo. Negli incontri non risolti per Knock-out ha passato il turno chi ha totalizzato pi\u00f9 punti. A parit\u00e0 di punti ha vinto il pugile che ha portato pi\u00f9 colpi in totale."}
{"id": "4135636", "revid": "23", "url": "https://it.wikipedia.org/wiki?curid=4135636", "title": "Mertieite-II", "text": ""}
{"id": "4135640", "revid": "23", "url": "https://it.wikipedia.org/wiki?curid=4135640", "title": "Nickelallumite", "text": ""}
{"id": "4135645", "revid": "51357718", "url": "https://it.wikipedia.org/wiki?curid=4135645", "title": "Kalamis", "text": ""}
{"id": "4135646", "revid": "124449411", "url": "https://it.wikipedia.org/wiki?curid=4135646", "title": "Moto Guzzi Custom 125", "text": "La Moto Guzzi 125C o \"125 Custom\" \u00e8 una motocicletta prodotta dalla casa italiana Moto Guzzi per dieci anni, dal dicembre 1985 al 1995.\nStoria.\nNel 1983, al motosalone di Milano, venne presentato dal gruppo Guzzi-Benelli un nuovo tipo di propulsore 125, destinato a sostituire il vecchio 125 utilizzato sulle piccole di Mandello nate 10 anni prima.\nIl nuovo motore presentava innovazioni quali l'aspirazione regolata da lamelle, la lubrificazione separata, il raffreddamento a liquido e il manovellismo con contralbero antivibrazioni.\nLa ragione del ritardo nell'utilizzo del motore \u00e8 da attribuirsi all'eccessivo protrarsi della messa a punto, che rese possibile il suo utilizzo solo due anni dopo sulla 125C e sulla 125TT (tutto terreno).\nNel novembre 1985 la 125C venne presentata al motosalone di Milano e, il mese successivo, fu resa disponibile al pubblico.\nLa Guzzi, sul suddetto motociclo, ha cercato di portare le caratteristiche dello stile \"yankee\" delle California (catarifrangenti posti sui lati degli indicatori di direzione, sellone a due livelli e serbatoio a goccia) alla portata dei pi\u00f9 giovani: impresa non propriamente riuscita dato che, di questo modello, si \u00e8 quasi del tutto perso traccia: persino nel museo storico della Moto Guzzi a Mandello del Lario non \u00e8 possibile trovarne una.\nFu commercializzata anche con il marchio Benelli: battezzata \"125 Cs\", rimase a listino sino al 1991.\nCaratteristiche.\nVenduta ad un prezzo iniziale di 3.681.000 lire, IVA compresa (l'ultimo prezzo di listino, nel 1995 era di 5.341.000 lire), la dotazione di serie comprendeva due borse laterali in plastica rigida, un vano sottosella ed il parabrezza.\nLa strumentazione era composta da tachimetro, contagiri, contachilometri, le spie delle frecce, una spia per la bassa tensione della batteria, una per la bassa pressione dell'olio, una per la temperatura dell'acqua, le spie delle luci di posizione e delle luci abbaglianti e, per finire, la spia del folle."}
{"id": "4135648", "revid": "23", "url": "https://it.wikipedia.org/wiki?curid=4135648", "title": "Protoanthophyllite", "text": ""}
{"id": "4135652", "revid": "461603", "url": "https://it.wikipedia.org/wiki?curid=4135652", "title": "Sergej Gorlukovi\u010d", "text": ""}
{"id": "4135653", "revid": "599013", "url": "https://it.wikipedia.org/wiki?curid=4135653", "title": "Eiji Sat\u014d", "text": ""}
{"id": "4135657", "revid": "599013", "url": "https://it.wikipedia.org/wiki?curid=4135657", "title": "Masaaki Kanno", "text": ""}
{"id": "4135658", "revid": "599013", "url": "https://it.wikipedia.org/wiki?curid=4135658", "title": "Hitoshi Tomishima", "text": ""}
{"id": "4135660", "revid": "1305772", "url": "https://it.wikipedia.org/wiki?curid=4135660", "title": "Mura di Verona", "text": ""}
{"id": "4135661", "revid": "767487", "url": "https://it.wikipedia.org/wiki?curid=4135661", "title": "Shun'ichi Ikenoue", "text": ""}
{"id": "4135663", "revid": "767487", "url": "https://it.wikipedia.org/wiki?curid=4135663", "title": "Naohiko Minobe", "text": "Carriera.\nCalciatore.\nHa giocato per il Gamba Osaka, con cui ha vinto la Coppa dell'Imperatore 1990, giocando anche nella finale contro il , quando il club si chiamava \"Matsushita Electric\".\nAllenatore.\nHa allenato la prima squadra del , e ."}
{"id": "4135667", "revid": "599013", "url": "https://it.wikipedia.org/wiki?curid=4135667", "title": "Shin'ichir\u014d Takahashi", "text": ""}
{"id": "4135669", "revid": "767487", "url": "https://it.wikipedia.org/wiki?curid=4135669", "title": "Masahiro Sukigara", "text": "Carriera.\nHa militato dal 1989 al 1994 nel Verdy Kawasaki, precedentemente noto come \"Yomiuri\", con cui ha vinto il campionato 1991-1992 e due coppe Yamazaki Nabisco nel 1992 e nel 1993.\nIn seguito milit\u00f2 nell'Urawa Red Diamonds ed in due club di Fukushima."}
{"id": "4135670", "revid": "767487", "url": "https://it.wikipedia.org/wiki?curid=4135670", "title": "Takeshi Motoyoshi", "text": ""}
{"id": "4135673", "revid": "599013", "url": "https://it.wikipedia.org/wiki?curid=4135673", "title": "Matthew Lowton", "text": "Statistiche.\nPresenze e reti nei club.\n\"Statistiche aggiornate al 10 aprile 2020.\""}
{"id": "4135674", "revid": "599013", "url": "https://it.wikipedia.org/wiki?curid=4135674", "title": "Akinori Mikami", "text": "Caratteristiche tecniche.\nFormatosi come attaccante particolarmente propenso ad affrontare azioni rapide sulla fascia sinistra, dopo il passaggio della squadra al professionismo fu anche impiegato nel ruolo di centrocampista e difensore.\nCarriera.\nDopo aver militato nel club calcistico del liceo di Fujieda, nel 1988 fu assunto alla Mitsubishi Motors dove inizi\u00f2 a giocare nella squadra di calcio aziendale, con la quale esord\u00ec in massima serie in occasione di un incontro con il Furukawa Electric del 24 marzo 1991. Confermatosi come parte nella rosa dopo il passaggio al professionismo da parte della squadra, si ritir\u00f2 nel 1994 dopo aver totalizzato 26 presenze nella massima serie nazionale e una in seconda divisione."}
{"id": "4135675", "revid": "23", "url": "https://it.wikipedia.org/wiki?curid=4135675", "title": "Rodplumsite", "text": ""}
{"id": "4135678", "revid": "1776051", "url": "https://it.wikipedia.org/wiki?curid=4135678", "title": "Tiro ai Giochi della XXX Olimpiade - Carabina 10 metri aria compressa femminile", "text": "La gara di carabina 10 metri aria compressa femminile dei Giochi della XXX Olimpiade si \u00e8 svolta il 28 luglio 2012; hanno partecipato 56 atlete di 41 nazioni.\nLa gara \u00e8 stata vinta dalla cinese Yi Siling.\nFormato.\nL'evento si \u00e8 articolato in due fasi: un turno di qualificazione e la finale.\nNella qualificazione, ogni atleta spara 40 colpi; in ognuno di essi, il punteggio varia da 0 da 10 (con incrementi di 1) a seconda della distanza dal centro del bersaglio. I primi 8 tiratori accedono alla finale.\nNella finale, ogni atleta spara 10 colpi addizionali, il cui punteggio ha un incremento di 0,1 (con un massimo di 10,9); il punteggio finale considera tutti i 50 colpi sparati.\nRecord.\nPrima della competizione, i record olimpici e mondiali erano i seguenti:"}
{"id": "4135682", "revid": "287204", "url": "https://it.wikipedia.org/wiki?curid=4135682", "title": "Romeite", "text": ""}
{"id": "4135685", "revid": "767487", "url": "https://it.wikipedia.org/wiki?curid=4135685", "title": "Toru Yoshida", "text": ""}
{"id": "4135686", "revid": "767487", "url": "https://it.wikipedia.org/wiki?curid=4135686", "title": "Yoshiyuki Kat\u014d", "text": "Gioc\u00f2 23 incontri nella massima divisione giapponese."}
{"id": "4135688", "revid": "767487", "url": "https://it.wikipedia.org/wiki?curid=4135688", "title": "Masanori Higashikawa", "text": "Carriera.\nHa militato nella sua carriera agonistica nel J\u00fabilo Iwata e nell'Honda FC."}
{"id": "4135700", "revid": "287204", "url": "https://it.wikipedia.org/wiki?curid=4135700", "title": "Schneiderhohnite", "text": ""}
{"id": "4135703", "revid": "767487", "url": "https://it.wikipedia.org/wiki?curid=4135703", "title": "Hiroshi Matsuda", "text": ""}
{"id": "4135704", "revid": "1776051", "url": "https://it.wikipedia.org/wiki?curid=4135704", "title": "Tiro ai Giochi della XXX Olimpiade - Carabina 50 metri 3 posizioni femminile", "text": "La gara di carabina 50 metri 3 posizioni femminile dei Giochi della XXX Olimpiade si \u00e8 svolta il 4 agosto 2012, con la partecipazione di 47 atlete.\nFormato.\nL'evento si articola in due fasi: un turno di qualificazione e la finale.\nNella qualificazione, ogni atleta spara 60 colpi, 20 in ognuna delle tre posizioni (sdraiato, in piedi, in ginocchio); in ognuno di essi, il punteggio varia da 0 a 10 (con incrementi di 1) a seconda della distanza dal centro del bersaglio. I primi 8 tiratori accedono alla finale.\nNella finale, ogni atleta spara 10 colpi addizionali, tutti dalla posizione in piedi, il cui punteggio ha un incremento di 0,1 (con un massimo di 10,9); il punteggio finale considera tutti i 70 colpi sparati.\nRecord.\nPrima della competizione, i record olimpici e mondiali erano i seguenti:"}
{"id": "4135707", "revid": "122513939", "url": "https://it.wikipedia.org/wiki?curid=4135707", "title": "Masanaga Kageyama", "text": "Carriera.\nCalciatore.\nHa militato dal 1990 al 1994 nel JEF United. Nel 1995 passa all'Urawa Reds e l'anno seguente nel Brummell Sendai.\nAllenatore.\nDal 2006 al 2007 siede sulla panchina della Nazionale di calcio di Macao. Nel 2008 guida la rappresentativa under-16 di Singapore nell'AFF U-16 Youth Championship 2008, ove ottiene il quarto posto finale.\nNel 2009 torna in patria, per divenire vice-allenatore del Fagiano Okayama, di cui diverr\u00e0 allenatore titolare dall'anno seguente."}
{"id": "4135708", "revid": "23", "url": "https://it.wikipedia.org/wiki?curid=4135708", "title": "Smolianinovite", "text": ""}
{"id": "4135711", "revid": "767487", "url": "https://it.wikipedia.org/wiki?curid=4135711", "title": "Hard &amp; Hot (Best of Bon Jovi)", "text": "Hard &amp; Hot (Best of Bon Jovi), \u00e8 una raccolta della band statunitense Bon Jovi pubblicata esclusivamente in Australia per la prima volta il 2 dicembre 1991. L'album contiene brani della band tratti dai loro primi 3 album in studio, \"Bon Jovi\", \"7800\u00b0 Fahrenheit\" e \"Slippery When Wet\"."}
{"id": "4135713", "revid": "767487", "url": "https://it.wikipedia.org/wiki?curid=4135713", "title": "Takeshi Mizuuchi", "text": ""}
{"id": "4135714", "revid": "479409", "url": "https://it.wikipedia.org/wiki?curid=4135714", "title": "ALn 668.1400", "text": ""}
{"id": "4135715", "revid": "767487", "url": "https://it.wikipedia.org/wiki?curid=4135715", "title": "Michel Miyazawa", "text": ""}
{"id": "4135716", "revid": "774703", "url": "https://it.wikipedia.org/wiki?curid=4135716", "title": "Nazionale olimpica di calcio femminile del Canada", "text": ""}
{"id": "4135717", "revid": "599013", "url": "https://it.wikipedia.org/wiki?curid=4135717", "title": "Kenji Yamamoto (calciatore)", "text": ""}
{"id": "4135718", "revid": "23", "url": "https://it.wikipedia.org/wiki?curid=4135718", "title": "Tetra-ferri-annite", "text": ""}
{"id": "4135719", "revid": "479409", "url": "https://it.wikipedia.org/wiki?curid=4135719", "title": "ALn 668.2400", "text": ""}
{"id": "4135720", "revid": "767487", "url": "https://it.wikipedia.org/wiki?curid=4135720", "title": "Tadashi Koya", "text": "Carriera.\nHa militato in massima categoria giapponese nel JEF United Ichihara Chiba e nella seconda serie con il Brummell Sendai."}
{"id": "4135722", "revid": "479409", "url": "https://it.wikipedia.org/wiki?curid=4135722", "title": "ALn 668.1500", "text": ""}
{"id": "4135730", "revid": "287204", "url": "https://it.wikipedia.org/wiki?curid=4135730", "title": "Domina Jalbert", "text": "Biografia.\nDomina Cleophas Jalbert invent\u00f2 l'ala flessibile autogonfiabile Parafoil, spesso chiamata \"Jalbert parafoil\". Canadese di nascita, si spost\u00f2 presto a Woonsocket (Rhode Island) dove visse per anni prima di trasferirsi a Boca Raton, in vecchiaia. Mentre fu a Woonsocket, si diploma alla Woonsocket High School, e lavor\u00f2 come track coach e amministratore per Mount St. Charles Academy. Jalbert consegu\u00ec il brevetto di pilota nel 1927. Negli anni trenta fu attivo nel \"kiting\", in ambito pubblicitario. Fu arruolato per la difesa della costa occidentale degli Stati Uniti durante la Seconda guerra mondiale, facendo palloni da sbarramento; lavor\u00f2 per la United States Rubber Company a Naugatuck. Brevett\u00f2 nel 1944 una combinazione di palloni con ala flessibile conosciuta come \"kytoon\".\n Il brevetto del 1944 di Domina Jalbert presagiva l'ala flessibile dei veleggiatori che pi\u00f9 tardi vide Francis Rogallo della NACA protagonista; gi\u00e0 evidente nel brevetto del 15 aprile 1944. Nel 1957 invent\u00f2 un profilo alare autogonfiante che inizi\u00f2 a sperimentare. Nel gennaio 1963 dichiar\u00f2 formalmente la sua scoperta e l'invenzione dell'ala a doppia superficie flessibile autogonfiante, cambiando l'aquilonismo, paracadutismo, skydiving, deltaplanismo, parapendii. La maggior parte delle vele hanno le radici nel Parafoil di Domina Jalbert. Nel 1964 brevett\u00f2 \"Multi-cell Wing Type Aerial Device\". Nel 1971 vide realizzato il suo sogno; Theodore Hulsizer cre\u00f2 il primo paracadute tipo Parafoil funzionante per la United States Air Force e la NASA (1947-1973). Nelle fasi di sperimentazione alla Wright-Patterson Air Force Base di Daytona, Theodore Hulsizer si rese conto che quel tipo di paracadute era il migliore mai visto in 25 anni di esperienza. Per rallentare l'apertura dell'ala paracadute, fece scorrere un anello sulle corde in cima alla vela, in fase di impacchettamento. Appena aperto l'anello scende lentamente liberando le corde gradatamente, e di conseguenza la vela. Theodore Hulsizer personalmente realizz\u00f2 il primo paracadute Parafoil, che funzion\u00f2 al primo strappo.\nBrevetti.\n10 gennaio 1963 US Patent 3131894 il Parafoil."}
{"id": "4135731", "revid": "767487", "url": "https://it.wikipedia.org/wiki?curid=4135731", "title": "Takayuki Fujikawa", "text": ""}
{"id": "4135735", "revid": "23", "url": "https://it.wikipedia.org/wiki?curid=4135735", "title": "Wattevillite", "text": ""}
{"id": "4135736", "revid": "767487", "url": "https://it.wikipedia.org/wiki?curid=4135736", "title": "Mitsuhiro Kawamoto", "text": ""}
{"id": "4135737", "revid": "212348", "url": "https://it.wikipedia.org/wiki?curid=4135737", "title": "Tiro ai Giochi della XXX Olimpiade - Pistola 10 metri aria compressa maschile", "text": "La gara di pistola 10 metri aria compressa maschile dei Giochi della XXX Olimpiade si \u00e8 svolta il 28 luglio 2012. Hanno partecipato 45 atleti.\nLa medaglia d'oro \u00e8 stata vinta dal sudcoreano Jin Jong-Oh, mentre l'argento e il bronzo sono andati rispettivamente a Luca Tesconi e Andrija Zlati\u0107.\nFormato.\nL'evento si articola in due fasi: un turno di qualificazione e la finale.\nNella qualificazione, ogni atleta spara 60 colpi; in ognuno di essi, il punteggio varia da 0 da 10 (con incrementi di 1) a seconda della distanza dal centro del bersaglio. I primi 8 tiratori accedono alla finale.\nNella finale, ogni atleta spara 10 colpi addizionali, il cui punteggio ha un incremento di 0,1 (con un massimo di 10,9); il punteggio finale considera tutti i 70 colpi sparati.\nRecord.\nPrima della competizione, i record olimpici e mondiali erano i seguenti:"}
{"id": "4135738", "revid": "92723", "url": "https://it.wikipedia.org/wiki?curid=4135738", "title": "Sant'Angelo (Treviso)", "text": "Sant'Angelo \u00e8 un sobborgo del comune italiano di Treviso. \nSi articola in due centri abitati localizzati a sudovest del centro storico: la Sant'Angelo vera e propria, modesto agglomerato con caratteri ancora rurali raccolto attorno alla chiesa parrocchiale, e Santa Maria del Sile (gi\u00e0 \"Borgo Sile\" o \"Sant'Ange\u0142o N\u00f2vo\"), vasto quartiere di recente formazione posto poco pi\u00f9 a levante.\nLa localit\u00e0 d\u00e0 il nome all'aeroporto di Treviso-Sant'Angelo, che sorge in realt\u00e0 sull'altra sponda del fiume Sile, nei pressi di San Giuseppe.\nGeografia fisica.\nSant'Angelo si addossa alla riva destra del fiume Sile, il cui corso ha subito una serie di profonde modifiche attraverso varie opere di bonifica: le paludi che si estendevano lungo le rive sono state ridotte e nulla resta di una ricca area di risorgive descritta anche da Luigi Bailo nella sua \"Guida della citt\u00e0 di Treviso\" (1872). Resistono ancora tratti di aree umide attorno alla parrocchiale e a villa Letizia, recentemente rivalorizzate dal parco naturale regionale del Fiume Sile.\nStoria.\nIl ritrovamento di numerosi reperti archeologici, specialmente nella cava di ghiaia Betteti, prova che la presenza umana nella zona risale almeno all'epoca romana, tuttavia la formazione di un centro abitato ben definito si ebbe solo in epoca medievale con la fondazione della chiesa.\nLa posizione ha favorito in passato un'intensa attivit\u00e0 molitoria.\nMonumenti e luoghi d'interesse.\nChiesa di Sant'Angelo.\nParrocchiale intitolata all'arcangelo Michele, una leggenda ne ricollega l'origine al paladino Orlando, che la costru\u00ec per ringraziare della vittoria conseguita contro ai Longobardi. Un'altra tradizione, forse pi\u00f9 vicina alla realt\u00e0 storica, la vorrebbe consacrata sul finire dell'VIII secolo dal vescovo di Treviso Fortunato. Di fatto, la prima testimonianza scritta \u00e8 del 1170.\nL'edificio ha subito numerosi rifacimenti sino alla met\u00e0 del Novecento. Si presenta oggi come un piccolo e sobrio edificio a navata unica che conserva al suo interno alcune opere di pregio tra cui una croce in stile bizantino (XV secolo), dipinti di scuola veneta (XVIII secolo) e un prezioso ostensorio.\nChiesa di Santa Maria del Sile.\n\u00c8 una comparrocchiale consacrata il 19 agosto 1956 da mons. Ettore Cunial come riferimento religioso per il quartiere Borgo Sile.\nCasa Fossati, Marinello.\nIl complesso si inserisce in un vasto appezzamento situato all'estremit\u00e0 occidentali di Borgo Sile, delimitato a nord e a ovest dal Sile e a sud dalla strada che conduce a Canizzano. Secondo Giuseppe Mazzotti l'attuale costruzione ha forme ottocentesche, ma non si pu\u00f2 escludere che fosse stata ottenuta dal rimaneggiamento di strutture preesistenti.\nSi articola in un corpo formato da tre volumi allineati, ovvero la casa padronale, a tre piani, e due lati laterali di due piani, asimmetriche per dimensioni e forometria. L'ala orientale e la casa padronale hanno gli stessi piani di calpestio alla stessa altezza e sono fra loro comunicanti; diverso il discorso per l'ala occidentale che svolgeva le funzioni di barchessa e rappresenta probabilmente la porzione pi\u00f9 antica della villa, forse settecentesca.\nLa casa padronale risulta particolarmente slanciata a causa di un basamento che eleva il pianterreno di circa un metro. Il tutto \u00e8 concluso da una cornice modanata su cui si imposta la copertura a piramide, coronata da una sfera lapidea al vertice. La facciata principale, rivolta a sud, \u00e8 molto semplice e l'asse di simmetria \u00e8 esaltato dalle diverse aperture centrali: il portale arcuato, la monofora centrale con piccolo poggiolo e quella all'ultimo livello (identica alla precedente ma di dimensioni ridotte).\nL'organizzazione degli interni \u00e8 quella consueta, con salone passante al centro e due vani per lato, dei quali uno \u00e8 occupato dalla scala.\nVilla Letizia.\nPosta a Borgo Sile, l'attuale edificio \u00e8 il risultato di una ristrutturazione novecentesca, tuttavia la presenza di edifici nella zona risale almeno all'inizio del Settecento, come testimoniano le mappe antiche.\nI caratteri tipici della villa veneta sopravvivono nella scelta della posizione (paesaggisticamente rilevante, essendo lungo il Sile) e nella presenza, sul fianco della casa domenicale, di una barchessa profondamente rimaneggiata. Per il resto, lo stile dell'edificio \u00e8 in linea con la moda di inizio Novecento, ovvero un misto tra neogotico e liberty con la presenza di richiami medievali - le due torrette - e arabi - i profili esterni delle aperture. Altro elemento in accordo con i canoni del tempo \u00e8 il portico con loggia soprastante posto all'angolo principale dell'edificio."}
{"id": "4135740", "revid": "479409", "url": "https://it.wikipedia.org/wiki?curid=4135740", "title": "ALn 668.1600", "text": ""}
{"id": "4135742", "revid": "23", "url": "https://it.wikipedia.org/wiki?curid=4135742", "title": "Zincalluminite", "text": ""}
{"id": "4135743", "revid": "479409", "url": "https://it.wikipedia.org/wiki?curid=4135743", "title": "ALn 668.1700", "text": ""}
{"id": "4135745", "revid": "479409", "url": "https://it.wikipedia.org/wiki?curid=4135745", "title": "ALn 668.1800", "text": ""}
{"id": "4135748", "revid": "767487", "url": "https://it.wikipedia.org/wiki?curid=4135748", "title": "Hiroaki Matsuyama", "text": ""}
{"id": "4135750", "revid": "479409", "url": "https://it.wikipedia.org/wiki?curid=4135750", "title": "ALn 668.1900", "text": ""}
{"id": "4135752", "revid": "767487", "url": "https://it.wikipedia.org/wiki?curid=4135752", "title": "Yasuhiro Yamada", "text": "Carriera.\nHa militato in massima serie giapponese con il Shimizu S-Pulse."}
{"id": "4135753", "revid": "479409", "url": "https://it.wikipedia.org/wiki?curid=4135753", "title": "ALn 668.1000", "text": ""}
{"id": "4135754", "revid": "599013", "url": "https://it.wikipedia.org/wiki?curid=4135754", "title": "Fumiaki Aoshima", "text": ""}
{"id": "4135755", "revid": "293377", "url": "https://it.wikipedia.org/wiki?curid=4135755", "title": "Hiroaki Hiraoka (calciatore)", "text": "Carriera.\nCalciatore.\nHiraoka ha militato in carriera nello Shimizu S-Pulse, nel Consadole Sapporo e nell'Albirex Niigata.\nAllenatore.\nHa allenato dal 2007 al 2008 l'Albirex Niigata Singapore."}
{"id": "4135756", "revid": "479409", "url": "https://it.wikipedia.org/wiki?curid=4135756", "title": "ALn 668.1200", "text": ""}
{"id": "4135759", "revid": "479409", "url": "https://it.wikipedia.org/wiki?curid=4135759", "title": "ALn 668.3000", "text": ""}
{"id": "4135760", "revid": "767487", "url": "https://it.wikipedia.org/wiki?curid=4135760", "title": "Takao \u014cishi", "text": "Carriera.\nGiocatore.\nHa militato nel J\u00fabilo Iwata.\nDirigente sportivo.\nRitiratosi, entra nello staff dell'accademia giovanile del J\u00fabilo Iwata"}
{"id": "4135761", "revid": "599013", "url": "https://it.wikipedia.org/wiki?curid=4135761", "title": "Kenji Komata", "text": ""}
{"id": "4135763", "revid": "479409", "url": "https://it.wikipedia.org/wiki?curid=4135763", "title": "ALn 668.3100", "text": ""}
{"id": "4135764", "revid": "767487", "url": "https://it.wikipedia.org/wiki?curid=4135764", "title": "Shigeo Sawairi", "text": ""}
{"id": "4135765", "revid": "479409", "url": "https://it.wikipedia.org/wiki?curid=4135765", "title": "ALn 668.3300", "text": ""}
{"id": "4135767", "revid": "767487", "url": "https://it.wikipedia.org/wiki?curid=4135767", "title": "Toshiyuki Kosugi", "text": "Carriera.\nHa militato in massima categoria giapponese nel Nagoya Grampus, mentre con il Brummell Sendai in serie cadetta."}
{"id": "4135768", "revid": "1941276", "url": "https://it.wikipedia.org/wiki?curid=4135768", "title": "Grammy Awards 2012", "text": "La 54\u00aa edizione dei Grammy Awards si \u00e8 svolta il 12 febbraio 2012 allo Staples Center di Los Angeles. Lo show \u00e8 stato trasmesso sul canale statunitense CBS, ed \u00e8 stato presentato da LL Cool J. L'artista pi\u00f9 premiata di questa edizione \u00e8 stata Adele che si \u00e8 aggiudicata sei statuette; seguono i Foo Fighters, vincitori di cinque categorie, e Kanye West, con quattro premi conquistati. Il miglior artista emergente di quest'anno \u00e8 risultato essere il gruppo country The Band Perry. Il giorno prima della cerimonia era venuta a mancare Whitney Houston, e quindi lo show \u00e8 divenuto un omaggio alla cantante.\nVincitori e candidati delle categorie principali.\nI vincitori sono scritti in grassetto."}
{"id": "4135772", "revid": "300067", "url": "https://it.wikipedia.org/wiki?curid=4135772", "title": "Domenico Marzaioli", "text": "Carriera.\n\u00c8 cresciuto cestisticamente nelle giovanili dell'Artus basket Maddaloni, debuttando in prima squadra all'eta di 16 anni. Nell'estate del 2009 passa alla Juvecaserta Basket. Dopo aver disputato il campionato juniores, esordisce in prima squadra il 22 novembre 2009, disputando un minuto della gara contro la Vanoli Cremona.\nNella stagione 2011-12 gioca una parte di stagione a Giugliano nella DNB 2011-12, collezionando 13 presenze. Ritorna nelle file della Juvecaserta Basket dove colleziona 12 presenze con 4,7 minuti e 0,5 punti di media.\nNella stagione 2012-13 ricopre un ruolo fisso nelle file della Juvecaserta dove colleziona 16 presenze con 8,3 minuti di media. Registra un high di 8 punti nella vittoria in quel di Cant\u00f9, nella quale mette a segno il tiro libero decisivo.\nNella stagione 2014-15 disputa il campionato di A2 gold vestendo la casacca della Pallacanestro Biella con la quale partecipa anche alla Eurochallenge, competizione europea per club.\nNell'estate del 2015 passa all'Enel Basket Brindisi chiudendo la stagione in Serie A con 7,4 minuti sul parquet di media mentre in EuroCup colleziona 2 punti di media con 13,4 minuti a partita.\nNella stagione 2016-17 gioca per i colori della societ\u00e0 Cuore Napoli Basket, con la quale vince le Final Eight Coppa Italia di serie B e raggiunge la promozione in serie A2 battendo in finale Bergamo.\nNella seconda parte della stagione successiva gioca per la Pirares Academy Cagliari, militante in serie B.\nLa stagione successiva indossa da capitano la maglia della Scandone Avellino, mettendo a referto 11,5 punti, 4 rimbalzi, e 2,3 assist a partita."}
{"id": "4135773", "revid": "599013", "url": "https://it.wikipedia.org/wiki?curid=4135773", "title": "Mitsutoshi Tsushima", "text": "Carriera.\nHa militato nel Nagoya Grampus dal 1993 al 1995. Nel 2005 milita nel , club militante nelle leghe inferiori giapponesi."}
{"id": "4135775", "revid": "126257", "url": "https://it.wikipedia.org/wiki?curid=4135775", "title": "Chiesa di Santa Maria in Brera", "text": "La chiesa di Santa Maria in Brera era una chiesa di Milano, parzialmente demolita e stravolta fra il 1808 e il 1809 per ricavare nuova stanze della Pinacoteca, venendo di fatto inglobata nel palazzo di Brera.\nStoria.\nLa chiesa di Santa Maria in Brera faceva parte del convento degli Umiliati, citata per la prima volta nella bolla con cui papa Innocenzo III nel 1201 approvava la regola del movimento. Nel 1346 venne chiamato Giovanni di Balduccio da Pisa per il rifacimento della facciata. Nel 1485 \u00e8 realizzata qui la \"Madonna del tappeto\", di Vincenzo Foppa. Nel periodo della Controriforma subentrano agli Umiliati i Gesuiti; nel 1572, anno di realizzazione del palazzo di Brera, venne ristrutturata dal Richini.\nLa chiesa venne sconsacrata nel 1806.\nDemolizione.\nNel 1808 si decise di tramezzare la chiesa, cos\u00ec da poter ricavare nuove sale - i cosiddetti Saloni Napoleonici - per ospitare la Pinacoteca di Brera, che stava prendendo forma proprio in quegli anni. I lavori, affidati all'architetto Pietro Gilardoni si protrassero fino all'anno successivo: il 15 agosto 1809 - in onore del compimento del quarantesimo anno di vita di Napoleone - vennero inaugurate le tre nuove sale, dominate dal grande gesso di \"Napoleone come Marte pacificatore\", realizzato da Antonio Canova, mentre al piano terra trovava sede il nascente Museo archeologico. L'evento fu solo temporaneo; l'effettiva apertura della galleria delle statue e delle pitture avrebbe avuto luogo soltanto il 20 aprile 1810.\nDopo la demolizione i bassorilievi e le sculture della facciata e frammenti del portale della chiesa di Santa Maria in Brera vengono trasferiti al Museo d'arte antica del Castello Sforzesco di Milano (dove ancora oggi sono visibili). Altre vennero reimpiegate dal Canonica per la realizzazione della facciata della cascina San Fedele, al parco di Monza. Altri frammenti si trovano nella villa Antona-Traversi di Desio.\nLe opere pittoriche (tele ed affreschi poi staccati) che ornavano l'interno della chiesa, di Bernardino Luini, Bernardino Zenale, Bartolomeo Suardi detto il Bramantino e Vincenzo Foppa, sono oggi conservati nella Pinacoteca di Brera e nel Museo della scienza e della tecnologia di Milano. Altre parti di affresco attribuite a Giusto dei Menabuoi, frammenti di vele, basamenti di colonne, capitelli e decorazioni murali sono ancora visibili negli spazi (esterni ed interni) adibiti alle aule di scenografia dall'attuale Dipartimento di progettazione e arti applicate dell'Accademia.\nAd oggi, per quanto sia stata del tutto inglobata all'interno del palazzo di Brera, si possono ancora individuare le strutture originarie della chiesa: sono ancora visibili alcune campate di fondo, parte del presbiterio e la base del campanile. Lo spazio antistante la chiesa \u00e8 conosciuto come \"piazzetta di Brera\", ed \u00e8 dominato dalla statua di Francesco Hayez, realizzata nel 1890 da Francesco Barzaghi. Nei vecchi ambienti della chiesa \u00e8 oggi ospitata l'aula di scenografia dell'Accademia di Brera.\nL'unica raffigurazione finora nota che raffigura la vecchia chiesa \u00e8 un'incisione settecentesca di Giorgio Giulini.\nDescrizione.\nLa chiesa si sviluppava su una pianta rettangolare, priva di transetto e terminante in tre vani absidali quadrati; gli interni erano suddivisi in tre navate, intervallate da eleganti colonne in serizzo, con basi modulate ad anelli e capitelli ascrivibili per il repertorio figurativo a decorazioni zoomorfe alla scultura lombarda del tardo Duecento. Le navate laterali contavano undici campate ciascuna; al di sopra dell'ultima campata orientale si innalzava la torre campanaria. Gli elementi strutturali e decorativi presentano una notevole affinit\u00e0 con San Pietro a Viboldone, appartenente anch'essa all'ordine degli Umiliati.\nLa facciata.\nLa facciata della chiesa, particolarmente ricca e composita, risalirebbe secondo l'iscrizione posta al tempo sull'architrave del portale, al 1347 e sarebbe attribuibile a Giovanni di Balduccio da Pisa. Presentava un profilo a capanna e si caratterizzava per il grande portale a tutto sesto con profonde strombature, realizzato in marmo chiaro, coronato da un'alta ghimberga con un piccolo rosone cieco e una piccola edicola finale. La chiesa appariva fortemente slanciata verso l'alto, oltre che per il particolare portale, anche per la rapida successione dei quattro sottili contrafforti, che caratterizzavano gli interni. La facciata, interamente rivestita in lastre marmoree a bande orizzontali, si alternava con tonalit\u00e0 bianche e grigie, di cui \u00e8 rimasto un frammento nell'esterno sud-ovest del Palazzo di Brera. Le aperture erano organizzate in tre ordini orizzontali: bifore in quello inferiore e centrale, trifore in quello superiore."}
{"id": "4135784", "revid": "599013", "url": "https://it.wikipedia.org/wiki?curid=4135784", "title": "Hirokazu Sasaki", "text": "Ha giocato una sessantina di incontri nella massima divisione nipponica."}
{"id": "4135785", "revid": "767487", "url": "https://it.wikipedia.org/wiki?curid=4135785", "title": "Tomoo Kudaka", "text": "Scese in campo 36 volte giocando in prima divisione professionistica giapponese."}
{"id": "4135789", "revid": "107831", "url": "https://it.wikipedia.org/wiki?curid=4135789", "title": "Pugilato ai Giochi della XXX Olimpiade - Pesi medi maschile", "text": "Il pugilato pesi medi maschile dei giochi olimpici di Londra 2012 si \u00e8 svolto tra il 29 luglio e il 12 agosto presso l'ExCeL Exhibition Centre.\nFormato della gara.\nCome tutte le gare olimpiche di pugilato, la gara \u00e8 stata un torneo ad eliminazione diretta. A questa competizione hanno partecipato 28 pugili. Gli incontri hanno avuto inizio il 29 luglio e sono proseguiti fino al 12 agosto. Essendoci meno di 32 partecipanti, alcuni di loro sono passati direttamente al secondo turno. Entrambi gli sconfitti in semifinale hanno guadagnato la medaglia di bronzo.\nTutti gli incontri si sono svolti su tre round di tre minuti, durante i quali sono stati conteggiati tutti i pugni sferrati alla testa o alla parte superiore del corpo. Negli incontri non risolti per Knock-out ha passato il turno chi ha totalizzato pi\u00f9 punti. A parit\u00e0 di punti ha vinto il pugile che ha portato pi\u00f9 colpi in totale."}
{"id": "4135790", "revid": "767487", "url": "https://it.wikipedia.org/wiki?curid=4135790", "title": "Takumi Shima", "text": "Ha giocato una cinquantina di incontri nella massima serie nipponica."}
{"id": "4135791", "revid": "599013", "url": "https://it.wikipedia.org/wiki?curid=4135791", "title": "Akinobu Yokouchi", "text": "Carriera.\nCollezion\u00f2 26 sfide di massima divisione nipponica e 42 partite di seconda serie."}
{"id": "4135793", "revid": "61051", "url": "https://it.wikipedia.org/wiki?curid=4135793", "title": "Futoshi Ikeda", "text": "Carriera.\nCalciatore.\nFutoshi Ikeda inizia l'attivit\u00e0 giocando nel campionato di calcio universitario del suo paese, affiancando gli studi nell'Universit\u00e0 Aoyama Gakuin di Shibuya, uno dei 23 quartieri speciali di Tokyo, a quella agonistica fino al 1992.\nDal 1993 si trasferisce all' giocando quattro stagioni nell'allora J. League, livello di vertice del campionato giapponese di calcio, condividendo con i compagni il maggior risultato sportivo nel campionato 1995 dove contribuisce a far raggiungere alla sua squadra il quarto posto. Bench\u00e9 molto utilizzato nelle sue prime due stagioni con la squadra con sede a Saitama, gi\u00e0 nel 1995 le sue presenze di ridussero drasticamente e l'anno dopo non marcando alcuna presenza n\u00e9 in campionato n\u00e9 in coppa decise di ritirarsi dal calcio giocato al termine della stagione 1996.\nAllenatore.\nClub.\nDopo il ritiro Ikeda rimane comunque legato alla sua ultima societ\u00e0, intraprendendo la carriera di allenatore sedendo inizialmente sulla panchina della squadra giovanile dal 1997 al 2001, per passare dal 2002 nello staff tecnico della prima squadra e rimanendovi fino al 2008.\nNel 2012, si \u00e8 trasferito all' dove \u00e8 parte dello staff tecnico della prima squadra fino al 2016 e dove nell'ottobre 2012, in conseguenza dell'esonero di K\u014dji Maeda, la dirigenza gli assegna l'incarico di allenatore ad interim fino al termine della stagione.\nNazionale.\nNel 2017 la federazione calcistica del Giappone (JFA) decide di affidargli la guida tecnica della formazione femminile Under-19 che a fine anno sar\u00e0 impegnata a proteggere il titolo nel campionato asiatico di categoria di Cina 2017. Il Giappone si conferma squadra concreta, conquistando, da imbattuta, il primo posto nella classifica del gruppo B nella fase a gironi, superando per 5-0 le avversarie pari et\u00e0 della in semifinale e aggiudicandosi il torneo per la quinta volta nella sua storia sportiva grazie all'1-0 con cui supera in finale la .\nGrazie a questo risultato il Giappone ottiene anche l'accesso al Mondiale di Francia 2018, riservato a formazioni Under-20. Nuovamente Futoshi Ikeda riesce a selezionare un organico che riesce a mettersi in evidenza fino dalle prima fasi. La squadra, superata la fase a gironi dopo essersi classificata al secondo posto dietro alla nel gruppo C, unica nazionale a sconfiggerla durante il torneo, vince i successivi incontri con i risultati di 3-1 sulla ai quarti di finale, 2-0 sull' in semifinale e ritrovando la Spagna in finale ma con diverso esito, superando le iberiche con il risultato di 3-1 e aggiudicandosi il trofeo per la prima volta."}
{"id": "4135795", "revid": "599013", "url": "https://it.wikipedia.org/wiki?curid=4135795", "title": "Hisataka Fujikawa", "text": "Ha giocato pi\u00f9 di 150 partite di massima divisione nipponica."}
{"id": "4135796", "revid": "599013", "url": "https://it.wikipedia.org/wiki?curid=4135796", "title": "Kazuya Igarashi", "text": "Nei primi anni novanta gioc\u00f2 un centinaio di sfide nella massima divisione nipponica."}
{"id": "4135798", "revid": "767487", "url": "https://it.wikipedia.org/wiki?curid=4135798", "title": "Tar\u014d Got\u014d", "text": "Gioc\u00f2 una sessantina di incontri in prima divisione giapponese."}
{"id": "4135799", "revid": "124611620", "url": "https://it.wikipedia.org/wiki?curid=4135799", "title": "Bosco Mesola", "text": "Bosco Mesola (\"B\u00f2sch\" nel dialetto locale) \u00e8 una frazione italiana del comune di Mesola nella provincia di Ferrara. Posto a circa -1 m s.l.m., spesso questo paese \u00e8 conosciuto con il diminutivo di Bosco. Fino agli anni cinquanta del secolo scorso il paese era individuato sulle carte con il toponimo di S. Maria in Bosco. Sulle carte del XVIII secolo e XIX secolo il toponimo era S. Maria in Saltu.\nGeografia fisica.\nTerritorio.\nBosco Mesola \u00e8 situato nel Delta del Po in Provincia di Ferrara. Il suo territorio interamente pianeggiante \u00e8 posto in gran parte sotto il livello del mare, e sono ancora visibili i cordoni dunosi che rappresentano antiche linee di costa, in particolare nella Riserva naturale Bosco della Mesola.\nIl paese si trova a nord dell'ex ramo del Po denominato Po di Volano e a sud del ramo deltizio Po di Goro, che rappresenta il confine fra Veneto ed Emilia-Romagna, oltre che il confine del Comune di Mesola. Il territorio, un tempo in gran parte vallivo, \u00e8 stato oggetto di vari interventi di bonifica. Prima gli Estensi nel XVI secolo, poi la Societ\u00e0 Bonifiche Terreni Ferraresi nella seconda met\u00e0 dell'Ottocento e da ultimo l'Ente Delta Padano hanno realizzato una grande opera fatta di canali, chiaviche e idrovore a cui viene affidato il quotidiano governo delle acque.\nSono presenti dei fortini risalenti alla Seconda guerra mondiale.\nClima.\nLa stazione meteorologica pi\u00f9 vicina \u00e8 quella di Codigoro. \nIn base alla media trentennale di riferimento 1961-1990, la temperatura media del mese pi\u00f9 freddo, gennaio, si attesta a +2,1\u00a0\u00b0C; quella del mese pi\u00f9 caldo, luglio, \u00e8 di +23,5\u00a0\u00b0C.\nEconomia.\nBosco Mesola ha sviluppato una importante attivit\u00e0 agricola, in particolare nel settore delle coltivazioni orticole e nel vivaismo. Di particolare importanza \u00e8 la produzione del radicchio.\nSono presenti numerose attivit\u00e0 artigianali legate in particolar modo all'attivit\u00e0 edilizia. Recentemente, vista la vicinanza con il Porto di Goro, sul territorio, si sono insediate numerose attivit\u00e0 di lavorazione dei mitili ed in generale dei prodotti della pesca e molti sono dediti alla pesca della vongola nella vicina sacca."}
{"id": "4135800", "revid": "599013", "url": "https://it.wikipedia.org/wiki?curid=4135800", "title": "Yasuhiko Niimura", "text": "Calc\u00f2 i terreni di gioco del primo livello del calcio giapponese per 80 volte."}
{"id": "4135803", "revid": "599013", "url": "https://it.wikipedia.org/wiki?curid=4135803", "title": "Kenji \u014cba (calciatore)", "text": "Scese sui campi della massima divisione giapponese in 49 occasioni."}
{"id": "4135804", "revid": "767487", "url": "https://it.wikipedia.org/wiki?curid=4135804", "title": "Nobutaka Tanaka", "text": "Vanta 28 partite di massima serie giapponese."}
{"id": "4135807", "revid": "599013", "url": "https://it.wikipedia.org/wiki?curid=4135807", "title": "Junji Koizumi", "text": "Conta circa 70 incontri di massima divisione nipponica."}
{"id": "4135809", "revid": "110157", "url": "https://it.wikipedia.org/wiki?curid=4135809", "title": "Monte Caltafaraci", "text": "Monte Caltafaraci (la Montagna nella cartografia IGM; \"la Muntagna\" in siciliano) \u00e8 una montagna di 533\u00a0m di altitudine, dalle pareti molto scoscese, sita nelle immediate vicinanze a nord - ovest dell'aggregato urbano della citt\u00e0 di Favara.\nSi presenta ricca di testimonianze archeologiche che vanno dalla prima et\u00e0 del bronzo fino al XIII secolo.\nStoria.\nPer quanto riguarda l'origine del nome, alcuni studiosi lo fanno derivare dall'arabo \"qual'at - al faragiah\" che significa roccia dalla veduta piacevole, mentre altri da \"qual'at - ferag\" che significa rocca o castello di Ferag; il termine Ferag fa riferimento alla leggenda di Faragio, un ricco signore che passava le sue giornate cantando. Non ci sono dubbi riguardo al prefisso \"Calta\" di evidente derivanza araba.\nIl nome Caltafaraci viene dato pi\u00f9 precisamente alla contrada che si estende alle falde a ovest della montagna, mentre quest'ultima viene chiamata genericamente \"'La muntagna\", in lingua siciliana.\nScoperte.\nLe pi\u00f9 antiche testimonianze sulla montagna risalgono alla prima et\u00e0 del bronzo come ci testimoniano le tombe a grotticella artificiale o a forno, scavate nella pietra viva, presenti sul versante nord - ovest. Le tombe ricavate nei grossi massi di caduta, o nelle pareti rocciose, hanno in genere l'aspetto del forno dei contadini delle nostre campagne.\nSempre nella zona nord - ovest della montagna si riscontrano anche frammenti di ceramica della prima e media et\u00e0 del bronzo. Alcuni manufatti in terracotta, provenienti da Caltafaraci, e risalenti al tardo bronzo, sono conservati al Museo archeologico regionale di Agrigento.\nSul pianoro della montagna si trovano numerosi vasi di ceramica risalenti al periodo della colonizzazione greca e riferibili alle popolazioni indigene del VI secolo; appartenenti a questo periodo sono i resti di ambienti circolari, scavati nella pietra viva. Del successivo periodo greco, del quale molto numerosi sono i frammenti rinvenuti di ceramica a figure rosse, riscontriamo ambienti abitativi quadrati e rettangolari, scavati sempre nella roccia.\nDi questo periodo sono anche grandi architravi e i resti di una colonna in tufo arenario, dove si notano tracce di intonaco bianco, che fanno pensare ad architetture imponenti, probabilmente templi dedicati alle divinit\u00e0.\nSulla sommit\u00e0 meridionale ci sono i resti di una fortezza in passato ritenuta di matrice araba. Si tratta di un castello con mura poste a diverse altezze nella quale sommit\u00e0 si trova un baluardo costituito da un muro dello spessore di 2\u00a0m e dalla lunghezza di 150\u00a0m.\nLe prime testimonianze greche del centro, si hanno nel VI secolo a.C. con continuit\u00e0 fino al III secolo per poi scomparire forse in relazione alla prima guerra punica. L'insediamento che fu un centro fortificato con valore difensivo, ebbe un ruolo fondamentale nel piano strategico - militare della citt\u00e0 di Agrigento, infatti, si presenta vicinissimo a questa, in direzione nord - est. Inoltre attraverso altri scavi sono state scoperte una villa romana databile tra la fine del I secolo e inizio del II e, un casale medievale del periodo svevo.\nLa villa \u00e8 di tipo residenziale e ad essa appartengono un complesso termale con ambienti bicromi ricchi di mosaici, in cui a motivi geometrici si sovrappongono elementi floreali e figurativi (pesci), e una serie di stanze attorno a un cortile centrale. Nel corso del V secolo la villa si trasform\u00f2 in una fattoria per la conservazione di alimentari in grandi anfore, due delle quali, sebbene molto rovinate, ancora presenti. In seguito la fattoria venne distrutta forse a causa della invasioni barbariche per poi rinascere nel corso della prima met\u00e0 del VI secolo. A questo periodo appartiene anche un ambiente absidato usato come cappella cristiana, dove sono stati rinvenuti una croce di ferro e frammento di calici di vetro.\nLa testimonianza umana \u00e8 accertata anche dalla presenza di una torre medievale del XIII secolo, che si trova nella contrada Caltafaraci, propriamente detta, sul versante opposto alla montagna. L'edificio, sebbene danneggiato in alcune sue parti, \u00e8 tuttora riconoscibile. Sono ancora visibili i cantoni in tufo calcareo grigio, un portale, tracce di diverse monofore e una biblioteca. La torre \u00e8 alta circa 12\u00a0m e aveva il ruolo di rappresentanza e controllo del signore nei confronti del territorio feudale.\nDal Medioevo a oggi, Caltafaraci \u00e8 stata interessata da diversi insediamenti agricoli, in qualche caso anche di edifici di villeggiatura estiva, un esempio \u00e8 la villa in stile neoclassico, costruita da Francesco Saverio Cafisi, nobile di Favara.\nBibliografia.\nFilippo Sciara: \"Favara - Guida storica e artistica\", Sarcuto S.R.L., 1997"}
{"id": "4135814", "revid": "599013", "url": "https://it.wikipedia.org/wiki?curid=4135814", "title": "Fujio Yamamoto", "text": "Totalizz\u00f2 27 partite nel primo livello del calcio nipponico."}
{"id": "4135815", "revid": "767487", "url": "https://it.wikipedia.org/wiki?curid=4135815", "title": "Tadateru \u014cmoto", "text": "Carriera.\nConta 24 presenze e 3 reti nella prima divisione giapponese."}
{"id": "4135816", "revid": "767487", "url": "https://it.wikipedia.org/wiki?curid=4135816", "title": "Masao Sugimoto", "text": "Carriera.\nConta 31 incontri nella massima divisione nipponica."}
{"id": "4135817", "revid": "599013", "url": "https://it.wikipedia.org/wiki?curid=4135817", "title": "Ademir Santos", "text": "Vanta 23 incontri e 3 reti nella massima divisione nipponica."}
{"id": "4135825", "revid": "716642", "url": "https://it.wikipedia.org/wiki?curid=4135825", "title": "Makoto Sugiyama", "text": "Carriera.\nClub.\nHa giocato 29 partite nella prima divisione giapponese.\nNazionale.\nHa partecipato ai Mondiali Under-20 del 1979."}
{"id": "4135826", "revid": "767487", "url": "https://it.wikipedia.org/wiki?curid=4135826", "title": "Shunz\u014d \u014cno", "text": "Dal 1992 fino a fine carriera ha giocato in massima divisione giapponese."}
{"id": "4135829", "revid": "119465437", "url": "https://it.wikipedia.org/wiki?curid=4135829", "title": "Hans Bender (scrittore)", "text": "Soldato sul fronte orientale, fu prigioniero in Russia fino al 1949. Tornato in patria assunse nel 1954 la direzione della rivista \"Akzente\", ruolo che mantenne fino al 1980."}
{"id": "4135838", "revid": "729019", "url": "https://it.wikipedia.org/wiki?curid=4135838", "title": "7.5 cm kanon PL Vz. 37", "text": "Il 7.5\u00a0cm kanon PL Vz. 37 fu un cannone antiaereo cecoslovacco prodotto dalla \u0160koda.\nOrigini.\nL'arma fu requisita dalla Wehrmacht dopo l'occupazione della Cecoslovacchia nel 1939 ed incorporata come 7.5\u00a0cm Flak M 37(t) o Flak Skoda.\n20 pezzi furono trasferiti alla Finlandia nel 1940 ed altri al Regio Esercito come Cannone da 75/50.\nImpiego nel Regio Esercito.\nNel giugno del 1939 l'Italia aveva dei forti crediti (circa 300 milioni di lire dell'epoca) nei confronti della Germania per la cessione di materiali lavorati, quindi il Ministero della Guerra propose che tali crediti venissero saldati con la cessione di 50 batterie di 8,8 cm FlaK (\"Cannone da 88/55\" nella denominazione italiana), pari a 300 bocche da fuoco con relativo munizionamento. Mentre la proposta fu accettata in linea di massima, le autorit\u00e0 tedesche fecero presente di non avere a disposizione quella quantit\u00e0 di pezzi, quindi saldarono il debito in parte con gli \"8,8\u00a0cm FlaK\" ed in parte con i \"7.5 cm kanon PL Vz. 37\", \"Cannone da 75/50\" nella denominazione italiana). Le batterie venivano fornite complete di centrale di tiro e relative apparecchiature ausiliarie.\nOriginariamente queste batterie erano destinate a difendere il territorio nazionale, tra le quali Roma, Bari e Durazzo.Nel mese di luglio 1940 le batterie furono assegnate ai XLI, XLII, XLIII e XLIV Gruppo da 75/50 da posizione, destinati inizialmente alla difesa del territorio nazionale. Alcune batterie vennero trasferite alla MACA ed altri pezzi furono assegnati alle batterie campali. Alla fine del 1940, il XLIII Gruppo, su due batterie, venne trasformata in \"Gruppo autocampale\" e inviato in Nord Africa, aggregata alla 101\u00aa Divisione motorizzata \"Trieste\" fino alla Seconda battaglia di El Alamein. Questo gruppo era motorizzato con vecchi trattori Pavesi P4 Mod. 26, gli autocarri pesanti Lancia 3Ro per il trasporto di munizioni, autocarri leggeri Fiat-SPA 38R e moto Bianchi. I cannoni di 75/50 furono particolarmente apprezzati in Africa settentrionale per la loro sagoma, pi\u00f9 bassa degli 88/55, per le ottime capacit\u00e0 controcarri e per la loro leggerezza e maneggevolezza. Per contro, i tempi di messa in batteria risultavano troppo lunghi per l'uso campale. Il XLII Gruppo da posizione fu impiegato invece in Libia nella difesa di Tripoli e Bengasi, mentre il XLI Gruppo da posizione fu inviato a Corinto, in Grecia. Nel 1943, 24 pezzi di 75/50 erano ancora operativi in Tunisia, mentre nel giugno dello stesso anno erano disponibili 64 tra 75/50 e 75 mm Mle 1932 catturati ai francesi.\nDopo l'8 settembre 1943 i pezzi sopravvissuti furono ripresi in servizio dalle forze armate tedesche. Dodici erano in servizio nella Luftwaffe tra aprile e settembre 1944.\nTecnica.\nStrutturalmente l'arma ha la tipica configurazione dei cannoni antiaerei pesanti del tempo. L'affusto \u00e8 a crociera, senza per\u00f2 il solito piedistallo: l'affustino brandeggia direttamente sull'anello della crociera, conferendo all'arma una sagoma particolarmente bassa. Il meccanismo di otturazione \u00e8 a movimento verticale semiautomatico, ovvero dopo l'inserimento manuale del cartoccio-proietto e lo sparo, il bossolo viene espulso automaticamente durante il movimento di rinculo e l'otturatore rimane in apertura. Il freno di sparo \u00e8 idraulico, con recuperatore pneumatico e caratteristico freno di bocca. In configurazione di marcia, vengono montate una o due sale a due ruote pneumatiche. L'arma \u00e8 progettata per il traino meccanico alla velocit\u00e0 massima di 60\u00a0km/h, mentre \u00e8 anche previsto l'ippotraino. Era attrezzato anche per l'uso contro bersagli di superficie.\nLe batterie da 75/50 furono fornite dotate della centrale di tiro Skoda T7N, che calcola continuamente i dati di tiro e li trasmette ai pezzi. La centrale pu\u00f2 inseguire aeromobili che operano ad una velocit\u00e0 massima di 500\u00a0km/h ad un'altitudine compresa tra 300 e 9600 metri. Due tipi di munizioni sono stati utilizzati: una granata con spoletta a tempo Mod.37 ed una perforante di progettazione italiana, introdotta nel 1942.\nL'arma si dimostr\u00f2 eccellente anche nel tiro controcarri, anche se in questo campo pesavano la mancanza di una scudatura a protezione dei serventi ed i lunghi tempi di messa in batteria."}
{"id": "4135844", "revid": "1805885", "url": "https://it.wikipedia.org/wiki?curid=4135844", "title": "Takeshi Yonezawa", "text": "Carriera.\nConta 35 presenze e 5 reti nella massima divisione giapponese."}
{"id": "4135845", "revid": "287204", "url": "https://it.wikipedia.org/wiki?curid=4135845", "title": "S\u014djir\u014d Ishii", "text": "Carriera.\nCalc\u00f2 i campi della massima divisione giapponese con la maglia del per 36 volte. Nel 1997 passa al con cui gioca due campionati nella serie cadetta nipponica."}
{"id": "4135846", "revid": "767487", "url": "https://it.wikipedia.org/wiki?curid=4135846", "title": "Y\u016bji Hashimoto", "text": "Vest\u00ec la maglia del Gamba Osaka in pi\u00f9 di 50 occasioni mentre la societ\u00e0 militava nella prima divisione del calcio giapponese."}
{"id": "4135849", "revid": "729019", "url": "https://it.wikipedia.org/wiki?curid=4135849", "title": "Tutto Edo Cantautore", "text": "Tutto Edo Cantautore \u00e8 un album raccolta in due CD del cantautore italiano Edoardo Bennato, pubblicato nel 2009. Tutte le versioni contenute nella raccolta sono gi\u00e0 state incluse in altri album cos\u00ec come indicato nella \"tracklist\"."}
{"id": "4135852", "revid": "121347545", "url": "https://it.wikipedia.org/wiki?curid=4135852", "title": "Martin Walser", "text": "Biografia.\nAlunno della scuola secondaria di Lindau dal 1938 al 1943, durante questo periodo fu impiegato alla contraerea. Il 20 aprile 1944 divenne membro del Partito nazista, entrando poco dopo nella Wehrmacht.\nComplet\u00f2 l'Abitur nel 1946 e studi\u00f2 successivamente all'universit\u00e0 di Ratisbona e a Tubinga, ricevendo il dottorato nel 1951 con una tesi su Franz Kafka.\nLavor\u00f2 poi come corrispondente della S\u00fcddeutscher Rundfunk e inizi\u00f2 a scrivere radiodrammi. Fu invitato regolarmente alle conferenze del gruppo 47.\nNel 2004, a seguito della morte di Siegfried Unseld cambi\u00f2 casa editrice passando dalla Suhrkamp Verlag alla Rowohlt Verlag.\nWalser si \u00e8 sposato nel 1950 con Katharina Neuner-Jehle, da cui ha avuto quattro figlie. Da una relazione extraconiugale con Maria Carlsson \u00e8 invece nato il giornalista Jakob Augstein.\nStile.\nEsord\u00ec nel 1955 con novelle d'ispirazione kafkiana, per poi passare ad un acuto realismo intriso di critica sociale, che si protrasse per tutti gli anni 1960.\nDagli anni 1980 Walser ha invece prediletto tematiche legate all'individualit\u00e0 e alle sue problematiche."}
{"id": "4135854", "revid": "690118", "url": "https://it.wikipedia.org/wiki?curid=4135854", "title": "75/50", "text": ""}
{"id": "4135855", "revid": "767487", "url": "https://it.wikipedia.org/wiki?curid=4135855", "title": "Mitsuhiro Misaki", "text": "Gioc\u00f2 28 incontri di prima divisione giapponese con la squadra di Osaka."}
{"id": "4135859", "revid": "767487", "url": "https://it.wikipedia.org/wiki?curid=4135859", "title": "Yasuyuki Sat\u014d", "text": "Vanta un centinaio di presenza nella massima divisione giapponese."}
{"id": "4135861", "revid": "486946", "url": "https://it.wikipedia.org/wiki?curid=4135861", "title": "Zuid-Gelders", "text": ""}
{"id": "4135864", "revid": "1494380", "url": "https://it.wikipedia.org/wiki?curid=4135864", "title": "Dialetto cretese", "text": "Il dialetto cretese (o greco cretese; in greco \"Kritik\u00ed di\u00e1lektos\", \u039a\u03c1\u03b7\u03c4\u03b9\u03ba\u03ae \u03b4\u03b9\u03ac\u03bb\u03b5\u03ba\u03c4\u03bf\u03c2 o \"Kritik\u00e1\", \u039a\u03c1\u03b7\u03c4\u03b9\u03ba\u03ac) \u00e8 un dialetto della lingua greca moderna, parlato da pi\u00f9 di mezzo milione di persone a Creta e da alcune migliaia nella diaspora.\nDistribuzione geografica.\nIl dialetto cretese \u00e8 parlato dalla maggior parte dei greci dell'isola di Creta, cos\u00ec come da alcune migliaia di cretesi stanziatisi nelle maggiori citt\u00e0 della Grecia, in particolare ad Atene. Nei maggiori centri della diaspora greca, il dialetto continua a essere utilizzato dai cretesi, soprattutto negli Stati Uniti, in Australia e in Germania. Inoltre, i discendenti di molti musulmani cretesi che hanno lasciato l'isola tra il XIX e l'inizio del XX secolo continuano a utilizzare il dialetto. In Turchia sono chiamati turco-cretesi. Vi \u00e8, inoltre, un gruppo di cretesi musulmani nella citt\u00e0 costiera di Al Hamidiyah, in Siria, e nei territori confinanti del Libano."}
{"id": "4135865", "revid": "290351", "url": "https://it.wikipedia.org/wiki?curid=4135865", "title": "Guinea-Bissau ai Giochi della XXX Olimpiade", "text": "La Guinea-Bissau partecip\u00f2 ai Giochi della XXX Olimpiade, svoltisi a Londra dal 27 luglio al 12 agosto 2012, con una delegazione di 4 atleti.\nLotta.\nLa Guinea-Bissau si \u00e8 qualificata con due atleti nelle gare di lotta libera."}
{"id": "4135866", "revid": "599013", "url": "https://it.wikipedia.org/wiki?curid=4135866", "title": "Giovanni Marchioro", "text": "Carriera.\nDopo aver esordito nello Schio, fra il 1930 ed il 1932 milita nel , con la cui maglia colleziona 21 presenze in Serie B nella prima stagione ed altre 16 nella seconda, conclusasi con la promozione in Serie A. Nel 1932-33 milita in Serie B con in Messina."}
{"id": "4135867", "revid": "131358", "url": "https://it.wikipedia.org/wiki?curid=4135867", "title": "Nazionale olimpica di calcio femminile degli Stati Uniti d'America", "text": ""}
{"id": "4135873", "revid": "287204", "url": "https://it.wikipedia.org/wiki?curid=4135873", "title": "Battaglia di Faenza", "text": ""}
{"id": "4135875", "revid": "767487", "url": "https://it.wikipedia.org/wiki?curid=4135875", "title": "Yoshikazu Isoda", "text": "Vanta una trentina di presenze nella massima divisione giapponese."}
{"id": "4135877", "revid": "767487", "url": "https://it.wikipedia.org/wiki?curid=4135877", "title": "Sh\u016bta Sonoda", "text": "Vanta pi\u00f9 di 100 presenze nella massima serie giapponese."}
{"id": "4135878", "revid": "59785", "url": "https://it.wikipedia.org/wiki?curid=4135878", "title": "Mehmet IV", "text": ""}
{"id": "4135879", "revid": "6923", "url": "https://it.wikipedia.org/wiki?curid=4135879", "title": "Corn\u00e8r Banca", "text": "Il Gruppo Corn\u00e8r Banca \u00e8 un gruppo bancario svizzero, privato e indipendente, che offre servizi di banca universale ed \u00e8 stato fondato nel 1952 a Lugano, la terza piazza finanziaria pi\u00f9 importante della Confederazione Elvetica, dopo Zurigo e Ginevra. I servizi e i prodotti destinati alla Clientela coprono l\u2019intera gamma dell\u2019offerta bancaria tradizionale, con una specializzazione pi\u00f9 specifica nei settori del Private Banking, del finanziamento, delle carte di pagamento Visa, Mastercard e Diners Club (Corn\u00e8rcard) e del trading online (Corn\u00e8rtrader), attivit\u00e0 sulle quali poggia lo sviluppo del Gruppo Corn\u00e8r Banca.\nNel 2011 \u00e8 entrata a far parte del gruppo anche BonusCard.ch, una societ\u00e0 con sede a Zurigo attiva nel settore delle carte di pagamento. \u00c8 del 2012 la creazione di Corn\u00e8rtrader, la divisione che offre a investitori privati e istituzionali innovative piattaforme multi-asset per il trading online.\nTramite queste, gli investitori possono accedere ai mercati finanziari internazionali e fruire di un servizio di assistenza personalizzata da parte di specialisti in tale ambito.\nTra le principali novit\u00e0 del 2015, risulta l\u2019emissione diretta di prodotti strutturati sul mercato svizzero, che ha permesso, quale prima banca ticinese, di affiliarsi all\u2019Associazione Svizzera per prodotti strutturati (SVSP). Nel 2015 \u00e8 stato inoltre ampliato il raggio di azione nel settore delle carte di pagamento con l\u2019acquisizione di Diners Club Italia di Milano e della slovena Dinit d.o.o., societ\u00e0 di servizi per il marchio Diners Club a livello europeo.\nIl forte legame con il contesto economico locale si riflette nella scelta di mantenere la sede e la direzione generale a Lugano. Nel corso degli anni, la banca si \u00e8 insediata anche in altre primarie piazze elvetiche e ha dato avvio ad un vitale processo di internazionalizzazione, con il preciso obiettivo di diversificare ed ampliare il ventaglio dei propri prodotti e servizi, in funzione della crescente globalizzazione dei mercati e di una Clientela sempre pi\u00f9 cosmopolita.\nA livello patrimoniale il Gruppo Corn\u00e8r Banca ha una situazione invidiabile di copertura, con mezzi propri che corrispondono a circa il triplo del minimo necessario previsto dalla legge. Si posiziona al primo posto in Svizzera in termini di solidit\u00e0 del capitale, secondo le statistiche finanziarie mondiali elaborate nel 2015, 2016, 2017 e 2018 da \u201cThe Banker\u201d.\nIl Gruppo Corn\u00e8r Banca \u00e8 composto dalla casa madre Corn\u00e8r Banca SA di Lugano, dalle quattro succursali di Chiasso, Ginevra, Locarno e Zurigo, dalle affiliate Corn\u00e8r Bank (Overseas) Limited, BonusCard.ch SA, Cornercard UK Ltd, Diners Club Italia S.r.l. e Dinit d.o.o."}
{"id": "4135883", "revid": "767487", "url": "https://it.wikipedia.org/wiki?curid=4135883", "title": "Michihisa Date", "text": "Durante la sua carriera ha totalizzato un centinaio di presenze nella massima divisione giapponese."}
{"id": "4135884", "revid": "599013", "url": "https://it.wikipedia.org/wiki?curid=4135884", "title": "Ken'ichi Hashimoto", "text": "Carriera.\nVanta 27 incontri nella prima divisione giapponese con il Kashima Antlers. Ha inoltre militato nel Yokohama Marinos."}
{"id": "4135885", "revid": "599013", "url": "https://it.wikipedia.org/wiki?curid=4135885", "title": "Satoshi Yoneyama", "text": "Carriera.\nDurante la sua militanza con il Yoneyama vince la Coppa dell'Imperatore 1993, la Coppa delle Coppe dell'AFC 1994-1995 e la Supercoppa d'Asia 1995.\nNel 1999 si trasferisce in Germania per giocare nel , societ\u00e0 militante nel quarto livello tedesco.\nNel 2001 torna in patria per giocare nel ."}
{"id": "4135886", "revid": "599013", "url": "https://it.wikipedia.org/wiki?curid=4135886", "title": "Atsuhiko Mori", "text": "Vanta un centinaio di presenze nella prima divisione giapponese."}
{"id": "4135888", "revid": "821340", "url": "https://it.wikipedia.org/wiki?curid=4135888", "title": "Tiro ai Giochi della XXX Olimpiade - Pistola 10 metri aria compressa femminile", "text": "La gara di pistola 10 metri aria compressa femminile dei Giochi della XXX Olimpiade si \u00e8 svolta il 29 luglio 2012. Hanno partecipato 50 atlete.\nLa gara \u00e8 stata vinta dalla cinese Guo Wenjun davanti a C\u00e9line Goberville e Olena Kostevy\u010d.\nFormato.\nL'evento si articola in due fasi: un turno di qualificazione e la finale.\nNella qualificazione, ogni atleta spara 40 colpi; in ognuno di essi, il punteggio varia da 0 a 10 (con incrementi di 1) a seconda della distanza dal centro del bersaglio. I primi 8 tiratori accedono alla finale.\nNella finale, ogni atleta spara 10 colpi addizionali, il cui punteggio ha un incremento di 0,1 (con un massimo di 10,9); il punteggio finale considera tutti i 50 colpi sparati.\nRecord.\nPrima della competizione, i record olimpici e mondiali erano i seguenti:"}
{"id": "4135889", "revid": "767487", "url": "https://it.wikipedia.org/wiki?curid=4135889", "title": "Masanori Suzuki", "text": "Vanta una settantina di presenze nella massima serie giapponese."}
{"id": "4135894", "revid": "599013", "url": "https://it.wikipedia.org/wiki?curid=4135894", "title": "Rikiz\u014d Matsuhashi", "text": "Carriera.\nTra il 1992 e il 1997 ha giocato nella massima divisione giapponese."}
{"id": "4135895", "revid": "1776051", "url": "https://it.wikipedia.org/wiki?curid=4135895", "title": "Pugilato ai Giochi della XXX Olimpiade - Pesi supermassimi", "text": "Il pugilato pesi supermassimi maschile dei giochi olimpici di Londra 2012 si \u00e8 svolto tra il 1\u00b0 e il 12 agosto presso l'ExCeL Exhibition Centre.\nFormato della gara.\nCome tutte le gare olimpiche di pugilato \u00e8 stato un torneo ad eliminazione diretta. A questa competizione hanno partecipato 16 pugili. Gli incontri hanno avuto inizio il 1\u00ba agosto e sono proseguiti fino al 12 agosto. Entrambi gli sconfitti in semifinale hanno guadagnato la medaglia di bronzo.\nTutti gli incontri si sono svolti su tre round di tre minuti, durante i quali sono stati conteggiati tutti i pugni sferrati alla testa o alla parte superiore del corpo. Negli incontri non risolti per Knock-out ha passato il turno chi ha totalizzato pi\u00f9 punti. A parit\u00e0 di punti ha vinto il pugile che ha portato pi\u00f9 colpi in totale."}
{"id": "4135896", "revid": "767487", "url": "https://it.wikipedia.org/wiki?curid=4135896", "title": "Takashi Nagata", "text": " \nCarriera.\nHa collezionato 40 presenze e 4 reti nella massima divisione giapponese."}
{"id": "4135897", "revid": "767487", "url": "https://it.wikipedia.org/wiki?curid=4135897", "title": "Y\u016bji Keigoshi", "text": "Vanta 39 nella Japan Soccer League."}
{"id": "4135902", "revid": "767487", "url": "https://it.wikipedia.org/wiki?curid=4135902", "title": "Takahiro Shimada", "text": "Carriera.\nHa giocato 174 volte con il Gamba Osaka nella prima divisione nazionale e con cui ha giocato nella vittoriosa finale di Coppa dell'Imperatore 1990."}
{"id": "4135903", "revid": "4252", "url": "https://it.wikipedia.org/wiki?curid=4135903", "title": "Team Starkid", "text": ""}
{"id": "4135904", "revid": "767487", "url": "https://it.wikipedia.org/wiki?curid=4135904", "title": "Mickey McConnell", "text": "Carriera.\nUscito dal college viene messo sotto contratto dalla Fileni Jesi in Legadue. Nel luglio 2012 passa alla Tezenis Verona."}
{"id": "4135905", "revid": "287204", "url": "https://it.wikipedia.org/wiki?curid=4135905", "title": "Antonio Bryant", "text": "Carriera professionistica.\nDallas Cowboys.\nBryant fu scelto nel corso del secondo giro del Draft NFL 2002 dai Dallas Cowboys. Nel 2004, dopo aver gettato una maglietta in faccia al capo-allenatore Bill Parcells, fu scambiato coi Cleveland Browns in cambio del wide receiver Quincy Morgan.\nCleveland Browns.\nBryant trascorse le stagioni 2004 e 2005 coi Browns prima di diventare un free agent. Nelle due stagioni spese in Ohio, il giocatore disput\u00f2 25 partite segnando 8 touchdown su ricezione in totale.\nSan Francisco 49ers.\nBryant firm\u00f2 come free agent coi 49ers nel 2006.\nIl 1\u00ba marzo 2007, Bryant fu svincolato dai Niners a causa di uno scontro con il capo-allenatore Mike Nolan. Questo avvenne un anno dopo aver firmato un contratto quadriennale da 14 milioni di dollari.\nTampa Bay Buccaneers.\nIl 10 marzo 2008, Bryant firm\u00f2 un contratto al minimo salariale coi Tampa Bay Buccaneers. Egli disput\u00f2 la miglior partita della carriera durante un Monday Night Football contro i Carolina Panthers. Egli ricevette 9 passaggi per 200, compreso un touchdown a una mano che fu chiamato \"ricezione dell'anno\". Malgrado questa sua prestazione, i Buccaneers persero 38-23. Bryant termin\u00f2 la stagione 2008 con 83 ricezioni per 1.248 yard e 7 touchdowns, a una media di 15 yard per ricezione, diventando il ricevitore principale dei Bucs. Il 18 febbraio 2009, Bryant ricevette la franchise tag dai Buccaneers, che accett\u00f2 il 26 febbraio 2009. Il 25 febbraio 2010, dopo una stagione deludente e costellata dagli infortuni, Antonio Bryant fu svincolato dai Buccaneers.\nCincinnati Bengals.\nIl 10 marzo 2010, Bryant firm\u00f2 un contratto quadriennale coi Cincinnati Bengals del valore di 28 milioni di dollari.\nDopo che i Bengals firmarono Terrell Owens, Bryant cedette il suo numero 81 a Owens, che lo aveva indossato per tutta la carriera. In cambio, Bryant chiese a Owens di fare una donazione in beneficenza.\nBryant pass\u00f2 al numero 19 while durante il training camp dei Bengals a Georgetown, Kentucky, dove Chad Ochocinco, Owens, Andre Caldwell, Jordan Shipley, Dezmon Briscoe, Jerome Simpson, Matt Jones e Bryant si dividevano i passaggi dei quarterback Carson Palmer, J.T. O'Sullivan e Jordan Palmer. Il 29 agosto 2010, fu annunciato che il contratto di Antonio Bryant era stato interrotto dai Bengals, rendendolo nuovamente un free agent.\nSeattle Seahawks.\nIl 12 giugno 2012, Bryant partecip\u00f2 al mini camp di tre giorni dei Seahawks dopo due anni di inattivit\u00e0 ma l'allenatore di Seattle Pete Carroll non lo trov\u00f2 in adeguate condizioni fisiche. Malgrado ci\u00f2, il 26 luglio 2012, Antonio firm\u00f2 un contratto con la nuova franchigia. Il 6 agosto, Bryant fu svincolato dai Seahawks."}
{"id": "4135907", "revid": "4252", "url": "https://it.wikipedia.org/wiki?curid=4135907", "title": "StarKid Productions", "text": ""}
{"id": "4135910", "revid": "4252", "url": "https://it.wikipedia.org/wiki?curid=4135910", "title": "Starkid Productions", "text": ""}
{"id": "4135911", "revid": "4252", "url": "https://it.wikipedia.org/wiki?curid=4135911", "title": "Starkid", "text": ""}
{"id": "4135912", "revid": "4252", "url": "https://it.wikipedia.org/wiki?curid=4135912", "title": "StarKid", "text": ""}
{"id": "4135913", "revid": "767487", "url": "https://it.wikipedia.org/wiki?curid=4135913", "title": "Comdex", "text": "Il COMDEX (acronimo dell'inglese \"computer dealers' exhibition\", \"esposizione dei rivenditori del computer\") \u00e8 stato una fiera informatica in cui le case produttrici di hardware e software presentavano al pubblico i loro prodotti. Tra le pi\u00f9 importanti fiere informatiche degli Stati Uniti e quindi del mondo (visto il ruolo importante che gli Stati Uniti hanno sempre rivestito a livello internazionale in ambito informatico), si \u00e8 tenuto in vari paesi del mondo tra il 1979 e il 2005.\nInizialmente la fiera era riservata ai rivenditori e ai distributori. Nel 1979 la prima edizione ha avuto 157 espositori e 4.000 visitatori. Nel 1981 la prima edizione estiva della fiera ha avuto 237 espositori e 11.000 visitatori. Nel periodo di massimo successo, alcune edizioni tenute negli Stati Uniti alla fine del secolo scorso hanno superato i 2.000 espositori e i 200.000 visitatori.\nStoria.\nLa fiera \u00e8 stata creata dal The Interface Group (avente tra i proprietari Sheldon Adelson). Nel 1995 la fiera \u00e8 stata venduta alla giapponese SoftBank Corporation e nel 2001 alla statunitense Key3Media Group. Dopo un temporaneo fallimento, Key3Media Group \u00e8 rinata nel 2003 come MediaLive International.\nEdizioni.\nLa tabella seguente riporta le varie edizioni del COMDEX. Di ogni edizione sono riportati l'anno e i giorni in cui si \u00e8 svolta l'edizione, la citt\u00e0 e il paese dove si \u00e8 svolta l'edizione e il nome dell'edizione."}
{"id": "4135925", "revid": "1305772", "url": "https://it.wikipedia.org/wiki?curid=4135925", "title": "Marchioro", "text": ""}
{"id": "4135926", "revid": "744595", "url": "https://it.wikipedia.org/wiki?curid=4135926", "title": "Idrossido di ferro(II)", "text": ""}
{"id": "4135929", "revid": "212348", "url": "https://it.wikipedia.org/wiki?curid=4135929", "title": "Tiro ai Giochi della XXX Olimpiade - Pistola 25 metri automatica maschile", "text": "La gara di pistola 25 metri automatica maschile dei Giochi della XXX Olimpiade si svolger\u00e0 il 2 e il 3 agosto 2012. \u00c8 prevista la partecipazione di 18 atleti.\nFormato.\nL'evento si articola in due fasi: un turno di qualificazione e la finale.\nNella qualificazione, ogni atleta spara 60 colpi, divisi in 5 serie da 12; in ognuno di essi, il punteggio varia da 0 da 10 (con incrementi di 1) a seconda della distanza dal centro del bersaglio. I primi 6 tiratori accedono alla finale.\nNella finale, ogni atleta spara 20 colpi addizionali, in 5 serie da 4, il cui punteggio ha un incremento di 0,1 (con un massimo di 10,9); il punteggio finale considera tutti gli 80 colpi sparati.\nRecord.\nPrima della competizione, i record olimpici e mondiali erano i seguenti:"}
{"id": "4135930", "revid": "51360527", "url": "https://it.wikipedia.org/wiki?curid=4135930", "title": "Lionsgate Entertainment", "text": ""}
{"id": "4135931", "revid": "767487", "url": "https://it.wikipedia.org/wiki?curid=4135931", "title": "Babycall", "text": "Babycall \u00e8 un film del 2011 diretto da P\u00e5l Sletaune con protagonista Noomi Rapace.\nTrama.\nAnna e suo figlio Anders, di 8 anni, scappano dal violento padre del piccolo. Si trasferiscono ad un indirizzo segreto e Anna compra un babycall per avere la certezza che tutto sia ok quando il bambino dorme. Una notte Anna sente dei rumori, susseguiti da quello che sembra l'omicidio del piccolo Anders, ma quando va da lui \u00e8 tutto tranquillo. Il piccolo per\u00f2 di notte riceve la visita di un bambino che va e viene quando vuole. Un giorno in un disegno del piccolo vengono trovate tracce di sangue, ed Anna inizia ad avere veramente paura.\nProduzione.\nBudget.\nIl film ottiene un budget di circa 25 milioni di corone, circa 3,3 milioni di euro.\nRiprese.\nLe riprese della pellicola iniziarono il 18 marzo 2010 e terminano il 15 maggio 2010.\nPromozione.\nIl 30 luglio 2012 \u00e8 stato diffuso online il poster italiano del film, a pochi giorni di distanza dalla release del trailer.\nDistribuzione.\nLa pellicola esce nei cinema norvegesi il 7 ottobre 2011. Viene poi presentato al Festival Internazionale del Film di Roma il 31 ottobre ed in altri festival europei tra la fine del 2011 e l'inizio del 2012. Uscir\u00e0 nei cinema italiani il 31 agosto 2012.\nIl film viene vietato ai minori per la presenza di \"scene di violenza\"."}
{"id": "4135932", "revid": "744595", "url": "https://it.wikipedia.org/wiki?curid=4135932", "title": "Idrossido di ferro(III)", "text": ""}
{"id": "4135933", "revid": "547034", "url": "https://it.wikipedia.org/wiki?curid=4135933", "title": "Ingegneria agraria", "text": "L'ingegneria agraria \u00e8 una disciplina di tipo ingegneristico che applica i principi dell'ingegneria all'agricoltura in senso lato, quindi alle trasformazioni del territorio, tipo: costruzioni rurali, costruzione di strade poderali, invasi e bacini, recupero naturalistico di cave, sponde, argini e alvei fluviali, recupero e sistemazioni di scarpate e versanti, sistemazioni territorio agricolo. \nInoltre si occupa di impianti e meccanizzazione agricola per le produzioni vegetali e animali e la trasformazione dei relativi prodotti.\nLa figura professionale che si occupa principalmente di ingegneria agraria \u00e8 l'agronomo e l'ingegnere civile e ambientale. Gli studi pi\u00f9 coerenti sono quelli di tipo agro-ingegneristico oltre ad altre lauree magistrali che consentono l'accesso agli esami di stato per l'iscrizione all'Ordine dei dottori agronomi e forestali, nel resto del mondo denominati ingegneri agronomi, e rappresentati dall'associazione mondiale degli ingegneri agronomi . L'associazione professionale denominata AIIA (Associazione Italiana di Ingegneria Agraria)che riunisce i dottori agronomi e gli ingegneri ambientali specialisti della materia.\nDescrizione.\nTale disciplina si distingue nelle seguenti macro aree:\nLa disciplina in questione:"}
{"id": "4135937", "revid": "212348", "url": "https://it.wikipedia.org/wiki?curid=4135937", "title": "Tiro ai Giochi della XXX Olimpiade - Pistola 25 metri femminile", "text": "La gara di pistola 25 metri femminile dei Giochi della XXX Olimpiade si \u00e8 svolta il 1\u00ba agosto 2012. Hanno partecipato 39 atlete.\nLa gara \u00e8 stata vinta dalla sudcoreana Kim Jang-Mi davanti a Chen Ying e Olena Kostevy\u010d.\nFormato.\nL'evento si articola in due fasi: un turno di qualificazione e la finale.\nNella qualificazione, ogni atleta spara 60 colpi; in ognuno di essi, il punteggio varia da 0 da 10 (con incrementi di 1) a seconda della distanza dal centro del bersaglio. I primi 8 tiratori accedono alla finale.\nNella finale, ogni atleta spara 20 colpi addizionali, il cui punteggio ha un incremento di 0,1 (con un massimo di 10,9); il punteggio finale considera tutti gli 80 colpi sparati.\nRecord.\nPrima della competizione, i record olimpici e mondiali erano i seguenti:"}
{"id": "4135941", "revid": "287204", "url": "https://it.wikipedia.org/wiki?curid=4135941", "title": "Pugilato ai Giochi della XXX Olimpiade - Pesi welter", "text": "Il pugilato pesi welter maschile dei giochi olimpici di Londra 2012 si \u00e8 svolto tra il 31 luglio e il 12 agosto presso l'ExCeL Exhibition Centre.\nFormato della gara.\nCome tutte le gare olimpiche di pugilato, la gara \u00e8 stata un torneo ad eliminazione diretta. A questa competizione hanno partecipato 28 pugili. Gli incontri hanno avuto inizio il 31 luglio, e sono proseguiti fino al 12 agosto. Essendoci meno di 32 partecipanti, alcuni di loro sono passati direttamente al secondo turno. Entrambi gli sconfitti in semifinale hanno guadagnato la medaglia di bronzo.\nTutti gli incontri si sono svolti su tre round di tre minuti, durante i quali sono stati conteggiati tutti i pugni sferrati alla testa o alla parte superiore del corpo. Negli incontri non risolti per Knock-out ha passato il turno chi ha totalizzato pi\u00f9 punti. A parit\u00e0 di punti ha vinto il pugile che ha portato pi\u00f9 colpi in totale."}
{"id": "4135947", "revid": "212348", "url": "https://it.wikipedia.org/wiki?curid=4135947", "title": "Tiro ai Giochi della XXX Olimpiade - Pistola 50 metri maschile", "text": "La gara di pistola 50 metri maschile dei Giochi della XXX Olimpiade si \u00e8 svolta il 5 agosto 2012. Hanno partecipato 38 atleti.\nFormato.\nL'evento si articola in due fasi: un turno di qualificazione e la finale.\nNella qualificazione, ogni atleta spara 60 colpi; in ognuno di essi, il punteggio varia da 0 da 10 (con incrementi di 1) a seconda della distanza dal centro del bersaglio. I primi 8 tiratori accedono alla finale.\nNella finale, ogni atleta spara 10 colpi addizionali, il cui punteggio ha un incremento di 0,1 (con un massimo di 10,9); il punteggio finale considera tutti i 70 colpi sparati.\nRecord.\nPrima della competizione, i record olimpici e mondiali erano i seguenti:"}
{"id": "4135952", "revid": "599013", "url": "https://it.wikipedia.org/wiki?curid=4135952", "title": "Provincia di Leopoli", "text": ""}
{"id": "4135962", "revid": "830939", "url": "https://it.wikipedia.org/wiki?curid=4135962", "title": "Apollinare Claudio", "text": "Biografia.\nVescovo di Ierapoli, aveva una profonda cultura letteraria e filosofica e si contraddistinse per l'allontanamento dalla tradizione giudeo-cristiana, anche in relazione alla sua predilezione per il \"Vangelo secondo Giovanni\". Scrisse diversi libri indirizzati ai pagani, due rivolti ai giudei, oltre a scritti sulla verit\u00e0 e sulla piet\u00e0. Compose inoltre un'apologia a Marco Aurelio. Le sue opere sono per\u00f2 andate perdute.\nLe poche notizie che abbiamo su di lui ci sono state tramandate principalmente da Eusebio di Cesarea (\"Storia Ecclesiastica\" IV, 27), che scrisse poco dopo il 300, e da altri autori pi\u00f9 tardi.\nCulto.\nVenerato dalla Chiesa cattolica come santo, la sua festa cade l'8 gennaio, ma la sua ricorrenza viene festeggiata anche il 7 febbraio.\nDal Martirologio Romano: "}
{"id": "4135963", "revid": "1776051", "url": "https://it.wikipedia.org/wiki?curid=4135963", "title": "Pugilato ai Giochi della XXX Olimpiade - Pesi mosca femminile", "text": "Il pugilato pesi mosca femminile dei giochi olimpici di Londra 2012 si \u00e8 svolto tra il 5 e il 9 agosto presso l'ExCeL Exhibition Centre.\nFormato della gara.\nGli incontri si sono svolti su quattro round di due minuti. Le pugili hanno ottenuto un punto per ogni pugno portato alla testa o alla parte alta del corpo dell'avversaria. Finendo a terra per pi\u00f9 di 10 secondi si \u00e8 perso l'incontro. Lo schema \u00e8 ad eliminazione diretta. Tutte le categorie femminili hanno avuto 12 partecipanti. Le vincitrici delle semifinali si sono giocate la medaglia d'oro, mentre entrambe le sconfitte hanno avuto la medaglia di bronzo."}
{"id": "4135965", "revid": "834", "url": "https://it.wikipedia.org/wiki?curid=4135965", "title": "Lesghi", "text": ""}
{"id": "4135968", "revid": "486946", "url": "https://it.wikipedia.org/wiki?curid=4135968", "title": "Lingua lesghi", "text": ""}
{"id": "4135970", "revid": "486946", "url": "https://it.wikipedia.org/wiki?curid=4135970", "title": "Lingua k\u00fcru", "text": ""}
{"id": "4135971", "revid": "298055", "url": "https://it.wikipedia.org/wiki?curid=4135971", "title": "Codice Eternity", "text": ""}
{"id": "4135973", "revid": "287204", "url": "https://it.wikipedia.org/wiki?curid=4135973", "title": "Atletica leggera ai Giochi della XXX Olimpiade - Staffetta 4x100 metri maschile", "text": ""}
{"id": "4135975", "revid": "2036605", "url": "https://it.wikipedia.org/wiki?curid=4135975", "title": "Apollinare di Laodicea il Vecchio", "text": "Biografia.\nDocente di grammatica a Berito e Laodicea, dopo la sua conversione al cristianesimo fu ordinato sacerdote. Bench\u00e9 gli fosse stato proibito dal vescovo Teodoto frequent\u00f2, assieme al figlio Apollinare il Giovane, il circolo del retore pagano Epifanio e per questo fu temporaneamente scomunicato. Riabilitato, in contrapposizione all'imperatore Flavio Claudio Giuliano, che nel 362 aveva vietato ai cristiani di insegnare lettere classiche, Apollinare compose una grammatica illustrata da esempi ricavati da letterati cristiani e un poema, probabilmente assieme al figlio, in 24 libri sulla storia degli ebrei dalla creazione a Saul. Scrisse poi varie opere classiche dove imitava Omero, Pindaro, Euripide, Platone, Menandro. Nessuna di queste opere si \u00e8 conservata.\nNel 346 Apollinare, fu nuovamente scomunicato assieme al figlio dal vescovo ariano Giorgio di Laodicea, per aver ospitato il vescovo antiariano Atanasio di Alessandria dal suo ritorno dall'esilio.\nScrisse tra il 376 e il 380 una \"Dimostrazione dell'Incarnazione divina\" dove trattava una concezione, ricostruita tramite le citazioni nell\"'Antirrheticus adversus Apollinarem\" di Gregorio di Nissa, del dogma dell'incarnazione riferita in particolare alla concezione virginale della Madonna avvenuta, secondo Apollinare, perch\u00e9 il Verbo divino si era sostituito nel corpo di Maria all'anima razionale."}
{"id": "4135977", "revid": "287204", "url": "https://it.wikipedia.org/wiki?curid=4135977", "title": "Atletica leggera ai Giochi della XXX Olimpiade - Staffetta 4x100 metri femminile", "text": ""}
{"id": "4135983", "revid": "287204", "url": "https://it.wikipedia.org/wiki?curid=4135983", "title": "Atletica leggera ai Giochi della XXX Olimpiade - Staffetta 4x400 metri femminile", "text": ""}
{"id": "4135984", "revid": "217591", "url": "https://it.wikipedia.org/wiki?curid=4135984", "title": "Apollo (mistico)", "text": "Biografia.\nVisse come eremita nella Tebaide.\nFu fondatore e primo abate del monastero di Bawit.\nCulto.\n\u00c8 celebrato dalla chiesa copta il 22 ottobre."}
{"id": "4135985", "revid": "1543377", "url": "https://it.wikipedia.org/wiki?curid=4135985", "title": "Gibuti ai Giochi della XXX Olimpiade", "text": "Il Gibuti ha partecipato ai Giochi della XXX Olimpiade di Londra, che si sono svolti dal 27 luglio al 12 agosto 2012, con una delegazione di 6 atleti.\nNuoto.\nIl Gibuti ha guadagnato un'\"Universality places\" dalla Federazione internazionale del nuoto."}
{"id": "4135986", "revid": "287204", "url": "https://it.wikipedia.org/wiki?curid=4135986", "title": "Atletica leggera ai Giochi della XXX Olimpiade - Staffetta 4x400 metri maschile", "text": ""}
{"id": "4135988", "revid": "287204", "url": "https://it.wikipedia.org/wiki?curid=4135988", "title": "Pugilato ai Giochi della XXX Olimpiade - Pesi leggeri femminile", "text": "Il pugilato pesi leggeri femminile dei giochi olimpici di Londra 2012 si \u00e8 svolto tra il 5 e il 9 agosto presso l'ExCeL Exhibition Centre.\nFormato della gara.\nGli incontri si sono svolti su quattro round di due minuti. Le pugili hanno ottenuto un punto per ogni pugno portato alla testa o alla parte alta del corpo dell'avversaria. Finendo a terra per pi\u00f9 di 10 secondi si \u00e8 perso l'incontro. Lo schema \u00e8 ad eliminazione diretta. Tutte le categorie femminili hanno avuto 12 partecipanti. Le vincitrici delle semifinali si sono giocate la medaglia d'oro, mentre entrambe le sconfitte hanno avuto la medaglia di bronzo."}
{"id": "4135991", "revid": "115682", "url": "https://it.wikipedia.org/wiki?curid=4135991", "title": "Andr\u00e9 Favory", "text": "Biografia.\nAllievo dell'Acad\u00e9mie Julian e fortemente influenzato da Paul C\u00e9zanne, Andr\u00e9 Favory, durante i primi anni della sua carriera, dipinse in stile cubista. Ma nel 1914 fu arruolato e dovette partire per il fronte. Quando riprese a dipingere, nel 1919, l'esperienza della guerra e della vita nelle trincee aveva modificato profondamente la sua concezione dell'arte. Si distacc\u00f2 dal cubismo, che giudicava troppo intellettuale, e si accost\u00f2 molto di pi\u00f9 agli aspetti materiali e financo carnali della natura e della vita.\nFece, allora, frequenti viaggi in Belgio per studiare Pieter Paul Rubens, che da quel momento esercit\u00f2 su di lui un'influenza determinante. Divenuto ormai padrone della tavolozza, Favory dipinse paesaggi dai toni caldi, nudi femminili voluttuosi e ritratti di donne molto sensuali.\nFavory espose regolarmente nei grandi \"Salon\" (Salon d'Automne nel 1921-1922, Salon delle Tuileries nel 1923-1924, e cos\u00ec via). Durante tutti gli anni venti le opere di Favory comparvero in numerose gallerie di Parigi, Bruxelles, Londra, Amsterdam, New York e Tokyo.\nPer i critici influenti, come Louis Vauxcelles, egli era uno dei maggiori artisti della sua generazione.\nParallelamente lavor\u00f2 come illustratore per delle opere come \"Les Po\u00e8mes de l'humour triste\" di Jules Supervielle (1919), una riedizione de \"L'educazione sentimentale\" di Gustave Flaubert (1924), \"Ouvert la nuit\" di Paul Morand (1924), \"Le Jeu de la \"Madame malade\"\" di Maurice Beaubourg (1928) e \"Drogues et peintures\", un album di arte moderna di Fran\u00e7ois Quelv\u00e9e.\nAll'inizio degli anni trenta una grave malattia lo colp\u00ec e lo rese invalido, al punto da rendergli impossibile continuare a dipingere. Sette anni dopo mor\u00ec.\nOpere.\nOpere conservate in collezioni pubbliche.\nElenco parziale."}
{"id": "4135997", "revid": "1603714", "url": "https://it.wikipedia.org/wiki?curid=4135997", "title": "Apollodoro (pittore)", "text": "Secondo Plinio il vecchio fior\u00ec nella 93\u00aa Olimpiade ossia nel 408-405 a.C., la sua attivit\u00e0 pot\u00e9 quindi svolgersi nell'ultimo trentennio del V secolo a.C. \nTra le opere ricordate dalle fonti: un sacerdote orante, un Aiace fulminato e un Ulisse.\nSchiagrafo significa 'pittore di ombre'; questo attributo fu assegnato ad Apollodoro da tardi commentatori che intendevano con esso sottolineare la particolarit\u00e0 della sua arte: l'articolazione del chiaroscuro in funzione di una maggiore resa volumetrica (Plutarco, \"Moralia\" 346), estesa ormai anche al corpo umano, e non solo alle architetture sceniche, come sembra avesse fatto Agatarco. La pittura di Apollodoro sembra quindi essere stata percepita come la via alternativa a quella condotta da Parrasio, per l'alternarsi della luce e dell'ombra attorno ai corpi i quali in questo modo risaltavano dal fondo, piuttosto che attraverso la modulazione sapiente della linea di contorno.\nAl termine \"schiagrafia\" sono stati attribuiti nel tempo e si sono sovrapposti diversi significati, da ultimo quello di una tecnica simile alla moderna tecnica impressionista, alla quale sembra far cenno Platone nei \"Dialoghi\" e che sarebbe stata introdotta appunto nel periodo di attivit\u00e0 di Apollodoro. Il carattere illusorio del nuovo modo di dipingere (Plinio, \"Nat. hist.\", XXXV, 60) e di intendere l'attivit\u00e0 dell'artefice assumer\u00e0 gi\u00e0 al tempo di Apollodoro connotazioni negative e il termine \"schiagrafo\" diverr\u00e0 sinonimo di pittore in quanto artefice padrone della rappresentazione attraverso l'articolazione dello spazio e la modulazione della luce e del colore."}
{"id": "4136001", "revid": "767487", "url": "https://it.wikipedia.org/wiki?curid=4136001", "title": "Apollodoro (medico)", "text": "Biografia.\nFu autore dell'opera \"De bestiis venenatis\", che serv\u00ec da fonte allo scrittore didascalico Nicandro."}
{"id": "4136006", "revid": "123607828", "url": "https://it.wikipedia.org/wiki?curid=4136006", "title": "Fitwalking", "text": "Il fitwalking, letteralmente traducibile in italiano come camminando in forma (col significato di camminare per il benessere), \u00e8 una pratica sportiva non competitiva.\nNei paesi di lingua anglosassone il fitwalking \u00e8 detto power walking. \u00c8 l'arte di camminare velocemente, con una velocit\u00e0 corrispondente al limite superiore dell'intervallo naturale per l'andatura a piedi, in genere 7\u20139\u00a0km / h (4,5-5,5\u00a0mph). Si considera camminata l'andatura umana o animale durante la quale si mantiene il contatto col terreno con almeno un piede; si differenzia dalla corsa e dal jogging, in cui si perde il contatto con il terreno durante la fase detta \"di volo\". Per questo la camminata si definisce come \"una serie di passi\", mentre la corsa viene definita come \"una serie di balzi\". La camminata veloce viene spesso confusa con la marcia che per\u00f2 richiede in aggiunta che la gamba sia tesa da quando il piede prende contatto col terreno fino a quando la gamba arriva sulla verticale del corpo. La marcia \u00e8 la versione agonistica della camminata veloce, ed \u00e8 presente alle olimpiadi con tre competizioni.\nDescrizione.\nLa parola \"fitwalking\" \u00e8 la composizione dei termini inglesi \"fitness\" (forma fisica) e del verbo \"to walk\" (camminare). Sempre in lingua inglese, \"race walk\", da \"race\" competizione, indica la marcia. Per certi versi il fitwalking \u00e8 molto simile alla marcia, ma a differenza di essa non pu\u00f2 essere un'attivit\u00e0 competitiva.\nEsistono tre differenti stili che caratterizzano tale disciplina: life style, performer style e sport style. Si differenziano per il livello di tecnica utilizzata e perci\u00f2 dalla velocit\u00e1 del passo. Nel LIFE STYLE si ha un'ampiezza del passo minore che comporta una spinta ridotta da parte del piede e le braccia non hanno un'oscillazione esagerata. Questo stile non permette una velocit\u00e0 elevata, infatti assomiglia alla camminata tradizionale. Il PERFORMER STYLE invece ha una tecnica pi\u00f9 marcata. Il braccio si muove in modo sincrono a quello delle gambe, comportando cos\u00ec un aumento dell'ampiezza del passo. Il braccio \u00e9 piegato a 90 gradi. L'ultimo stile il SPORT STYLE definisce un cammino pi\u00f9 sportivo e quindi pi\u00f9 veloce. Le braccia risultano piegate al gomito a circa 90 gradi e oscillano vigorosamente mantenendo questa posizione. Proprio questa oscillazione \u00e9 alla base di una buona impostazione del passo e di conseguenza, contribuisce in modo rilevante a far s\u00ec che l'intera azione si mantenga dinamica con uno sfruttamento completo della fase di spinta da parte del piede. Questo compie un movimento chiamato \"rullata\" che definisce l'intero percorso del movimento che compie dal momento del suo contatto con il terreno sino al termine della spinta.\nDiffusione, contesto e rilevanza.\nL'ex marciatore Maurizio Damilano, ideatore del nome e di un metodo di fitwalking, ha contribuito allo sviluppo della disciplina in Italia. Il fitwalking \u00e8 praticato in gruppo all'aria aperta, in questo contesto, oltre al benessere ed all'attivit\u00e0 motoria, si favorisce l'interazione sociale. Il fitwalking ha quindi pi\u00f9 una rilevanza benefica salutare e sociale, che sportiva, in quanto di questa disciplina non vengono disputate gare a carattere competitivo e la versione agonistica \u00e8 rappresentata dalla marcia.\nLa diffusione del fitwalking negli Stati Uniti d'America (dove si preferisce la dizione power walking, \"cammino poderoso\"), nazione nella quale la pratica di tale disciplina \u00e8 considerata utile per combattere lo stress, ha fatto s\u00ec che anche in Italia si scoprissero altri aspetti di rilevanza del fitwalking, legati ai benefici che ne derivano dalla sua pratica.\nDiffusione nel mondo.\nNel 2001 i fratelli Damilano apportarono alla tecnica del Power Walking degli Stati Uniti accorgimenti ed esercizi presi a prestito dalla marcia e per distinguerlo lo chiamarono Fitwalking.\nA partire dal 2001 il fitwalking si \u00e8 diffuso in molti paesi sia nell'attivit\u00e0 Outdoor che Indoor, tra cui Ungheria, Spagna, Francia, e Portogallo.\nNel mondo anglosassone, noto come Power Walking, \u00e8 presente in vari paesi tra cui gli Stati Uniti d'America (dove \u00e8 nato), Inghilterra, e Australia.\nLa sanit\u00e0 internazionale raccomanda il cammino veloce per essere poco traumatico e per i benefici che produce su numerose patologie, consigliato ai corridori che han subito traumi alle articolazioni.\nDiffusione in Italia.\nIn un paio di manifestazioni si \u00e8 superato il numero delle 5.000 partecipazioni.\nIl fitwalking \u00e8 praticato nelle seguenti manifestazioni: fitwalking del cuore (Saluzzo - CN), fitwalking sulle strade dei campioni (Scarnafigi - CN), Fitwalking per la Vita (Sassari), \"Corri Umbria\", \"Firenze marathon\" e in altre che si svolgono nelle citt\u00e0 di Sassari, Tuscia, Roma, Ragusa, Salsomaggiore Terme, Parma.\nIl fitwalking del cuore, che si svolge la terza domenica di Gennaio, \u00e8 la pi\u00f9 partecipata manifestazione dedicata unicamente ai camminatori e nell'edizione 2017 ha toccato i 9107 partecipanti. Nel 2019 si \u00e8 superata la quota di 11.000 partecipanti. Il Fitwalking per la Vita, organizzato dalla Scuola Sarda del Cammino , che si svolge in Sardegna nel mese di ottobre, \u00e8 l'evento di Fitwalking pi\u00f9 partecipato in Sardegna e nel 2018 ha raggiunto le 1500 presenze.\nLa tecnica.\nLa necessit\u00e0 di praticare lo sport per l'esercizio fisico ha portato, in tempi recenti, alla nascita di alcune nuove discipline (si pensi al trekking praticato in montagna), non propriamente sportive, che comportano l'esercizio della semplice funzione del camminare.\nLa tecnica del fitwalking prevede che il passo sia energico (quindi una falcata ampia), sia curata la postura e il ritmo sia impegnativo. Questo al semplice scopo di sviluppare una potenza sufficiente affinch\u00e9 la camminata produca effetti benefici sulla forma fisica e sul dimagrimento. I benefici della camminata veloce sono molteplici e anche l'OMS la consiglia per contrastare disturbi come ipertensione e stress.\nIl fitwalking, detto anche power walking o speed walking, \u00e8 l'azione del camminare con una velocit\u00e0 superiore all'intervallo naturale del cammino, tipicamente da 7 a 9\u00a0km/h.\nPer distinguere il fitwalking rispetto al jogging e al running, almeno un piede deve mantenere il contatto con il terreno per tutto il tempo.\nIl cammino veloce (o fitwalking) \u00e8 stato raccomandato sempre pi\u00f9 come un'alternativa al jogging quale esercizio di moderata intensit\u00e0, lavorando al 60-80% della frequenza cardiaca massima, FCmax. Al livello pi\u00f9 alto il cammino ed il jogging sono per lo pi\u00f9 ugualmente efficaci, ma l'azione del camminare produce meno impatti alle articolazioni in modo significativo.\nQuando si cammina molto velocemente \u00e8 necessario un'oscillazione abbastanza pronunciata delle braccia.\nIl fitwalking \u00e8 spesso confuso con la marcia, ma questa oltre a mantenere obbligatoriamente il contatto con il terreno di almeno un piede, richiede l'appoggio della gamba tesa al momento dell'impatto col terreno, pena squalifica.\nBenefici.\nIl fitwalking pu\u00f2 essere praticato come strumento di prevenzione delle malattie, esso viene infatti prescritto come terapia anche da talune strutture ospedaliere. Ad esempio viene prescritto come terapia per i malati di diabete, o a coloro che hanno piccoli problemi cardiaci. Non ultimo il fitwalking favorisce il dimagrimento in modo del tutto salutare."}
{"id": "4136009", "revid": "774703", "url": "https://it.wikipedia.org/wiki?curid=4136009", "title": "Nazionale olimpica di calcio femminile della Nuova Zelanda", "text": ""}
{"id": "4136014", "revid": "599013", "url": "https://it.wikipedia.org/wiki?curid=4136014", "title": "Peter Clarke", "text": "Caratteristiche tecniche.\n\u00c8 un difensore centrale.\nCarriera.\nClarke inizia la sua carriera calcistica nelle file dell'Everton, con il quale esordisce in Premier League, con i \"Toffees\" disputer\u00e0 9 partite nel massimo campionato inglese.\nNel corso della sua permanenza a Liverpool, Clarke viene girato in prestito a diversi club di serie minori: nel 2002 al Blackpool, l'anno dopo al Port Vale ed infine al Coventry City. Con queste squadre Clark disputer\u00e0 24 incontri segnando 4 reti.\nNel 2004 passa definitivamente al Blackpool, club che non lo aveva dimenticato, giocando 84 partite e siglando 11 reti, suo record personale in campionato.\nDue anni dopo passa al Southend United, club appena promosso in Championship per la stagione 2006-2007 non riuscendo ad evitare la retrocessione in Football League One.\nNel 2009 viene acquistato dall'Huddersfield Town, con il quale vinse ai rigori la finalissima per la promozione in Football League Championship nella stagione 2011-2012."}
{"id": "4136018", "revid": "1776051", "url": "https://it.wikipedia.org/wiki?curid=4136018", "title": "Pugilato ai Giochi della XXX Olimpiade - Pesi medi femminile", "text": "Il pugilato pesi medi femminile dei giochi olimpici di Londra 2012 si \u00e8 svolto tra il 5 e il 9 agosto presso l'ExCeL Exhibition Centre.\nFormato della gara.\nGli incontri si sono svolti su quattro round di due minuti. Le pugili hanno ottenuto un punto per ogni pugno portato alla testa o alla parte alta del corpo dell'avversaria. Finendo a terra per pi\u00f9 di 10 secondi si \u00e8 perso l'incontro. Lo schema \u00e8 ad eliminazione diretta. Tutte le categorie femminili hanno avuto 12 partecipanti. Le vincitrici delle semifinali si sono giocate la medaglia d'oro, mentre entrambe le sconfitte hanno avuto la medaglia di bronzo."}
{"id": "4136021", "revid": "339392", "url": "https://it.wikipedia.org/wiki?curid=4136021", "title": "Opzione Giordana", "text": ""}
{"id": "4136023", "revid": "287204", "url": "https://it.wikipedia.org/wiki?curid=4136023", "title": "Salvador Dal\u00ed (disambigua)", "text": ""}
{"id": "4136025", "revid": "339392", "url": "https://it.wikipedia.org/wiki?curid=4136025", "title": "Piano Allon", "text": ""}
{"id": "4136027", "revid": "339392", "url": "https://it.wikipedia.org/wiki?curid=4136027", "title": "Automobile a idrogeno", "text": ""}
{"id": "4136029", "revid": "101175", "url": "https://it.wikipedia.org/wiki?curid=4136029", "title": "Record anagrafici del Motomondiale", "text": "I primati anagrafici del Motomondiale riguardano la minore o maggiore et\u00e0 dei concorrenti, soprattutto in rapporto ai risultati conseguiti.\nDagli annuari del Motomondiale \u00e8 possibile constatare, ad esempio, che il pi\u00f9 giovane motociclista ad aver conquistato il titolo di campione del mondo \u00e8 l'italiano Loris Capirossi, aggiudicandosi la classe 125 del Motomondiale 1990 a 17 anni, mentre il pilota pi\u00f9 anziano \u00e8 il tedesco Hermann Paul M\u00fcller che si aggiudic\u00f2 il titolo iridato per la classe 250 del Motomondiale 1955, a quasi 46 anni, prevalendo per pochi mesi sull'inglese Fergus Anderson.\nPer quanto riguarda la vittoria nei Gran Premi del Motomondiale, il pi\u00f9 giovane pilota \u00e8 il turco Can \u00d6nc\u00fc che ha vinto il Gran Premio della Comunit\u00e0 Valenciana 2018 a soli 15 anni e il pi\u00f9 anziano \u00e8 Albino Milani che ha conquistato il Gran Premio delle Nazioni 1957, ormai in vista dei 47 anni."}
{"id": "4136030", "revid": "51362750", "url": "https://it.wikipedia.org/wiki?curid=4136030", "title": "Veicolo ad idrogeno", "text": ""}
{"id": "4136032", "revid": "767487", "url": "https://it.wikipedia.org/wiki?curid=4136032", "title": "Tutto da rifare", "text": "Tutto da rifare \u00e8 un brano musicale del gruppo musicale italiano Velvet, pubblicato come singolo il 28 febbraio 2007.\nIl brano \u00e8 stato presentato al Festival di Sanremo 2007, eseguito nella serata degli ospiti assieme a Le Vibrazioni.\nIl videoclip \u00e8 stato girato nella citt\u00e0 di Crema."}
{"id": "4136038", "revid": "767487", "url": "https://it.wikipedia.org/wiki?curid=4136038", "title": "Io e Max Minsky", "text": "Io e Max Minsky \u00e8 un film del 2007 diretto da Anna Justice e tratto dal romanzo \"Max Minsky und ich\" di Holly-Jane Rahlens.\nTrama.\nNelly Sue Edelmeister \u00e8 una ragazza tredicenne ebrea che vive a Berlino insieme ai genitori Benny e Lucy. Nelly \u00e8 appassionata di astronomia ed \u00e8 una grande sognatrice, infatti desidera incontrare il principe del Lussemburgo e l'unico modo per raggiungerlo \u00e8 partecipare ad un torneo di pallacanestro dove ha preso parte la squadra della sua scuola e alla quale sar\u00e0 presente anche il principe.\nMentre si prepara per il Bat mitzvah, conosce un ragazzo di nome Max Minsky che le insegna a giocare a pallacanestro e questo aiuta Nelly ad aprire la sua mente e a vivere la realt\u00e0."}
{"id": "4136042", "revid": "767487", "url": "https://it.wikipedia.org/wiki?curid=4136042", "title": "Antonio Benivieni", "text": " Pioniere dell'anatomia patologica - che verr\u00e0 tuttavia sistematizzata definitivamente solo dal Morgagni nel XVIII secolo - nel contesto pi\u00f9 generale di ripresa, in Europa, della pratica autoptica - che era caduta in disuso durante il periodo medievale - il Benivieni fu l'autore dei primi studi empirici, riconosciuti in letteratura, in campo teratologico; sua anche la prima descrizione della perforazione intestinale e osservazioni di rilievo su diverse patologie come la dissenteria cronica, i calcoli alla cistifellea e la sifilide, verificando in quest'ultimo caso la trasmissione della malattia dalla madre al feto. \nParte dei suoi risultati in campo medico furono pubblicati postumi dal fratello Girolamo, nel 1507, nell'opera \"De abditis nonnullis ac mirandis morborum et sanationum causis\" che contiene una selezione di 111 osservazioni a carattere anatomo-patologico. Solo nel 1855, verr\u00e0 invece pubblicata tutta la produzione a noi nota dell'anatomista rinascimentale (Francesco Puccinotti. \"Storia della Medicina\", vol. 2) grazie al rinvenimento e alla traduzione del manoscritto originale del Benivieni ad opera di Carlo Burci. "}
{"id": "4136048", "revid": "292162", "url": "https://it.wikipedia.org/wiki?curid=4136048", "title": "Myli, Rethymno", "text": ""}
{"id": "4136049", "revid": "1149807", "url": "https://it.wikipedia.org/wiki?curid=4136049", "title": "E-104 Epsilon", "text": ""}
{"id": "4136052", "revid": "287204", "url": "https://it.wikipedia.org/wiki?curid=4136052", "title": "Vi\u00f0arr", "text": "V\u00ed\u00f0arr (anche Vidar o, specialmente in tedesco, Widar) \u00e8 una divinit\u00e0 della mitologia norrena. Il suo nome \u00e8 forse da mettere in relazione con l'aggettivo \"v\u00ed\u00f0r\": \"ampio\". Detto \"il silenzioso\", V\u00ed\u00f0arr \u00e8 figlio del dio Odino e della gigantessa Gr\u00ed\u00f0r, ed \u00e8 il secondo pi\u00f9 forte tra gli D\u00e8i. \u00c8 appunto un Dio della vendetta, uno tra gli Asi a cui va attribuito un potenziale umano e di natura. La sua dimora si chiama Vi\u00f0i (\"boscosa\").\nV\u00ed\u00f0arr prender\u00e0 parte al Ragnar\u01ebk, la fine del mondo, e il suo compito sar\u00e0 quello di vendicare il padre Odino, divorato dal gran lupo Fenrir. V\u00ed\u00f0arr schiaccer\u00e0 la mascella inferiore di Fenrir con un piede e alzer\u00e0 quella superiore con una mano, fino a spezzarle. \u00c8 per questo conosciuto come un Dio capace di modificazione spirituale e fisica, perch\u00e9 \u00e8 infatti scritto che estender\u00e0 il suo corpo fino a toccare le mascelle del lupo, una che tocca il cielo ed una la terra. \u00c8 per questo considerato un Dio dell' \"ampliamento\", inteso come crescita iniziatica.\n\"V\u00ed\u00f0arr\" infatti '\u00e8 \"ampio\" ed il fanciullo \"si far\u00e0\" grazie appunto al suo potenziale umano. \nEgli \u00e8 anche \"il silenzioso\" ma il suo \u00e8 un silenzio rituale. \nLo stivale con cui V\u00ed\u00f0arr bloccher\u00e0 la mascella di Fenrir sar\u00e0 confezionato con gli avanzi di cuoio dalle calzature di tutte le generazioni umane. Forse \u00e8 a questo che fa riferimento l'uso di gettare scarpe e lembi di pelle sui tumuli dei morti e forse sta a significare che come Dio, V\u00ed\u00f0arr ha avuto la capacit\u00e0 di confrontarsi con la parte pi\u00f9 umile e bassa della terrestrit\u00e0 di tutte le generazioni umane, infatti il toccare le scarpe e le suole indica questo. In virt\u00f9 della sua trasformazione del suo \"ampliamento\" avr\u00e0 la forza di colpire la bestia al cuore con una spada.\nV\u00ed\u00f0arr \u00e8 una delle divinit\u00e0 che sopravviver\u00e0 al Ragnar\u01ebk, assieme al fratello V\u00e1li, e ai figli di Thor, M\u00f3\u00f0i e Magni, per dare vita a una nuova generazione divina."}
{"id": "4136053", "revid": "290351", "url": "https://it.wikipedia.org/wiki?curid=4136053", "title": "Gambia ai Giochi della XXX Olimpiade", "text": "Il Gambia ha partecipato ai Giochi della XXX Olimpiade di Londra, che si sono svolti dal 27 luglio al 12 agosto 2012, con una delegazione di 2 atleti.\nAtletica leggera.\nI due atleti del Gambia si sono qualificati entrambi nella disciplina dei 100 metri piani."}
{"id": "4136058", "revid": "683220", "url": "https://it.wikipedia.org/wiki?curid=4136058", "title": "Tjumenskaja Oblast'", "text": ""}
{"id": "4136059", "revid": "1305772", "url": "https://it.wikipedia.org/wiki?curid=4136059", "title": "Hendrick de Keyser il Vecchio", "text": "Rappresentante del primo barocco olandese e tra i precursori del classicismo olandese, lavor\u00f2 soprattutto ad Amsterdam, dove fu autore di alcuni dei monumenti pi\u00f9 celebri della citt\u00e0..\nTra le principali opere a cui lavor\u00f2, figurano la Montelbaanstoren, la Zuiderkerk di Amsterdam, la Munttoren di Amsterdam, la Noorderkerk di Amsterdam, la Westerkerk di Amsterdam, il Mausoleo di Guglielmo il Taciturno, ecc.\nLa sua opera di scultore, che combinava elementi classici e neorinascimentali, fu fortemente influenzata da Willem van Tetrode.\nEra il padre dell'architetto e scultore Pieter de Keyser (1595-1676), del pittore e architetto Thomas de Keyser (1596-1597) dello scultore e architetto Willem de Keyser (1603- 1674), e dello scultore Hendrick de Keyser il Giovane (1613-1665).\nBiografia.\nHendrick Cornelisz de Keyser nacque ad Utrecht il 15 maggio 1565, figlio di un fabbricante di mobili.\nDopo aver studiato probabilmente presso l'architetto Cornelis Bloemaert, esercit\u00f2 inizialmente l'attivit\u00e0 di scultore nella sua citt\u00e0 natale.\nNel 1591 si trasfer\u00ec ad Amsterdam, dove tre o quattro anni dopo fu nominato architetto della citt\u00e0.\nAd Amsterdam spos\u00f2 Beyken \"Barbara\" van Wildere, dalla quale ebbe sei figli.\nUna delle sue prime opere di rilievo realizzate ad Amsterdam fu la Oost-Indisch Huis, risalente al 1603.\nNel 1614 inizi\u00f2 a lavorare al Mausoleo di Guglielmo il Taciturno nella Nieuwe Kerk di Delft, considerato la sua opera maggiore.\nIn seguito, realizz\u00f2, tra l'altro, la Munttoren (\"Torre della Zecca\") di Amsterdam (1620).\nMor\u00ec il 15 maggio 1621, nel giorno del suo 56\u00ba compleanno, probabilmente a causa della malaria.\n\u00c8 sepolto nella Zuiderkerk di Amsterdam.\nOpere.\nGli sono state inoltre attribuite le seguenti opere:"}
{"id": "4136060", "revid": "287204", "url": "https://it.wikipedia.org/wiki?curid=4136060", "title": "Hendrick de Keyser", "text": ""}
{"id": "4136061", "revid": "212348", "url": "https://it.wikipedia.org/wiki?curid=4136061", "title": "Tiro ai Giochi della XXX Olimpiade - Skeet maschile", "text": "La gara di skeet maschile dei Giochi della XXX Olimpiade si \u00e8 svolta il 30 e il 31 luglio 2012. Hanno partecipato 36 atleti.\nFormato.\nL'evento si articola in due fasi: un turno di qualificazione e la finale.\nNella qualificazione, ogni atleta spara verso 125 piattelli, suddivisi in 5 fasi da 25 piattelli l'una. I primi 6 tiratori accedono alla finale.\nNella finale, ogni atleta spara verso 25 piattelli addizionali; il punteggio finale considera tutti i 150 colpi sparati.\nRecord.\nPrima della competizione, i record olimpici e mondiali erano i seguenti:"}
{"id": "4136064", "revid": "547034", "url": "https://it.wikipedia.org/wiki?curid=4136064", "title": "SDA Tennis Open 2012 - Singolare", "text": "Il singolare dello SDA Tennis Open 2012 \u00e8 stato un torneo di tennis facente parte dell'ATP Challenger Tour 2012.\nThiemo de Bakker ha battuto in finale 6\u20134, 3\u20136, 7\u20135 Victor H\u0103nescu."}
{"id": "4136065", "revid": "124513454", "url": "https://it.wikipedia.org/wiki?curid=4136065", "title": "B.J. Anthony", "text": ""}
{"id": "4136070", "revid": "1442080", "url": "https://it.wikipedia.org/wiki?curid=4136070", "title": "SDA Tennis Open 2012 - Doppio", "text": "Il doppio dello SDA Tennis Open 2012 \u00e8 stato un torneo di tennis facente parte dell'ATP Challenger Tour 2012.\nAndr\u00e9 Ghem e Marco Trungelliti hanno battuto in finale Facundo Bagnis e Pablo Gald\u00f3n 6\u20131, 6\u20132."}
{"id": "4136072", "revid": "736476", "url": "https://it.wikipedia.org/wiki?curid=4136072", "title": "Hendrick de Keyser I", "text": ""}
{"id": "4136073", "revid": "1776051", "url": "https://it.wikipedia.org/wiki?curid=4136073", "title": "Tiro ai Giochi della XXX Olimpiade - Skeet femminile", "text": "La gara di skeet femminile dei Giochi della XXX Olimpiade si \u00e8 svolta il 29 luglio 2012. Hanno partecipato 17 atlete.\nLa gara \u00e8 stata vinta dalla statunitense Kim Rhode, che ha stabilito il record olimpico nelle qualificazioni e nell'intera gara, eguagliando anche il record mondiale sulla gara intera.\nFormato.\nL'evento si articola in due fasi: un turno di qualificazione e la finale.\nNella qualificazione, ogni atleta spara verso 75 piattelli, suddivisi in 5 fasi da 25 piattelli l'una. Le prime 6 tiratrici accedono alla finale.\nNella finale, ogni atleta spara verso 25 piattelli addizionali; il punteggio finale considera tutti i 100 colpi sparati.\nRecord.\nPrima della competizione, i record olimpici e mondiali erano i seguenti:"}
{"id": "4136079", "revid": "111541832", "url": "https://it.wikipedia.org/wiki?curid=4136079", "title": "Annunciata (Medole)", "text": "Annunciata \u00e8 una localit\u00e0 situata a sud di Medole, su una strada secondaria che conduce a Castel Goffredo.\nLa localit\u00e0 \u00e8 nota per la presenza nel luogo del Convento dell'Annunciata, risalente al XV secolo. Il 28 giugno 1543 l'Imperatore Carlo V, giunto al Castello di Medole per un incontro politico con la famiglia Gonzaga fece sosta al convento.\nIl convento dell'Annunciata fu oggetto di una vertenza fra due rami della famiglia Gonzaga, i principi di Castiglione delle Stiviere e i marchesi di Castel Goffredo, che se ne contesero il possesso per 160 anni. Tale contesa fu caratterizzata anche da episodi di violenza, come accadde nel 1685 quando le milizie dei Gonzaga di Mantova, in quel momento anche signori di Castel Goffredo, arrivarono ad occupare il castello di Medole, feudo del ramo di Castiglione."}
{"id": "4136083", "revid": "32741", "url": "https://it.wikipedia.org/wiki?curid=4136083", "title": "Antije Krog", "text": ""}
{"id": "4136084", "revid": "1305772", "url": "https://it.wikipedia.org/wiki?curid=4136084", "title": "Loris D'Ambrosio", "text": "Biografia.\nNel corso della sua carriera fu Magistrato di Cassazione, Consigliere del Presidente della Repubblica per gli Affari dell'Amministrazione della Giustizia. Dopo essersi laureato in giurisprudenza nel 1970 presso la Universit\u00e0 di Roma \u201cLa Sapienza\u201d, aver superato l'esame di abilitazione all'esercizio della professione forense nel 1972 e aver vinto il concorso in magistratura nel 1976, \u00e8 stato prima pretore a Volterra e poi, dal 1979, sostituto procuratore della Repubblica presso il tribunale di Roma: in tale veste, ha svolto le funzioni di pubblico ministero in alcuni dei pi\u00f9 importanti processi di quegli anni in materia di terrorismo e di criminalit\u00e0 organizzata (la cosiddetta Banda della Magliana). \nA partire dalla fine degli anni Ottanta si \u00e8 dedicato alla individuazione di pi\u00f9 efficaci mezzi di contrasto della criminalit\u00e0 organizzata, collaborando con Giovanni Falcone che lo aveva voluto a Capo dell'Ufficio Studi della Direzione Generale degli Affari Penali del Ministero, da lui allora diretta. Risalgono all'epoca della sua collaborazione con il giudice Falcone e a quella successiva alla sua tragica morte (strage di Capaci del 23 maggio 1992), la ideazione e la entrata in vigore di istituti come la Procura nazionale antimafia e la Direzione investigativa antimafia (D.I.A.) oltre che la introduzione del regime del \u201cdoppio binario\u201d per i processi di grande criminalit\u00e0 e del \u201ccarcere duro\u201d per i detenuti pi\u00f9 pericolosi.\nDal 1996 al 2001 \u00e8 stato Capo di Gabinetto dei quattro Ministri della Giustizia succedutisi in quegli anni contribuendo, in tale ruolo, alla elaborazione di importanti riforme del sistema della giustizia penale (come la istituzione del giudice unico, l'attribuzione della competenza penale al giudice di pace, il \u201cpacchetto sicurezza\u201d, il regolamento penitenziario, la depenalizzazione del 1999, ecc...). In quel periodo, coordin\u00f2 i gruppi di lavoro istituiti per il \u201cmonitoraggio\u201d della disciplina legislativa e amministrativa sui collaboratori di giustizia e fece inoltre parte di numerose Commissioni ministeriali quali quelle per la redazione di un nuovo codice penale e la revisione del codice di procedura penale del 1989: codice di procedura penale alla cui preparazione aveva gi\u00e0 contribuito quale magistrato addetto all'Ufficio Legislativo del Ministero.\nDopo aver svolto, dal 2001 al 2004, funzioni di sostituto procuratore generale presso la Corte di Cassazione, fu nominato dal Presidente della Repubblica dell'epoca, Carlo Azeglio Ciampi, consulente per i problemi della giustizia. Nel maggio 2006, il Presidente della Repubblica Giorgio Napolitano lo ha nominato suo Consigliere per gli Affari dell'Amministrazione della Giustizia e Direttore dell'Ufficio che, per il Capo dello Stato, cura tali Affari (rapporti con il Consiglio Superiore della Magistratura, concessione delle grazie, esame delle istanze dei cittadini, studio dei provvedimenti in materia di giustizia penale e civile ai fini della loro autorizzazione, emanazione e promulgazione): incarico che ha ricoperto fino al giorno della sua scomparsa. Dal 2002 \u00e8 stato docente di diritto penale presso la Facolt\u00e0 di Giurisprudenza della LUISS. \u00c8 stato, altres\u00ec, docente di diritto penale e processuale penale presso la Scuola Superiore di Polizia e la Scuola Ufficiali dei Carabinieri.\nMor\u00ec sessantacinquenne a causa di un infarto, mesi dopo, quando fu interrogato come testimone nel processo a Leoluca Bagarella, Napolitano afferm\u00f2 che D'Ambrosio era stato \"ferito a morte\" da una campagna violenta e irresponsabile. \nPubblicazioni.\nTra le sue ultime pubblicazioni:"}
{"id": "4136085", "revid": "212348", "url": "https://it.wikipedia.org/wiki?curid=4136085", "title": "Tiro ai Giochi della XXX Olimpiade - Trap maschile", "text": "La gara di trap maschile dei Giochi della XXX Olimpiade si \u00e8 svolta il 5 e il 6 2012. Hanno partecipato 34 atleti.\nFormato.\nL'evento si articola in due fasi: un turno di qualificazione e la finale.\nNella qualificazione, ogni atleta spara verso 125 piattelli, suddivisi in 5 fasi da 25 piattelli l'una. I primi 6 tiratori accedono alla finale.\nNella finale, ogni atleta spara verso 25 piattelli addizionali; il punteggio finale considera tutti i 150 colpi sparati.\nRecord.\nPrima della competizione, i record olimpici e mondiali erano i seguenti:"}
{"id": "4136096", "revid": "736476", "url": "https://it.wikipedia.org/wiki?curid=4136096", "title": "Hendrick Cornelisz de Keyser", "text": ""}
{"id": "4136097", "revid": "1543377", "url": "https://it.wikipedia.org/wiki?curid=4136097", "title": "San Giacomo (Carlo Crivelli)", "text": "San Giacomo \u00e8 un dipinto a tempera e oro su tavola (95x39 cm) di Carlo Crivelli, datato al 1472 e conservato nel Brooklyn Museum di New York. Faceva parte del \"Polittico del 1472\".\nStoria.\nIl polittico, probabilmente in origine nella chiesa di San Domenico a Fermo, venne smembrato poco prima del 1834, e disperso sul mercato. \"San Giacomo\" pass\u00f2 per varie collezioni straniere: Fairfax Murray, C. A. Turner (Londra), Coleridge Kinnaird, F. Mason Perkin, Babbot. Da quest'ultima fu donato al museo di Brooklyn.\nDescrizione e stile.\nSu uno sfondo dorato elegantemente lavorato come un damasco, san Giacomo, ultimo pannello a sinistra del registro mediano, si sporge in avanti come per essere partecipe della contemplazione della \"Madonna col Bambino\" al centro del polittico. Riconoscibile per gli attributi del bordone e del cappello da pellegrino con la capasanta e altri ricordi di pellegrinaggi, tiene in mano un libro, nel quale affonda un dito come per tenere il segno della pagina. Nella sua figura spicca l'avanzata caratterizzazione fisiognomica nel viso, la forza quasi spropositata dei gesti delle mani, l'espressivit\u00e0 dei piedi molto chiaroscurati, lo sbalzo del panneggio che acquista un'innaturale rilievo scultoreo, legandosi agli effetti similmente conseguiti in quegli anni dalla scuola ferrarese e dai colleghi padovani. Rispetto a tali scuole per\u00f2 il santo di Crivelli appare addolcito dalla morbida naturalezza della posa, dall'espressione serena e da alcuni dettagli soffici come la consistenza dei ricci nei capelli e nella barba del santo."}
{"id": "4136098", "revid": "1776051", "url": "https://it.wikipedia.org/wiki?curid=4136098", "title": "Tiro ai Giochi della XXX Olimpiade - Trap femminile", "text": "La gara di trap femminile dei Giochi della XXX Olimpiade si \u00e8 svolta il 4 agosto 2012. Hanno partecipato 22 atlete.\nFormato.\nL'evento si \u00e8 articolato in due fasi: un turno di qualificazione e la finale.\nNella qualificazione, ogni atleta spara verso 75 piattelli, suddivisi in tre fasi da 25 piattelli l'una. I primi 6 tiratori accedono alla finale.\nNella finale, ogni atleta spara verso 25 piattelli addizionali; il punteggio finale considera tutti i 100 colpi sparati.\nRecord.\nPrima della competizione, i record olimpici e mondiali erano i seguenti:"}
{"id": "4136104", "revid": "46931", "url": "https://it.wikipedia.org/wiki?curid=4136104", "title": "The New Perry Mason", "text": ""}
{"id": "4136105", "revid": "212348", "url": "https://it.wikipedia.org/wiki?curid=4136105", "title": "Tiro ai Giochi della XXX Olimpiade - Double trap", "text": "La gara di double trap maschile dei Giochi della XXX Olimpiade si \u00e8 svolta il 2 agosto 2012. Hanno partecipato 24 atleti.\nFormato.\nL'evento si articola in due fasi: un turno di qualificazione e la finale.\nNella qualificazione, ogni atleta spara verso 150 piattelli, suddivisi in tre fasi da 50 piattelli l'una. I primi 6 tiratori accedono alla finale.\nNella finale, ogni atleta spara verso 50 piattelli addizionali; il punteggio finale considera tutti i 200 colpi sparati.\nRecord.\nPrima della competizione, i record olimpici e mondiali erano i seguenti:"}
{"id": "4136106", "revid": "767487", "url": "https://it.wikipedia.org/wiki?curid=4136106", "title": "Carolina Bubbico", "text": "Biografia.\nPianista, cantante, compositrice, arrangiatrice e direttrice d'orchestra. \u00c8 attiva sulla scena musicale dal 2011 quando esordisce con l\u2019originale progetto in solo \u201cOne girl band\u201d che la vede impegnata nell\u2019uso di pi\u00f9 strumenti musicali, una loop machine, le percussioni oltre alla voce e al pianoforte. \nNel 2012 approda al grande schermo firmando la sua prima colonna sonora e partecipando al cast del film \u201dL\u2019amore \u00e8 imperfetto\u201d di Francesca Muci (R&amp;C produzioni e Rai Cinema). \nL\u2019esordio discografico arriva nel 2013 con l\u2019album \u201cControvento\u201d (Workin\u2019 Label/Goodfellas) con il quale ottiene un notevole successo di pubblico e critica. Il tour di presentazione porter\u00e0 Carolina ad accumulare esperienze su importanti palcoscenici nazionali ed internazionali che culmineranno nella sua partecipazione al Festival di Sanremo 2015 in veste di arrangiatrice e direttrice d\u2019orchestra per Il Volo, vincitori tra i Big e per Serena Brancale tra le giovani proposte.\nIn agosto 2015 compie il suo primo tour all\u2019estero che la porta a suonare sui palchi di diversi festival in Germania. Lo stesso anno pubblica il suo secondo album \u201cUna donna\u201d (Workin\u2019 Label 2015/ I.R.D. con il sostegno di Puglia Sounds Records) contenente 8 canzoni originali da lei composte ed arrangiate e una personale interpretazione della popolare \u201cSuperstition\u201d di Stevie Wonder. Il singolo \u201cCos\u2019\u00e8 che c\u2019\u00e8\u201d \u00e8 stato in programmazione su Rai Radio1 e Radio2. \u00c8 stata ospite di trasmissioni televisive e radiofoniche sui canali Rai quali \u201cRadio2 social club\u201d, \u201cMoby Dick\u201d, \u201cRai Gulp\u201d, \u201cIl caff\u00e8 di Uno mattina\u201d, \u201cStorie vere\u201d, \u201cFuori linea\u201d, \u201cVariazioni su tema\u201d e nel programma \u201cSoundcheck\u201d su Radio 24.\nNel 2017 compie un tour in Italia con il M\u00b0 Peppe Vessicchio e i musicisti del Sesto Armonico per \u201cIl grande viaggio insieme\u201d di Conad. A dicembre 2017 \u00e8 stata ospite, come cantante, arrangiatrice e direttrice per \u201cThe Brass Group\u201d al Real Teatro Santa Cecilia di Palermo per la rassegna Brass in Jazz.\nA febbraio 2018 ha partecipato, come unica cantante ammessa, alle audizioni del Thelonious Monk Institute diretto da Herbie Hancock e Wayne Shorter.\nHa collaborato nella scrittura dei brani e negli arrangiamenti del disco \u201cSpiritual Galaxy\u201d di Nicola Conte (\u00a9 MPS in Europa e Universal in Giappone 2018), presentato su palchi prestigiosi di club e festival internazionali, tra i quali spiccano il Blue Note di Tokyo, Pechino e Milano.\nDal 2017 collabora con il fratello Filippo Bubbico nel suo progetto di musiche originali, componendo alcuni dei testi e delle melodie dei brani che fanno parte dell\u2019album di esordio \u201cSun Village\u201d.\nNel 2019 nasce il progetto Pangea per il quale la Bubbico scrive e arrangia un programma sinfonico, presentato per la prima volta insieme all\u2019Orchestra Oles in occasione dell\u2019inaugurazione del nuovo Museo Castromediano di Lecce.\nNel 2018 \u00e8 stata docente di Canto Pop presso il Conservatorio \u201cG. Martucci\u201d di Salerno. Attualmente \u00e8 docente di Canto Pop presso il Conservatorio \u201cTito Schipa\u201d di Lecce.\nIl 2 ottobre 2020 ha pubblicato il suo terzo album dal titolo \u201cIl dono dell\u2019ubiquit\u00e0\u201d, anticipato dal singolo e videoclip \u201cBimba\u201d."}
{"id": "4136107", "revid": "74415", "url": "https://it.wikipedia.org/wiki?curid=4136107", "title": "Colonna idrica", "text": ""}
{"id": "4136108", "revid": "767487", "url": "https://it.wikipedia.org/wiki?curid=4136108", "title": "Scherma ai Giochi della XXX Olimpiade - Spada individuale maschile", "text": "La spada individuale maschile dei giochi olimpici di Londra 2012 si \u00e8 svolta il 1\u00ba agosto 2012 presso l'ExCeL Exhibition Centre."}
{"id": "4136120", "revid": "287204", "url": "https://it.wikipedia.org/wiki?curid=4136120", "title": "Henri de Keyser", "text": " "}
{"id": "4136133", "revid": "729019", "url": "https://it.wikipedia.org/wiki?curid=4136133", "title": "Tsaagan", "text": "Tsaagan (il cui nome significa \"bianco\") \u00e8 un dinosauro teropode dromaeosauride vissuto nel Cretaceo superiore, circa 75 milioni di anni fa (Campaniano), in quella che oggi \u00e8 Formazione Djadokhta, in Mongolia. Il genere contiene una singola specie: ossia \"T. mangas\".\nDescrizione.\n\"Tsaagan\" era un dromaeosauride di medie dimensioni. Nel 2010, Gregory S. Paul stim\u00f2 una lunghezza di 2 metri (6,6 piedi), per un peso di 15 chilogrammi (33 libbre). Il cranio nell'aspetto generale ricorda quello del \"Velociraptor\" ma differisce da esso in molti dettagli. \u00c8 pi\u00f9 robusto e liscio nella parte superiore; tratti derivati unici, autapomorfici, includono lunghi processi paroccipitali e basipterygoids nella parte posteriore del cranio e un osso giugale che tocca lo squamosale. Come altri dromaeosauridi, doveva essere dotato di un folto piumaggio.\nClassificazione.\n\"Tsaagan\" \u00e8 un membro della famiglia Dromaeosauridae, in particolare della sottofamiglia Veolciraptorinae. L'olotipo (scoperto nel 1996) fu inizialmente identificato come un esemplare di \"Velociraptor.\" Uno studio condotto nel 1998 concluse che l'esemplare apparteneva ad un nuovo genere, che venne eretto solamente nel 2006. \"Tsaagan\" probabilmente condivideva l'habitat con animali quali i mammiferi \"Zalambdalestes\" e \"Kryptobaatar\", numerose specie di lucertole e dinosauri quali \"Protoceratops\", \"Shuvuuia\" e due specie non ancora descritte di troodontide e dromaeosauride.\nIl seguente cladogramma illustra la filogenesi del clade Eudromaeosauria (di cui fa parte anche \"Tsaagan\"), risultata dall'analisi condotta da Currie e Evans (2019):\nStoria della scoperta.\nIl fossile di \"Tsagaan\" \u00e8 stato scoperto nel 1996 e identificato per la prima volta come esemplare di \"Velociraptor\". Dopo una TAC nel maggio 1998, si \u00e8 concluso che rappresentava un nuovo genere. Nel dicembre 2006 la specie tipo \u00e8 stata nominata e descritta da Mark Norell, James Clark, Alan Turner, Peter Makovicky, Rinchen Barsbold e Timothy Rowe. Il nome della specie, \"Tsaagan mangas\", dovrebbe essere letto nel suo insieme con il nome generico che qualifica l'epiteto specifico ed \u00e8 derivato dalle parole mongole per \"mostro bianco\" (\u0446\u0430\u0433\u0430\u0430\u043d \u043c\u0430\u043d\u0433\u0430\u0441 ), sebbene con un errore ortografico accidentale della parola Tsagaan.\nL'olotipo (IGM 100/1015) consiste di un cranio ben conservato, una serie di 10 vertebre cervicali e la parte sinistra della cintura scapolare, appartenuti ad un individuo adulto, ritrovato vicino a Xanadu nella provincia di \u00d6mn\u00f6govi, in strati della Formazione Djadokhta risalente al Campaniano, circa 75 milioni di anni fa."}
{"id": "4136138", "revid": "1573940", "url": "https://it.wikipedia.org/wiki?curid=4136138", "title": "Rallus longirostris", "text": "Il porciglione americano (Rallus longirostris ) \u00e8 un uccello della famiglia dei Rallidi originario delle Americhe.\nTassonomia.\nAttualmente vengono riconosciute le seguenti sottospecie:\nLa sottospecie \"R. Longirostris crepitans\" \u00e8 ora considerata una specie a s\u00e9 stante (\"Rallus crepitans\").\nDescrizione.\nIl porciglione americano \u00e8 un rallo delle dimensioni di un pollo domestico (30,5\u201334\u00a0cm) che si libra in volo solo raramente. La colorazione \u00e8 generalmente marrone-grigiastra, con il petto di colore castano chiaro e una caratteristica macchia bianca sotto la coda. Il becco si incurva verso il basso solo leggermente. La sottospecie \"R. l. waynei\", endemica di Trinidad, si caratterizza per le regioni superiori pi\u00f9 marcatamente chiazzate di nero.\nDistribuzione e habitat.\nIl porciglione americano \u00e8 diffuso lungo le coste orientali del Nordamerica, di alcune isole dei Caraibi e delle regioni settentrionali del Sudamerica, fino al Brasile orientale. Lungo le coste del Pacifico, nidifica dalle regioni centrali della California, attraverso tutto il Messico, fino al Per\u00f9 nord-occidentale.\nMalgrado occupi un areale cos\u00ec vasto, il porciglione americano \u00e8 divenuto molto raro lungo le coste occidentali degli Stati Uniti, a causa della bonifica delle paludi costiere. La popolazione pi\u00f9 numerosa della sottospecie occidentale, il porciglione americano della California (\"R. l. obsoletus\"), costituita da 1000-1500 esemplari, vive nella baia di San Francisco; una popolazione pi\u00f9 piccola, diffusa nell'entroterra, vive lungo il fiume Colorado. Le popolazioni stanziate lungo le coste orientali degli Stati Uniti non sono minacciate, sebbene siano notevolmente diminuite a causa della distruzione dell'habitat.\nBiologia.\nQuesta specie si nutre di crostacei, insetti acquatici e piccoli pesci. Va in cerca di cibo camminando nell'acqua bassa o sulle distese di fango, immergendo talvolta il lungo becco per percepire la presenza di una possibile preda.\nIl nido, fatto di ramoscelli, viene costruito generalmente tra le radici delle mangrovie; in esso, la femmina depone 3-7 uova di colore camoscio, ricoperte da macchioline viola."}
{"id": "4136141", "revid": "1687355", "url": "https://it.wikipedia.org/wiki?curid=4136141", "title": "Stephanie Vogt", "text": "Biografia.\nHa un fratello pi\u00f9 giovane, Lukas. Le sue superfici preferite sono la terra e il cemento. Si \u00e8 ritirata nell'agosto del 2016.\nCarriera.\nHa impugnato la prima racchetta a 5 anni. A livello juniores ha vinto cinque tornei in singolare - che le hanno permesso di raggiungere la quinta posizione nel ranking ITF - e sette in doppio.\nNel 2004 ha esordito nell'ITF Women's Circuit dove ha vinto cinque tornei in singolare e quattro in doppio. Invitata dall'ITF a partecipare alle Olimpiadi di Pechino nel singolare femminile \u00e8 stata costretta a rifiutare per infortunio. L'occasione \u00e8 stata da lei sfruttata invece alle Olimpiadi di Londra 2012 e a quelle di Rio de Janeiro 2016 dove \u00e8 stata poi inserita nel tabellone principale del singolare femminile. Verr\u00e0 eliminata per\u00f2 al primo turno in entrambi gli eventi.\nIn Fed Cup ha giocato un totale di diciassette match con la squadra del Liechtenstein, vincendone nove.\nAi Giochi dei piccoli stati d'Europa ha vinto dieci medaglie per il suo paese: sette d'oro e tre d'argento.\nNel 2013 ha vinto in doppio il BGL Luxembourg Open insieme alla belga Yanina Wickmayer, conquistando cos\u00ec il primo titolo WTA per il suo Paese. Nel 2015 si \u00e8 invece aggiudicata in questa disciplina il Gastein Ladies, insieme a Danka Kovini\u0107."}
{"id": "4136146", "revid": "729019", "url": "https://it.wikipedia.org/wiki?curid=4136146", "title": "Stazione di Tortoreto Lido", "text": "La stazione di Tortoreto Lido \u00e8 una fermata ferroviaria della ferrovia Adriatica a servizio del comune di Tortoreto.\nStrutture e impianti.\nIl piazzale ferroviario \u00e8 dotato dei due binari di corsa, serviti entrambi da una banchina su ogni lato, sulle quali sono state erette due tettoie, raggiungibili dai viaggiatori mediante un sottopassaggio. In passato era presente un fabbricato viaggiatori (a est). Successivamente il fabbricato sul lato est \u00e8 stato demolito a seguito della costruzione di un sottopassaggio ciclabile e pedonale, in sostituzione di un soppresso passaggio a livello.\nMovimento.\nLa fermata \u00e8 servita da treni regionali svolti da Trenitalia e FAS nell'ambito del contratto di servizio stipulato con la Regione Abruzzo.\nServizi.\nLa fermata \u00e8 classificata da RFI nella categoria \"Bronze\"."}
{"id": "4136153", "revid": "767487", "url": "https://it.wikipedia.org/wiki?curid=4136153", "title": "S\u00e3o Tom\u00e9 e Pr\u00edncipe ai Giochi della XXX Olimpiade", "text": "S\u00e3o Tom\u00e9 e Pr\u00edncipe ha partecipato ai Giochi della XXX Olimpiade di Londra, che si sono svolti dal 27 luglio al 12 agosto 2012, con una delegazione di 2 atleti."}
{"id": "4136156", "revid": "181699", "url": "https://it.wikipedia.org/wiki?curid=4136156", "title": "Swaziland ai Giochi della XXX Olimpiade", "text": "Lo Swaziland ha partecipato ai Giochi della XXX Olimpiade di Londra, che si sono svolti dal 27 luglio al 12 agosto 2012, con una delegazione di 3 atleti."}
{"id": "4136158", "revid": "767487", "url": "https://it.wikipedia.org/wiki?curid=4136158", "title": "Lesotho ai Giochi della XXX Olimpiade", "text": "Il Lesotho ha partecipato ai Giochi della XXX Olimpiade di Londra, che si sono svolti dal 27 luglio al 12 agosto 2012, con una delegazione di 4 atleti."}
{"id": "4136160", "revid": "1684799", "url": "https://it.wikipedia.org/wiki?curid=4136160", "title": "Guinea Equatoriale ai Giochi della XXX Olimpiade", "text": "La Guinea Equatoriale ha partecipato ai Giochi della XXX Olimpiade di Londra, che si sono svolti dal 27 luglio al 12 agosto 2012, con una delegazione di 2 atleti, entrambi partecipanti alle gare di atletica leggera. Nessuno dei due \u00e8 riuscito a superare la propria batteria, cos\u00ec la Guinea Equatoriale ha terminato l'avventura londinese senza ottenere medaglie."}
{"id": "4136163", "revid": "1684799", "url": "https://it.wikipedia.org/wiki?curid=4136163", "title": "Malawi ai Giochi della XXX Olimpiade", "text": "Il Malawi ha partecipato ai Giochi della XXX Olimpiade di Londra, che si sono svolti dal 27 luglio al 12 agosto 2012, con una delegazione di 3 atleti.\nIl portabandiera \u00e8 stato il maratoneta Mike Tebulo.\nIl Malawi ha terminato l'avventura londinese senza conquistare medaglie."}
{"id": "4136166", "revid": "1684799", "url": "https://it.wikipedia.org/wiki?curid=4136166", "title": "Somalia ai Giochi della XXX Olimpiade", "text": "La Somalia ha partecipato ai Giochi della XXX Olimpiade di Londra, che si sono svolti dal 27 luglio al 12 agosto 2012, con una delegazione di 2 atleti, entrambi partecipanti alle gare di atletica leggera. Nessuno dei due \u00e8 riuscito a superare la propria batteria, cos\u00ec la Somalia ha terminato l'avventura londinese con zero medaglie."}
{"id": "4136169", "revid": "767487", "url": "https://it.wikipedia.org/wiki?curid=4136169", "title": "San Nicola di Bari (Carlo Crivelli)", "text": "San Nicola di Bari \u00e8 un dipinto a tempera e oro su tavola (96x32,5\u00a0cm) di Carlo Crivelli, datato al 1472 e conservato nel Cleveland Museum of Art. Faceva parte del \"Polittico del 1472\".\nStoria.\nIl polittico, probabilmente in origine nella chiesa di San Domenico a Fermo, venne smembrato poco prima del 1834, e disperso sul mercato. \"San Nicola di Bari\" era nella collezione del cardinale Fesch a Roma fino al 1840, dopodich\u00e9 fu venduto all'asta e nel 1845 pervenne nella collezione londinese del reverendo Walter Davenport-Bromley. Nel 1863 era di nuovo in asta presso Christie's e fu acquistato dalla baronessa Kerbreck di Parigi poi, dal 1952, da Hanna Fund, prima di approdare, tramite donazione, al museo pubblico.\nDescrizione e stile.\nSu uno sfondo dorato elegantemente lavorato come un damasco, san Nicola \u00e8 rappresentato in abiti vescovili, con il bastone pastorale e un libro, sul quale \u00e8 poggiato il suo tradizionale attributo delle tre sfere d'oro, che don\u00f2 ad altrettante povere fanciulle. Il santo, un anziano canuto dalla barba corta, appare pensoso, stretto nel parato riccamente decorato che indossa, da cui sporge la leggera veste in cotone bianco che crea pieghe a cannula regolari fino ai piedi. Semplificato nella volumetria, la sua figura appare cos\u00ec come una solida colonna, dalla quale sporgono le mani espressive e il volto sempre ben caratetrizzato individualmente, anche in rapporto di variet\u00e0 rispetto agli altri santi dell'altare."}
{"id": "4136170", "revid": "767487", "url": "https://it.wikipedia.org/wiki?curid=4136170", "title": "Saint Vincent e Grenadine ai Giochi della XXX Olimpiade", "text": "Saint Vincent e Grenadine ha partecipato ai Giochi della XXX Olimpiade di Londra, che si sono svolti dal 27 luglio al 12 agosto 2012, con una delegazione di 3 atleti."}
{"id": "4136175", "revid": "1684799", "url": "https://it.wikipedia.org/wiki?curid=4136175", "title": "Dominica ai Giochi della XXX Olimpiade", "text": "Dominica ha partecipato ai Giochi della XXX Olimpiade di Londra, che si sono svolti dal 27 luglio al 12 agosto 2012, con una delegazione di 2 atleti, entrambi partecipanti alle gare di atletica leggera. Nessuno dei due \u00e8 riuscito a superare la propria batteria, cos\u00ec Dominica ha terminato l'avventura londinese con zero medaglie."}
{"id": "4136179", "revid": "1684799", "url": "https://it.wikipedia.org/wiki?curid=4136179", "title": "Laos ai Giochi della XXX Olimpiade", "text": "Il Laos ha partecipato ai Giochi della XXX Olimpiade di Londra, che si sono svolti dal 27 luglio al 12 agosto 2012, con una delegazione di 3 atleti. \u00c8 stata l'ottava olimpiade in cui il Laos si \u00e8 presentato, dopo il debutto avvenuto ai Giochi della XXII Olimpiade di Mosca del 1980. Ha da allora partecipato a tutte le edizioni ad eccezione di quella di Los Angeles 1984, dove si un\u00ec al boicottaggio organizzato dai Paesi del blocco orientale.\nAtletica leggera.\nEntrambi gli atleti laotiani sono stati eliminati nelle batterie dei 100 metri piani. Kilakone Siphonexay, portabandiera della delegazione laotiana ai giochi, giunto sesto nella propria batteria, \u00e8 stato eliminato con il 22\u00ba tempo (11\"30). Risultato analogo per Laenly Phoutthavong, unica donna a rappresentare il Laos a questi giochi, sesta in batteria ed eliminata con il 22\u00ba tempo (13\"15).\nNuoto.\nL'unico nuotatore laotiano ai giochi di Londra \u00e8 stato Pathana Inthavong, secondo in una batteria di soli tre concorrenti ed eliminato con il 56\u00ba tempo (28\"17)."}
{"id": "4136182", "revid": "120779530", "url": "https://it.wikipedia.org/wiki?curid=4136182", "title": "Luca Spagnoletti", "text": "Biografia.\nLuca Spagnoletti, figlio di Giacinto, \u00e8 diplomato al Conservatorio L. Refice di Frosinone, ha studiato flauto traverso con Eckstain e Casularo, composizione con Domenico Guaccero, composizione e musica elettronica con Giorgio Nottoli.\nCompositore di lunga esperienza, mediata da numerosissime collaborazioni anche nel campo delle arti visive (Fabrizio Plessi, Studio Azzurro, Fabio Barisani ecc.), ha attraversato diversi generi musicali: dal jazz al rock, dall'etnomusica all'elettronica di estrazione colta. Sin dalla met\u00e0 degli anni '70 la sua ricerca \u00e8 rivolta all'analisi e alla manipolazione del suono e ci\u00f2 lo ha portato a svolgere, parallelamente a quella compositiva, un'attivit\u00e0 specialistica di sound designer, collaborando con diversi compositori italiani e stranieri.\nInsegna musica elettronica e composizione al St. Louis Music College e al Master in SONIC ARTS dell'Universit\u00e0 di Roma Tor Vergata, dove \u00e8 anche cultore della materia \"Musica elettronica\" per l'indirizzo DAMS.\nSia come compositore che ideatore di arte elettronica, ha partecipato a numerosi festival italiani e internazionali, tra questi: Ars Elettronica di Linz, Arte elettronica Camerino, Villa Medici Roma, Rumori Mediterranei, Musica Verticale, Roma Europa Festival, Dissonaze, Cutoff, Rumors ecc.\nSvolge attivit\u00e0 concertistica in Italia e all'estero proponendo performance di live electronics\nOpere.\nComposizioni per la danza, teatro, cinema e pubblicazioni discografiche\nMusiche per pubblicit\u00e0\nProgetti di musica elettronica"}
{"id": "4136184", "revid": "1573940", "url": "https://it.wikipedia.org/wiki?curid=4136184", "title": "Rallus elegans", "text": "Il rallo reale (Rallus elegans ) \u00e8 un uccello della famiglia dei Rallidi originario delle regioni orientali e centrali del Nord e del Centroamerica.\nTassonomia.\nAttualmente vengono riconosciute tre sottospecie di rallo reale:\nDove gli areali si sovrappongono, il porciglione reale si incrocia con il porciglione americano (\"R. longirostris\"); ci\u00f2 ha spinto alcuni ricercatori a classificare i due ralli come un'unica specie.\nDescrizione.\nIl rallo reale, con una lunghezza di 38\u201348\u00a0cm e un peso di 305-370 g, \u00e8 il Rallide pi\u00f9 grande del Nordamerica. \u00c8 caratterizzato da un lungo becco leggermente incurvato all'ingi\u00f9; gli adulti sono di colore marrone sul dorso e bruno-ruggine su faccia e petto, mentre la sommit\u00e0 del capo \u00e8 marrone scura. La gola \u00e8 bianca, il petto chiaro e i fianchi striati. Gli esemplari immaturi hanno la testa di colore marrone chiaro e il dorso e le ali di un marrone pi\u00f9 scuro di quello degli adulti.\nIl suo richiamo pi\u00f9 caratteristico \u00e8 costituito da una sorta di grugnito di bassa intensit\u00e0.\nDistribuzione e habitat.\nNidifica nelle paludi delle regioni orientali del Nordamerica. Gli esemplari presenti lungo le coste sud-orientali degli Stati Uniti sono stanziali, mentre altri migrano verso le regioni meridionali degli Stati Uniti e il Messico; in Canada la specie \u00e8 presente solamente nelle regioni meridionali dell'Ontario.\nIl rallo reale \u00e8 ancora comune in alcune aree costiere, sebbene nell'entroterra sia divenuto pi\u00f9 raro a causa della distruzione dell'habitat.\nBiologia.\nQuesta specie va in cerca di cibo nelle acque basse, spesso ove la vegetazione \u00e8 pi\u00f9 fitta, e si nutre prevalentemente di insetti acquatici e crostacei.\nIl nido \u00e8 costituito da una piattaforma rialzata fatta di vegetazione palustre, riparata dalla volta degli alberi."}
{"id": "4136187", "revid": "767487", "url": "https://it.wikipedia.org/wiki?curid=4136187", "title": "Timor Est ai Giochi della XXX Olimpiade", "text": "Timor Est ha partecipato ai Giochi della XXX Olimpiade di Londra, che si sono svolti dal 27 luglio al 12 agosto 2012, con una delegazione di 2 atleti."}
{"id": "4136191", "revid": "1784492", "url": "https://it.wikipedia.org/wiki?curid=4136191", "title": "Richie Campbell", "text": "Biografia.\n\u00c8 nipote di Frank Laver, famoso giocatore di cricket australiano.\nCarriera.\nNazionale.\nDebutta in Nazionale nel 2004, e alle Olimpiadi nell'edizione del 2008 sotto la guida dell'allenatore John Fox. Nel 2012, dopo essersi qualificato con la propria Nazionale nel girone asiatico, prende parte per la seconda volta ai Giochi Olimpici.\nCollegamenti esterni.\n "}
{"id": "4136194", "revid": "767487", "url": "https://it.wikipedia.org/wiki?curid=4136194", "title": "San Domenico (Carlo Crivelli)", "text": "San Domenico \u00e8 un dipinto a tempera e oro su tavola (94x27 cm) di Carlo Crivelli, datato al 1472 e conservato nel Metropolitan Museum di New York. Faceva parte del \"Polittico del 1472\".\nStoria.\nIl polittico, probabilmente in origine nella chiesa di San Domenico a Fermo, venne smembrato poco prima del 1834, e disperso sul mercato. \"San Domenico\", col \"San Giorgio\", era nella collezione del cardinale Fesch a Roma fino al 1840, dopodich\u00e9 si ritrova, nel 1863 in quella londinese del reverendo Walter Davenport-Bromley. In seguit\u00f2 pass\u00f2 a Lady Ashburton e nel 1905 fu acquistato dal museo newyorkese.\nDescrizione e stile.\nSu uno sfondo dorato elegantemente lavorato come un damasco, san Domenicio appare girato verso Maria in una posa che ricorda quella di \"San Nicola di Bari\": Domenico \u00e8 avvolto nel saio domenicano invece del mantello vescovile, ma la sua figura acquista un volume compatto del tutto analogo. Il santo, con la tonsura, \u00e8 riconoscibile dal tipico attributo del giglio bianco che offre a Maria, quale riconoscimento della sua purezza. Con gli occhi guarda a Bambino della parte centrale del polittico (la \"Madonna Linsky\" nello stesso museo), il quale si protende verso di lui energicamente a braccia tese: un gesto tanto esplicito si spiega con la preminenza del santo, che era titolare della chiesa a cui era destinata la pala.\nVolto e mani hanno un'intensa carica espressiva pur nella rilassatezza dell'espressione: ci\u00f2 \u00e8 dovuto alla minuziosa indagine naturalistica dell'artista, che non trascurava di rappresentare ogni variazione dell'epidermide dovuta alla superficie nascosta di ossa, tendini e vene pulsanti. Questa sorta di iper-realismo, derivato in primis dallo studio di Donatello, \u00e8 unito a un'attenzione del tutto analoga e parallela verso l'apparato decorativo, costituendo una curiosa combinazione, che \u00e8 il nocciolo espressivo della sua poetica, originalissimo nel panorama italiano dell'epoca."}
{"id": "4136203", "revid": "729019", "url": "https://it.wikipedia.org/wiki?curid=4136203", "title": "Sheila Frahm", "text": "Biografia.\nSin da giovane impegnata in politica, la Frahm venne eletta nella legislatura statale del Kansas nel 1989 e vi rimase fino al 1995, anno in cui divenne vicegovernatore dello stato.\nL'anno seguente, quando il senatore Bob Dole lasci\u00f2 il Congresso per dedicarsi del tutto alle presidenziali del 1996, il governatore del Kansas Bill Graves dovette nominare un sostituto che occupasse il seggio fino alle elezioni speciali che si sarebbero tenute in novembre e scelse proprio la Frahm.\nLa donna si candid\u00f2 anche per le elezioni speciali ma venne superata nelle primarie dal deputato Sam Brownback e dovette lasciare il Senato dopo appena cinque mesi di permanenza.\nIn seguito alla sconfitta la Frahm lasci\u00f2 la politica e divenne direttore esecutivo della \"Kansas Association of Community College Trustees\"."}
{"id": "4136204", "revid": "287204", "url": "https://it.wikipedia.org/wiki?curid=4136204", "title": "Canonichessa", "text": "Canonichessa \u00e8 l'equivalente femminile del canonico. Si tratta di un titolo portato da donne:\nOrigine dell'istituzione delle canonichesse.\nLe canonichesse e i capitoli femminili che esse istituirono condividono in parte la storia dei loro omologhi maschili, i canonici dei capitoli.\nFin dall'inizio del cristianesimo vi furono donne che vivevano una vita consacrata al di fuori degli Ordini monastici cristiani, seguendo una via personale e servendo la Chiesa con modalit\u00e0 diverse, alcune in qualit\u00e0 di \"domestiche\" di una chiesa, preparando le cerimonie religiose e fornendo assistenza domestica ai preti nella vita quotidiana. Vergini o vedove, esse erano chiamate \"santimoniali\".\nI capitoli di canonichesse comparvero nel medesimo periodo di quelli dei canonici, nell'VIII secolo, apparentemente come gruppi femminili. Il concilio di Ver, tenuto nel 755, impose una vita regolare (cio\u00e8 disciplinata da una regola) a tutte le donne che si consacravano:\nIl concilio di Aquisgrana nell'817 emise due ordinanze, una concernente i canonici e l'altra, \"De institutione sanctimonialum\", le donne consacrate a Dio, cio\u00e8 le canonichesse.\nQuest'ultima ordinanza comprende 28 capitoli e si avvicina alle regole monastiche: esse saranno soggette alla recitazione delle Ore canoniche e chiameranno dei sacerdoti per i servizi divini; esse condurranno una vita di clausura comunitaria, osservando eguaglianza di trattamento. Tuttavia l'ordinanza presenta qualche disposizione specifica per le canonichesse: esse potranno avere delle serve, di giorno potranno usufruire di abitazioni private, ma consumeranno i loro pasti in refettori comuni e dormiranno in dormitori comuni. I loro contatti con gli uomini sono molto limitati e regolamentati ma non vietati.\nI capitoli delle nobildonne sotto l\"Ancien R\u00e9gime\".\nL'ammissione.\nI Capitoli femminili sotto l'\u00a0 \"Ancien R\u00e9gime\" ammettevano al canonicato quasi esclusivamente signore (in effetti, signore nubili o vedove), provenienti dalla nobilt\u00e0. Per queste l'appartenenza ad un Capitolo significava non solo un titolo d'onore ma anche l'acquisizione di un beneficio ecclesiastico. Fuori del matrimonio esse trovavano una condizione sociale onorevole e un introito certo.\nIl Capitolo, talvolta dietro indicazione di un benefattore o di un signore, selezionava le candidate e decideva il loro avanzamento in dignit\u00e0. Le scelte per parentela erano prevalenti, ad esempio l'avere una zia canonichessa favoriva l'ingresso alla nipote, ecc. Il criterio dell'origine nobiliare s'impose tuttavia nella maggior parte delle regole dei capitoli e attraverso i secoli si vedono rappresentate vere e proprie dinastie famigliari. Ai primi tempi dell'istituzione esisteva solo la nobilt\u00e0 \"di sangue\" ed era sufficiente avere una madre nobile per essere ammesse. Nel XV secolo si pretendeva invece dalle postulanti quattro quarti di nobilt\u00e0; nel XVII secolo si pretendevano otto quarti di nobilt\u00e0 ed infine nel XVIII secolo bisognava dimostrare di averne 16, cio\u00e8 dovevano essere nobili anche i nonni e le due generazioni di antenati precedenti. Questa disposizione escludeva dai benefici del canonicato le famiglie di nobilt\u00e0 recente.\nL'ammissione era accompagnata da un proprio cerimoniale: ogni quarto di nobilt\u00e0 doveva essere attestato da un membro del casato citato, che prestava giuramento dinnanzi a tutta l'assemblea, spada snudata alla mano. Questo giuramento veniva certificato da canonici esperti particolarmente competenti in genealogia e la certificazione veniva conservata negli archivi del Capitolo.\nLa Francia rivoluzionaria del XVIII secolo considerava questi capitoli come \"ostelli della nobilt\u00e0\", che sotto la copertura della religione destinavano ai rampolli dell'aristocrazia le risorse della nazione.\nIl tipo di vita.\nLe signorine ammesse al Capitolo, dopo un anno di prova, non pronunciavano necessariamente i voti. Esse conservavano i loro beni personali e si riservavano la facolt\u00e0 di lasciare il Capitolo nell'eventualit\u00e0 che si presentasse loro una prospettiva matrimoniale favorevole. Le canonichesse ricevevano il titolo onorifico di \"Signora\", che ricordava il loro stato sociale, nonostante la scelta di vita dell'umilt\u00e0 religiosa.\nLe giovani canonichesse venivano prese in carico da quelle pi\u00f9 anziane che trasmettevano loro tutte le nozioni intellettuali, i valori umani e la disciplina religiosa di san Benedetto, fornendo loro un'educazione generale fino al giorno in cui a loro volta venivano investite della responsabilit\u00e0 dell'insegnamento ad altre pi\u00f9 giovani.\nNei capitoli s'imparava a leggere e scrivere, a far di conto, a disegnare, a esprimersi correttamente, a cantare e a suonare strumenti musicali. Il latino e le lingue straniere erano insegnate dappertutto, come il diritto romano e la genealogia, la tenuta dei conti e i rudimenti di cucina e di agronomia. Questa solida formazione intellettuale permetteva a queste canonichesse di distinguersi in societ\u00e0. In effetti, se esse erano tenute a vivere nel Capitolo, potevano tuttavia ricevere nella loro casa capitolare parenti e amici e organizzarvi riunioni mondane suscettibili di favorire matrimoni nel loro ambiente. Era loro permesso prendersi congedi, fra l'altro per partecipare a pellegrinaggi, specialmente a Roma.\nAlcuni obblighi le legavano al Capitolo: risiedervi, assistere agli uffizi divini e partecipare alle processioni giornaliere. Ma ci\u00f2 che attirava soprattutto candidate e loro genitori erano le prebende di cui beneficiavano, sostanziose rendite annue loro personalmente assegnate. La proposta riceveva una doppia prebenda, le allieve ne ricevevano una dimezzata e le novizie ricevevano la loro prima prebenda dopo la loro conferma. L'assenza dal Capitolo riduceva la prebenda in proporzione alla durata di quest'ultima, le prebende non distribuite venivano destinate alla manutenzione e alla costruzione degli edifici abbaziali. Una prebenda diveniva vacante per rinuncia, matrimonio o decesso della prebendaria, con il matrimonio che era la causa pi\u00f9 frequente di cessazione.\nLe canonichesse avevano tuttavia conservato certi tratti dell'istituzione canonicale: esse praticavano il celibato, avevano abbandonato la vita normale per quella comunitaria, anche se le loro residenze particolari (case canoniche) si raggruppavano spesso in un quartiere pi\u00f9 o meno chiuso (quartiere del Capitolo o quartiere canonico), un po' a modo di una certosa. Il loro modo di vivere, per quanto aristocratico, restava molto controllato ed esse erano vincolate come i canonici alla pratica delle ore canoniche e alla liturgia comunitaria.\nTuttavia le entrate del Capitolo non erano pi\u00f9 indivise ma suddivise in prebende attribuite a ciascuna canonichessa e ciascuna di loro poteva mantenere con la propria prebenda una \"nipote\", la quale viveva con lei ed era destinata a succederle alla sua morte.\nI capitoli nobili avevano peso politico ed economico sicuri, sistemati su propriet\u00e0 fondiarie i cui diritti feudali erano stati trasferiti al Capitolo, anche sui costumi che esse avevano saputo imporre nelle loro citt\u00e0 di residenza.\nL'estinzione dei capitoli.\nI capitoli di canonichesse furono soppressi in Francia dalla rivoluzione francese, come la maggior parte delle congregazioni religiose e non furono pi\u00f9 ristabilite essendo la loro esistenza troppo legata a quella della nobilt\u00e0 e la Chiesa cattolica aveva certamente valutato, che le origini di questa istituzione erano piuttosto discutibili e mostravano ben poca religiosit\u00e0.\nGeografia dei capitoli delle nobildonne.\nSi trovavano Capitoli di nobildonne in Germania e in Austria e nell'est della Francia principalmente, nelle Fiandre, nel ducato di Lorena e nella Franca Contea, tutti territori appartenenti una volta al Sacro Romano Impero, ma anche nel Lionese e in Alvernia.\nVe n'erano ad Alix e all'Argenti\u00e8re vicino a Lione come a Neuville-les-Dames (Ain), a Salles-Arbuissonnas-en-Beaujolais, a Montfleury vicino a Digione; a Bouxi\u00e8res-aux-Dames Nancy, a \u00c9pinal, a Poussay, a Remiremont in Lorena; a Maubeuge; a Denain; i sette Capitoli nobili del Sacro Romano Impero germanico: Susteren, Thorn, Munsterbilsen, Mons, Nivelles, Moustier e Andenne in Belgio; ne esistevano ancora nel XIX secolo in Germania e in Austria.\nSituazione attuale.\nAttualmente i capitoli di canonichesse non esistono pi\u00f9, tuttavia gli ordini regolari femminili che seguono le regole agostiniane dei Canonici Regolari sono tuttora attive, alcune anche di recente costituzione, e le loro appartenenti sono chiamate propriamente canonichesse. Eccone un elenco parziale:"}
{"id": "4136210", "revid": "767487", "url": "https://it.wikipedia.org/wiki?curid=4136210", "title": "San Giorgio (Carlo Crivelli)", "text": "San Giorgio \u00e8 un dipinto a tempera e oro su tavola (95x33 cm) di Carlo Crivelli, datato al 1472 e conservato nel Metropolitan Museum di New York. Faceva parte del \"Polittico del 1472\".\nStoria.\nIl polittico, probabilmente in origine nella chiesa di San Domenico a Fermo, venne smembrato poco prima del 1834, e disperso sul mercato. \"San Giorgio\", col \"San Domenico\", era nella collezione del cardinale Fesch a Roma fino al 1840, dopodich\u00e9 si ritrova, nel 1863 in quella londinese del reverendo Walter Davenport-Bromley. In seguit\u00f2 pass\u00f2 a Lady Ashburton e nel 1905 fu acquistato dal museo newyorkese.\nDescrizione e stile.\nSu uno sfondo dorato elegantemente lavorato come un damasco, san Giorgio \u00e8 raffigurato in una posa fiera, nell'armatura sfarzosamente decorata e con ai piedi il drago. Unificato al resto del polittico dalla pedana ai suoi piedi, appare per\u00f2 isolato dagli altri santi e dalla stessa Madonna se, secondo la ricostruzione corrente, era a destra e rivolto nella medesima direzione, cio\u00e8 verso l'esterno piuttosto che verso la \"Madonna\" al centro. Forse l'artista voleva rimarcare con la posa inconsueta l'originalit\u00e0 creativa che lo portava a raffigurare ogni personaggio diverso dagli altri, e caratterizzato intensamente. Giorgio appare come un giovane aitante che, con un elegante contrapposto, si appoggia alla lancia spezzata (la punta \u00e8 nella testa del dragone) e poggia l'altra mano al fianco. I ricci biondi della capigliatura sono trattati uno per uno con un bordo scuro, con la pazienza del cesellatore, che d\u00e0 un effetto innaturale e metallico, lontano ad esempio dalle morbidezze delle criniere leonine dei coprispalla, che al contrario, essendo in metallo, sarebbero dovute apparire lucide. Si tratta di un esempio di effetto volutamente irreale, che d\u00e0 all'insieme un tono magico e fiabesco.\nLa ricchissima armatura all'antica, con profusione di spunzoni, ricorda modelli fiorentini coevi, che forse l'artista vide circolare nell'ambiente padovano.\nVolto e mani hanno un'intensa carica espressiva pur nella rilassatezza dell'espressione: ci\u00f2 \u00e8 dovuto alla minuziosa indagine naturalistica dell'artista, che non trascurava di rappresentare ogni variazione dell'epidermide dovuta alla superficie nascosta di ossa, tendini e vene pulsanti. Questa sorta di iper-realismo, derivato in primis dallo studio di Donatello, \u00e8 unito a un'attenzione del tutto analoga e parallela verso l'apparato decorativo, costituendo una curiosa combinazione, che \u00e8 il nocciolo espressivo della sua poetica, originalissimo nel panorama italiano dell'epoca."}
{"id": "4136212", "revid": "1714743", "url": "https://it.wikipedia.org/wiki?curid=4136212", "title": "Anna di Braunschweig-Grubenhagen", "text": "Era figlia del duca Erich I di Braunschweig-Grubenhagen e di sua moglie Elisabetta di Brunswick-G\u00f6ttingen.\nDiscendenza.\nDal primo matrimonio di Anna con il duca Alberto III di Baviera nacquero i seguenti figli:\nDopo la morte di Alberto, spos\u00f2 il duca Federico III di Brunswick-L\u00fcneburg, principe di Calenberg e Gottinga. Da questo matrimonio non nacquero figli. "}
{"id": "4136220", "revid": "599013", "url": "https://it.wikipedia.org/wiki?curid=4136220", "title": "Kees Krijgh (1950)", "text": "Anche suo zio Kees Krijgh \u00e8 stato un calciatore.\nCarriera.\nClub.\nHa giocato nelle giovanili del BVV Barendrecht, iniziando poi la carriera da professionista nel 1969 tra la fila del N.E.C.; l'anno seguente \u00e8 passato al De Graafschap, poi al Den Bosch.\nNel 1972 avviene il passaggio al , dove rimane per sette stagioni giocando pi\u00f9 di 200 partite in campionato. In questo periodo vince tre volte il Campionato olandese, due volte la KNVB beker e una Coppa UEFA (1977-1978).\nPassato al Cercle Bruges nel 1979, due anni dopo passa al Willem II dove chiude la carriera nel 1984.\nNazionale.\nKrijgh ha giocato due partite per la nazionale olandese: la prima il 15 ottobre 1975 ad Amsterdam contro la Polonia (3-0) e la seconda il 22 novembre dello stesso anno, a Roma, contro l'Italia."}
{"id": "4136224", "revid": "712828", "url": "https://it.wikipedia.org/wiki?curid=4136224", "title": "Marianne Becker", "text": ""}
{"id": "4136225", "revid": "51367408", "url": "https://it.wikipedia.org/wiki?curid=4136225", "title": "Sebastian Becker", "text": ""}
{"id": "4136226", "revid": "712828", "url": "https://it.wikipedia.org/wiki?curid=4136226", "title": "Viktoria Van Weyden", "text": ""}
{"id": "4136227", "revid": "712828", "url": "https://it.wikipedia.org/wiki?curid=4136227", "title": "Henning Reichenbach", "text": ""}
{"id": "4136228", "revid": "125480279", "url": "https://it.wikipedia.org/wiki?curid=4136228", "title": "Jean-Louis Georgelin", "text": "Biografia.\nJean-Louis Georgelin \u00e8 nato ad Aspet il 30 agosto 1948.\nNel settembre del 1967 \u00e8 stato ammesso all'\u00c9cole sp\u00e9ciale militaire de Saint-Cyr. Alla fine della sua formazione ha scelto di entrare in servizio nella fanteria ed \u00e8 entrato all'\u00c9cole d'application de l'infanterie di Montpellier.\nNell'estate del 1970 il tenente Georgelin \u00e8 stato assegnato al 9\u00ba reggimento paracadutisti cacciatori dove ha ricoperto le funzioni di capo sezione. Nel 1973 \u00e8 ritornato a Montpellier per divenire istruttore all'\u00c9cole d'application de l'infanterie. Tre anni pi\u00f9 tardi, \u00e8 stato trasferito come capitano nel 153\u00ba reggimento di fanteria di Mutzig dove ha assunto il comando di una compagnia. In seguito ha servito per un anno nel centro operativo dei servizi segreti militari prima di unirsi al personale dell'Esercito, dove \u00e8 divenuto collaboratore del Capo di Stato Maggiore. Promosso a ufficiale comandante, si \u00e8 recato a Fort Leavenworth, negli Stati Uniti d'America, per seguire il Command and General Staff College; dopo di che \u00e8 entrato all'\u00c9cole sup\u00e9rieure de guerre di Parigi. Nel 1985 \u00e8 stato trasferito all'\u00c9cole sp\u00e9ciale militaire de Saint-Cyr, dove ha mantenuto il comando di un battaglione per tre anni prima di tornare allo Stato Maggiore dell'Esercito per dirigere gli uffici \"studi prospettici\" e \"pianificazione finanziaria\". Dal 1991 al 1993 ha mantenuto il comando del 153\u00ba reggimento di Fanteria a Mutzig prima di essere sindaco per un anno presso il Centro Alti Studi Militari (CHEM) e all'Istituto di Studi Avanzati della Difesa Nazionale (IHEDN). Dal 1994 al 1997 \u00e8 stato vice-capo del gabinetto militare del Primo ministro. Nel 1997 \u00e8 stato promosso a generale di brigata e nominato vice-generale dell'11\u00aa Divisione paracadutisti ed \u00e8 entrato a far parte della Stabilisation Force (SFOR) in Bosnia-Erzegovina come capo dell'Ufficio piani e politiche. Successivamente \u00e8 stato assegnato al personale delle forze armate, prima come capo della divisione piani e programmi e poi come vice capo dei piani del personale. Nell'agosto del 2000 \u00e8 stato promosso a maggior generale e nell'ottobre del 2002 a generale di corpo d'armata. Il 10 maggio 2002 \u00e8 stato nominato Capo di Stato Maggiore del Presidente della Repubblica. Il 3 ottobre dell'anno successivo \u00e8 stato promosso a generale d'armata. Il 4 ottobre 2006 \u00e8 stato nominato Capo di Stato Maggiore delle Forze Armate. Il 28 febbraio 2010 \u00e8 stato ammesso alla decima sezione degli ufficiali generali. Il 4 giugno dello stesso anno ha terminato l'incarico. Il 9 dello stesso mese \u00e8 stato nominato gran cancelliere dell'Ordine della Legion d'onore e cancelliere dell'Ordine nazionale al merito. Il 1\u00ba settembre 2016 gli \u00e8 succeduto il generale Beno\u00eet Puga.\nIl generale Georgelin non \u00e8 sposato."}
{"id": "4136229", "revid": "712828", "url": "https://it.wikipedia.org/wiki?curid=4136229", "title": "Hagen Ritter", "text": ""}
{"id": "4136230", "revid": "51367485", "url": "https://it.wikipedia.org/wiki?curid=4136230", "title": "Paula Bergmann", "text": ""}
{"id": "4136231", "revid": "124357527", "url": "https://it.wikipedia.org/wiki?curid=4136231", "title": "Baldovino di Exeter", "text": "Biografia.\nFiglio di un uomo di chiesa, studi\u00f2 Diritto canonico e Teologia presso l'Universit\u00e0 di Bologna. Fu tutore del nipote di Papa Eugenio III, prima di tornare in patria e servire come Vescovo di Exeter. Divenne monaco Cistercense, eletto abate del monastero, e successivamente vescovo di Worcester.\nPrima di raggiungere tale carica, scrisse diversi sermoni ed opere teologiche, alcune delle quali sono arrivate fino a noi. In qualit\u00e0 di vescovo, Baldovino cattur\u00f2 l'attenzione di Enrico II d'Inghilterra che lo nomin\u00f2 Arcivescovo. In quelle vesti discusse con i propri canonici circa la fondazione di una chiesa e ne segu\u00ec l'imprigionamento dei canonici stessi nel convento per circa un anno. Baldovino pass\u00f2 anche diverso tempo nel Galles con Giraldus Cambrensis in cerca di fondi per finanziare la Terza Crociata. Con l'ascesa al trono di Riccardo I d'Inghilterra Baldovino fu spedito in Terra Santa dove venne coinvolto nel conflittuale quadro politico del Regno di Gerusalemme. Fu in quella terra straniera che Baldovino mor\u00ec, e le sue dispute con i canonici condussero alcuni storici ecclesiastici a definirlo pi\u00f9 dannoso per la Cristianit\u00e0 del Saladino.\nIl figlio dell'Arcidiacono che divenne Vescovo.\nBaldovino nacque a Exeter attorno al 1125 da Hugh d'Eu, Arcidiacono di Totnes, e da una donna dal nome ignoto che in seguito divenne suora. \u00c8 possibile attorno al 1150 abbia studiato presso l'Universit\u00e0 di Bologna insieme al futuro Papa Urbano III.\nNel 1151 Papa Eugenio III lo nomin\u00f2 tutore del nipote. \u00c8 probabile che dal 1155 Baldovino sia ritornato in Inghilterra dove abit\u00f2 presso la casa di \"Robert di Chichester\" (morto circa nel 1160), Vescovo di Exeter. Baldovino attrasse quindi l'attenzione del suo successore, Bartholomew Iscanus, che, attorno al 1161, lo nomin\u00f2 Arcidiacono di Totnes, a seguito della morte del padre di Baldovino. Durante questo periodo fu riconosciuto come esperto in Diritto canonico. Ricevette diverse lettere da John di Salisbury dove questi si lamentava della condotta di Baldovino tenuta durante la Disputa su Becket, accusandolo di non aver sostenuto a sufficienza l'Arcivescovo di Canterbury Thomas Becket nella sua disputa con il sovrano, esortandolo ad influenzare i vescovi perch\u00e9 dessero il loro pieno appoggio all'Arcivescovo ed invitandoli a non scrivere nulla contro di lui.\nAltre lettere di John trattano di \"Roger di Worcester\" (Tours 9 agosto 1179) il cui contenuto, probabilmente era negativo su Becket, ma il cui intento sembrava dare allo stesso Becket un avvertimento circa la condotta di Roger per mano di Baldovino. Anche nel 1169 la vita dell'Arcivescovo sfior\u00f2 quella di Baldovino, quando si oppose alla scomunica di alcuni nobili e chierici che si opponevano alla sua causa, voluta da Thomas stesso.\nL'obiezione di Baldovino non era sull'azione in s\u00e9, ma sul fatto che gli interessati non erano stati informati sul fatto che tale azione stava prendendo corpo. Nel 1170 Baldovino divenne un monaco dell'ordine dei Cistercensi e nominato abate del Monastero di Forde. Nel 1175 medi\u00f2 nella controversia fra l'Abbazia di Malmesbury e Josceline de Bohon (1111 circa1184), Vescovo di Salisbury. Nel 1178 fu raccomandato presso Papa Alessandro III affinch\u00e9 ricevesse la Cardinale, ma tale raccomandazione non ebbe effetto.Il 10 agosto 1180 divenne Vescovo di Worcester e fu l\u00ec che attir\u00f2 l'attenzione di Enrico II d'Inghilterra. Qui si interrompe la sua produzione scritta, bench\u00e9 lo scrittore medievale Walter Map (1140-circa 1208 o 1210) sostenga che Baldovino scrisse opere anche dopo la sua elezione a Vescovo, non ve n'\u00e8 traccia, se non ad eccezione di qualche sermone.\nL'Arcivescovo di Enrico e Riccardo.\nNel dicembre 1184 venne trasferito dalla diocesi di Worcester a quella di Canterbury, dopo che Enrico II aveva lasciato intendere che in quella sede non avrebbe voluto altri che lui, tanto pi\u00f9 che l'altro pretendente Richard di Dover era morto nell'aprile 1184. I monaci della Cattedrale di Canterbury candidarono tre religiosi: Odo, che fu priore e poi abate all'Abbazia di Battle, Peter de Leia, un Cluniacense, Vescovo dell'Antica diocesi di Saint David's e Teobaldo, abate di Cluny, ma nessuno di loro, per i Vescovi inglesi era adeguato, per cui alla fine scelsero l'uomo del re: Baldovino. Ricevette il Pallio da Papa Lucio III, nel 1185 fu anche nominato Legato papale, anche se la sua autorit\u00e0 non si estendeva sull'Arcidiocesi di York.\nDurante il suo Arcivescovado discusse lungamente con i monaci della Cattedrale di Canterbury che lamentavano il suo stretto controllo e dubitavano della liceit\u00e0 della sua elezione. Dal canto suo Baldovino disapprovava lo stile lussuoso e lussurioso in cui vivevano, e riteneva che stessero speculando troppo sul defunto Thomas Becket. La disputa degener\u00f2 quando Baldovino priv\u00f2 i monaci della rendita proveniente da alcune delle loro propriet\u00e0, in pi\u00f9 propose di dedicare una chiesa a Becket, a Canterbury, ponendola per\u00f2 nelle mani dei diaconi invece che dei chierici.\nIn questa mossa i monaci del Capitolo videro un chiaro tentativo di minare il loro predominio sul clero secolare, costituito per lo pi\u00f9 dai diaconi. Non \u00e8 chiaro se Baldovino avesse davvero l'intenzione di indebolire i monaci a tal punto, ma le fonti sono chiare circa l'appoggio degli altri vescovi. Baldovino cerc\u00f2 il consiglio di Ugo di Lincoln che lo consigli\u00f2 di lasciar perdere, per evitare di causare guai ad entrambe le parti. In ogni caso la controversia fu lunga, e i monaci finirono per essere imprigionati entro le loro stesse mura, dal gennaio 1188 all'agosto 1189.\nLa conseguenza pi\u00f9 avidente fu la sospensione della liturgia, e pian piano in Europa, ogni grande ordine monastico o diocesi fu costretta a prendere le parti o dell'uno o dell'altro. Intanto nel 1188 Baldovino era stato chiamato da Enrico II perch\u00e9 raccogliesse del denaro per la Terza crociata, che nasceva a seguito dell'Assedio di Gerusalemme del 1187 ad opera del Saladino. Tali finanziamente vennero raccolti attraverso una tassa che prevedeva il prelievo di un decimo di ogni entrata o propriet\u00e0 di coloro che giuravano che non sarebbero mai partiti per la Crociata. Conosciuta come la Decima del Saladino, era la tassa pi\u00f9 ingente mai raccolta fino a quel momento in Inghilterra. Essendo la tassa una decima, venne raccolta pi\u00f9 dalle Diocesi che non dalle istituzioni laiche, e soprattutto Baldovino venne biasimato per la sua asprezza. Questo non gli imped\u00ec di andare in Normandia nel mese di febbraio insieme al re e al suo consigliere Peter di Blois.\nNel 1188 Baldovino fece anche voto di combattere nella terza crociata insieme al re ed altri feudatari. L'11 febbraio 1188 inizi\u00f2 una campagna per reclutare soldati e personale di supporto per la Crociata stessa. Nel mese di aprile si rec\u00f2 in Galles per raccogliere altro sostegno e obblig\u00f2 i propri servitori e discepoli correre su e gi\u00f9 per le colline, allo scopo di allenarsi per il lungo viaggio verso la Terra Santa. Inoltre pass\u00f2 buona parte dell'anno in Galles insieme a Giraldus Cambrensis con il quale reclut\u00f2 circa 3.000 uomini anche se non ben identificate fonti storiche affermassero che si era imbarcato in tale viaggio solo per sfuggire alle contese con i propri monaci.\nUno degli effetti di tale missione fu l'implicita affermazione del potere di Enrico II su una parte del suo regno che si era sempre dimostrata alquanto indocile. Anche Baldovino espresse la propria autorit\u00e0 sopra i vescovi gallesi quando decise di celebrare una Messa in ogni cattedrale gallese, tanto che fu il primo Arcivescovo a celebrarle entro le mura della Cattedrale di St Asaph, scomunicando l'unico nobile che si era rifiutato di apparire di fronte a lui: \"Owain Cyfeiliog\" (1130 circa-1197). Baldovino fu a fianco di Enrico poco prima della sua morte, quando questi cerc\u00f2 di negoziare una tregua con il figlio Riccardo I d'Inghilterra che si era ribellato contro di lui. Dopo la morte del re, suo padre, Riccardo I d'Inghilterra chiese ed ottenne il perdono per il proprio peccato di disobbedienza da Baldovino e da Gautier de Coutances, Arcivescovo di Rouen.\nI due arcivescovi furono al fianco del nuovo re quando venne investito del Ducato di Normandia il 20 luglio 1189 a Rouen. Il 13 settembre dello stesso anno fu Baldovino ad incoronare Riccardo nella Cattedrale di Westminster, la prima di cui si abbiano notizie dettagliate. Con l'ascesa di Riccardo i monaci di Canterbury si rivolsero a lui per risolvere l'annosa disputa che avevano con il loro Arcivescovo, e nel mese di novembre, il re, insieme alla madre Eleonora di Aquitania, si recarono a Canterbury per risolvere il contenzioso prima che venisse coinvolto il papato. Alla fine Riccardo consigli\u00f2 a Baldovino di lasciare perdere i suoi progetti circa la costruzione della nuova chiesa e di licenziare il priore Roger Norreis (morto tra il 1223 e il 1225), considerato un incapace.\nSubito dopo il sovrano part\u00ec per la Crociata e Baldovino disse che la chiesa l'avrebbe fatta costruire a Lambeth e poi part\u00ec per raggiungere il re. Nell'agosto del 1189 Baldovino si scontr\u00f2 con il fratello di Riccardo, Giovanni Senza Terra perch\u00e9 disapprovava il suo matrimonio con Isabella di Gloucester per via della loro consanguineit\u00e0, Giovanni disse che avrebbe chiesto la dispensa papale, cosa che non fece mai. Baldovino in risposta confisc\u00f2 le terre di Giovanni tramite l'Interdetto, ma il Papa dichiar\u00f2 legali le nozze. Riccardo, dal canto suo, ridiede all'Arcivescovado di Canterbury il potere di battere moneta\nIl viaggio in Terra Santa.\nNell'aprile del 1190 Baldovino raggiunse Riccardo alla Crociata, e il 5 agosto 1190, insieme all'avanguardia inglese si imbarc\u00f2 a Marsiglia con Hubert Walter e Ranulf de Glanvil per raggiungere la Siria. Baldovino aveva delegato l'adempimento dei propri doveri, spirituali e temporali, a Gilbert Glanvill (morto 24 giugno 1214) Vescovo di Rochester, ma affid\u00f2 tutte le autorit\u00e0 arcivescovili a Richard FitzNeal (1130 circa-10 settembre 1198), vescovo di Londra. Baldovino continu\u00f2 in qualche modo ad occuparsi degli affari ecclesiastici, trattando, ad esempio con Hugh Nonant Vescovo di Coventry sospeso nel mese di marzo perch\u00e9 deteneva uffici secolari come quello di sceriffo. Infine scrisse a Fitzneal che Nonat rinunciava a tali incarichi.\nBaldovino arriv\u00f2 a Tiro il 16 settembre 1190, mentre Riccardo non arriv\u00f2 in Siria che l'anno successivo. Non \u00e8 chiaro il motivo di questo ritardo, forse Baldovino doveva stare attento agli interessi del re mentre questi percorreva una strada pi\u00f9 comoda, o forse doveva liberarsi di un qualche membro dell'entourage reale o di qualcuno vicino a Glanvill e di cui Riccardo non si fidava.\nBaldovino non era particolarmente vicino a Gilbert Glanvill, quindi, \u00e8 pi\u00f9 probabile che dovesse sorvegliare che gli affari del re fossero ben amministrati. Un'altra ipotesi \u00e8 che si dovessero portare al Regno di Gerusalemme aiuti quanto pi\u00f9 presto si poteva, essendo giunta la notizia che Federico Barbarossa era morto nel giugno 1190 mentre giungeva in Terra Santa.Quando Baldovino arriv\u00f2 ad Acri il 12 ottobre 1190 l'esercito musulmano era assediato dai franchi, sotto il comando di Guido di Lusignano, che si era recato in quella citt\u00e0 assieme alla moglie Sibilla di Gerusalemme, a loro volta assediati dal Saladino.\nAl suo arrivo a Gerusalemme, Baldovino si rese conto che il Regno era immerso in una crisi profonda. Sibilla, cugina del defunto Enrico II d'Inghilterra era morta nel luglio del 1190, insieme a due delle figlie a causa di un'epidemia che aveva devastato il loro accampamento. Questi eventi avevano lasciato Guido di Lusignano senza un autentico vincolo legale che lo autorizzasse a proclamarsi sovrano del Regno di Gerusalemme, poich\u00e9 aveva occupato quella posizione solo in virt\u00f9 del suo matrimonio.\nL'erede legale sembrava essere la sorellastra della defunta, Isabella di Gerusalemme sposata a Umfredo IV di Toron, a sua volta fedele a Guido di Lusignano, ma questi non nutriva particolari ambizioni a diventare sovrano del regno di Gerusalemme. Altro candidato era Corrado del Monferrato, zio di Baldovino V di Gerusalemme, ultimo re dal titolo incontrastato. Corrado aveva salvato il Regno dalla distruzione, conducendo con successo l'Assedio di Tiro e aveva anche il supporto della madre di Isabella, Maria Comnena (Regina di Gerusalemme) ed il marito di lei, Baliano di Ibelin. Maria e Baliano rapirono Isabella sottraendola al marito e la forzarono ad annullare il suo attuale matrimonio per costringerla a sposare Corrado, in questo modo, grazie al maggior numero di titoli acquisiti, lo stesso Corrado avrebbe potuto reclamare il trono.\nBaldovino spos\u00f2 la causa di Guido, ma Corrado aveva l'appoggio di ben tre ecclesiastici: dell'Arcivescovo di Pisa Ubaldo Lanfranchi, Philip di Dreux (1158-1217), Vescovo di Beauvais, ed Eraclio di Cesarea Patriarca di Gerusalemme. Il matrimonio di Isabella fu forzatamente annullato e Baldovino prov\u00f2 a minacciare di scomunica tutti coloro che erano coinvolti nella vicenda, ma la morte lo colse il 19 novembre 1190. Secondo le sue volont\u00e0 il comando and\u00f2 a Hubert Walter che pag\u00f2 il salario agli uomini di Baldovino vendendo le sue propriet\u00e0 e donando il resto ai poveri."}
{"id": "4136239", "revid": "124123", "url": "https://it.wikipedia.org/wiki?curid=4136239", "title": "Persone di nome Giovanni", "text": ""}
{"id": "4136240", "revid": "124123", "url": "https://it.wikipedia.org/wiki?curid=4136240", "title": "Persone di nome Giuseppe", "text": ""}
{"id": "4136245", "revid": "60451", "url": "https://it.wikipedia.org/wiki?curid=4136245", "title": "Pesi massimi leggeri", "text": "I pesi massimi leggeri chiamati anche cruiser, sono una categoria di peso del pugilato collocata tra i pesi mediomassimi e i pesi massimi. Nei dilettanti l'analoga categoria ha il nome di pesi massimi.\nIl limite di peso attuale per la categoria \u00e8 di 200 libbre () a cui si \u00e8 passati dalle 190 libbre () dell'inizio. \nLa categoria \u00e8 stata creata a seguito dell'aumentare di pugili che superavano di molto il limite di peso dei vecchi pesi massimi non consentendo pi\u00f9 ai pugili pi\u00f9 piccoli di essere competitivi.\nLA WBC \u00e8 stata la prima federazione di boxe a riconoscere la divisione ed il primo incontro si \u00e8 svolto tra Marvin Camel e Mate Parlov l'8 dicembre del 1979, finendo in pareggio. Nella rivincita disputata a marzo del 1980, si \u00e8 imposto Camel diventando il primo campione dei massimi leggeri. Evander Holyfield \u00e8 stato uno dei pi\u00f9 grandi campioni della categoria riuscendo ad unificare i titoli WBA, WBC e IBF per poi trasferirsi nei pesi massimi nel 1988.\nAltri notevoli campioni sono stati Bobby Czyz, Tomasz Adamek, Virgil Hill, Alfred Cole, Orlin Norris, James Toney e David Haye.\nNei dilettanti a partire dalle Olimpiadi di Los Angeles del 1984 \u00e8 stata creata una categoria analoga per i pugili fino a (200,2 libbre), a cui per\u00f2 \u00e8 rimasto il nome di pesi massimi rinominando la superiore in pesi super massimi."}
{"id": "4136246", "revid": "1522738", "url": "https://it.wikipedia.org/wiki?curid=4136246", "title": "Scandalo dei falsi positivi", "text": "Lo scandalo dei falsi positivi () fu uno scandalo, emerso alla fine del 2008, che ha coinvolto numerosi membri dell'Esercito nazionale colombiano, responsabili di omicidi extragiudiziali di civili innocenti fatti passare per guerriglieri uccisi in combattimento, nel quadro del conflitto armato in atto dal 1964 tra truppe regolari, Forze armate rivoluzionarie della Colombia (FARC), Esercito di Liberazione Nazionale (ELN) e altre brigate paramilitari. \nSuccessive indagini hanno appurato che tali uccisioni erano compiute su civili estranei al conflitto e che gli omicidi avevano lo scopo di esaltare i risultati repressivi dell'esercito per ottenerne benefici, promozioni e riconoscimenti. I civili, quasi sempre giovani, venivano ingannati con offerte di lavoro, portati in zone remote e assassinati dai militari, che camuffavano poi le vittime come guerriglieri uccisi in combattimento. Si calcola che almeno 6.402 civili siano stati uccisi in tal maniera.\nSecondo il diritto internazionale umanitario, si tratta di casi di esecuzioni extragiudiziali, definiti dal diritto penale colombiano come \"omicidi di persona protetta\".\nNel giugno 2021 il ministro della Difesa dell'epoca Juan Manuel Santos chiese ufficialmente perdono alle famiglie per le uccisioni illegali.\nStoria.\nDenuncia dello scandalo.\nNonostante tali pratiche fossero gi\u00e0 state denunciate in precedenza, esse hanno raggiunto notevole risonanza solo alla fine del 2008, quando si \u00e8 scoperto che i cadaveri di 19 giovani civili scomparsi da Soacha e Ciudad Bol\u00edvar (nella periferia di Bogot\u00e0) erano stati catalogati come guerriglieri uccisi in combattimento dall'esercito nel Dipartimento di Norte de Santander. Altri casi simili sono stati in seguito rilevati nei dipartimenti e comuni di Antioquia, Boyac\u00e1, Huila, Valle del Cauca e Sucre.\nDenuncia dell'ONU.\nIl 27 maggio 2010, Philip Alston, relatore speciale dell'ONU per le esecuzioni arbitrarie, nel rapporto presentato dopo la sua visita in Colombia nel giugno 2009, denunci\u00f2 l'esistenza di \u00abuna serie di esecuzioni extragiudiziali\u00bb la cui impunit\u00e0 copriva il 98,5% dei casi\nRapporto della CIA.\nIl 7 gennaio 2009 un documento della CIA pubblicato dal National Security Archive ha rivelato che i legami tra l'esercito e i gruppi paramilitari erano noti al governo degli Stati Uniti fin dal 1994 e che quella dei \"falsi positivi\" era una pratica abituale nell'esercito.\nConseguenze.\nLo scandalo ha comportato la destituzione di numerosi ufficiali e sottufficiali dell'esercito tra cui il comandante in capo dell'armata di terra, il generale Mario Montoya, dimessosi dal suo incarico e nominato nel 2009 ambasciatore della Colombia in Repubblica Dominicana; nel luglio 2011 Montoya ha poi rassegnato le dimissioni anche da quest'ultimo incarico. In seguito allo scandalo nuove riserve si sono espresse rispetto alle politiche di sicurezza democratica operate dall'allora presidente della Colombia \u00c1lvaro Uribe V\u00e9lez.\nNell'ottobre 2009, gli uffici delle procure nazionali colombiane (Fiscal\u00eda General de la Naci\u00f3n e Procuradur\u00eda General de la Naci\u00f3n) hanno indagato rispettivamente su 946 e 1043 casi di possibili \u00abfalsi positivi\u00bb, ma malgrado il clamore suscitato, nel 2010 numerosi militari esaminati erano gi\u00e0 stati rimessi in libert\u00e0 per la sopraggiunta scadenza dei termini di decorrenza del processo.\nCondanne a lunga detenzione sono state invece emesse nel dicembre 2011 e maggio 2012 per militari colombiani ritenuti colpevoli di uccisioni riconducibili alla pratica dei falsi positivi.\nFilmografia.\nIl caso dei falsi positivi \u00e8 trattato nel documentario omonimo del 2009, visionabile online, di Dado Carillo, regista italiano, e il giornalista Simone Bruno."}
{"id": "4136247", "revid": "729019", "url": "https://it.wikipedia.org/wiki?curid=4136247", "title": "Deposizione (Carlo Crivelli)", "text": "La Deposizione \u00e8 un dipinto a tempera e oro su tavola (68x45 cm) di Carlo Crivelli, databile al 1472 e conservato nel Philadelphia Museum of Art. Faceva probabilmente parte del \"Polittico del 1472\".\nStoria.\nIl polittico, probabilmente in origine nella chiesa di San Domenico a Fermo, venne smembrato poco prima del 1834, e disperso sul mercato. La \"Deposizione \", o pi\u00f9 propriamente una \"Piet\u00e0\", formava la cuspice centrale e non \u00e8 sicuramente ascrivibile al polittico, ma l'associazione si basa sulle similarit\u00e0 nelle misure e nel trattamento dello sfondo dei pannelli del registro principale. Il pannello si trov\u00f2 dal 1902 nella collezione Johnson, oggi esposta nel museo di Filadelfia.\nDescrizione e stile.\nNelle numerose varianti della \"Piet\u00e0\" dipinte da Crivelli come cuspidi dei suoi polittici, questa si distingue per la drammaticit\u00e0 molto marcata, ottenuta con le disperate espressioni degli angeli che sorreggono il Cristo, con l'abbandono e il pallore della morte, e con la messa in evidenza delle ferite del martirio (in primo piano penzola la mano forata, la ferita sul costato mostra con molta chiarezza il varco aperto nella pelle staccata) e dell'acume delle spine dei rovi intrecciati sulla testa.\nTipico di Crivelli \u00e8 combinare questi aspetti patetici, portati all'esasperazione, con uno sfarzo decorativo abbagliante, qui rappresentato dall'abbacinante sfondo d'oro lavorato, dalla ricchezza del marmo del sarcofago alla base o dal drappo in velluto rosso elegantemente damascato."}
{"id": "4136248", "revid": "729019", "url": "https://it.wikipedia.org/wiki?curid=4136248", "title": "Pesi supermassimi", "text": "I pesi supermassimi sono una categoria di peso presente in diverse discipline degli sport da combattimento nonch\u00e9 del sollevamento pesi.\nLotta greco-romana.\nLa categoria \u00e8 stata istituita a livello internazionale nel 1969 e prevedeva inizialmente che vi potesse gareggiare qualsiasi atleta di peso superiore ai 100 kg; nel 1985 fu introdotto un limite massimo che non doveva superare i 130 kg, successivamente rimodulato a 120 kg nel 2002 per poi ritornare a 130 kg nel 2014.\nLotta libera.\nLa categoria esiste solo in ambito maschile ed \u00e8 stata istituita a livello internazionale nel 1969; inizialmente prevedeva che vi potesse gareggiare qualsiasi atleta di peso superiore ai 100 kg; nel 1985 fu introdotto un limite massimo che non doveva superare i 130 kg, successivamente rimodulato a 120 kg nel 2002 e poi nuovamente ritoccato a 125 kg nel 2014.\nPugilato.\nLa categoria esiste solo in ambito dilettantistico maschile ed \u00e8 stata istituita a livello internazionale negli europei del 1979; fin dalla sua istituzione essa prevede che vi possa gareggiare qualsiasi atleta di peso superiore ai 91 kg.\nSollevamento pesi.\nLa categoria esiste sia in ambito maschile sia in ambito femminile ed \u00e8 stata istituita a livello internazionale nel 1969 per gli uomini e nel 1987 per le donne.\nPer quanto concerne gli uomini questa categoria inizialmente prevedeva che vi potesse gareggiare qualsiasi atleta di peso superiore ai 110 kg; nel 1993 fu abbassato a 108 kg e successivamente fu ancora ritoccato a 105 kg nel 1998 e poi rialzato a 109 kg nel 2018.\nPer quanto riguarda le donne invece la categoria inizialmente prevedeva che vi potesse gareggiare qualsiasi atleta di peso superiore agli 82,5 kg; nel 1993 fu ritoccato a 83 kg per poi essere abbassato a 75 kg nel 1998 e poi fu rialzato a 90 kg nel 2017 per poi essere rimodulato a 87 kg l'anno successivo."}
{"id": "4136251", "revid": "1516087", "url": "https://it.wikipedia.org/wiki?curid=4136251", "title": "Formula Fiat Abarth", "text": "Formula Fiat Abarth \u00e8 un campionato monomarca per vetture a ruote scoperte, che si svolse in Italia nel corso degli anni ottanta.\nStoria.\nIl campionato fu pensato dalla CSAI in sostituzione della Formula Italia e come questa, fungendo da categoria propedeutica alla Formula 3, doveva essere particolarmente economica, le vetture non avevano alcun dispositivo che creasse l'effetto suolo, cosa che si stava imponendo in tutte le categorie superiori, ma neppure alcun'appendice alare, dovendosi i giovani piloti concentrare sull'acquisizione delle conoscenze basilari riguardanti le regolazioni meccaniche dell'assetto. Come per la Formula 3 era previsto un debimetro, realizzato tramite un condotto di aspirazione del motore di diametro ristretto per limitare la potenza del motore e favorirne l'affidabilit\u00e0 e la durata.\nLa vettura (codice di progetto Abarth 033), progettata a partire dal settembre 1978 e costruita dal gennaio 1979, fu ufficialmente presentata all'autodromo di Monza il sabato precedente al Gran Premio d'Italia 1979 alla presenza di Jody Scheckter che in quel Gran Premio sarebbe diventato campione del mondo di Formula 1, la domenica mattina fu portata in pista dal collaudatore Giorgio Pianta. \nAlla presentazione fu indicato il programma di produzione, che prevedeva la realizzazione di 150 vetture, di cui 50 entro il successivo mese di marzo, e il prezzo di vendita, vicino ai 10 milioni di lire.\nIl campionato cominci\u00f2 l'anno seguente e fu lanciato con grandi mezzi dalla FIAT, una monoposto fu regalata al settimanale Autosprint perch\u00e9 la assegnasse a un giovane pilota promettente. La scelta cadde su Roberto Ravaglia che pur non vincendo il campionato ebbe poi un'eccezionale carriera nelle gare Turismo, vincendo diversi campionati tra cui il Campionato del mondo turismo. Nelle intenzioni degli organizzatori la serie sarebbe dovuta durare cinque anni, disputati sempre con lo stesso modello di vettura, invece prosegu\u00ec per altri due anni per mancanza di una categoria sostitutiva. Il pensionamento avvenne con il varo della Formula Alfa Boxer.\nIl pilota, lanciato da questa serie, che ebbe maggior fortuna fu Alessandro Nannini, vincitore del secondo campionato della categoria, disputato nel 1981.\nHenry Morrogh ottenne dalla Fiat una FFA da mettere in palio con la sua scuola di pilotaggio tramite un concorso Nazionale che si svolse a Vallelunga e che vide la partecipazione di molti piloti tra i quali si ricordano : Alessandro Santin, Stefano Berra, Franco Frankie Mulas e Gigi Montini quest\u2019ultimo risult\u00f2 vincitore aggiudicandosi la vettura con telaio Nr. 21, dopo un serrato confronto con Santin, facendo il giro pi\u00f9 veloce ed il minor tempo di percorrenza nei quattro giri percorsi alternandosi sulla pensionanda formula Italia.\nCaratteristiche tecniche.\nIl telaio era una monoscocca centrale in lamiera d'acciaio riempita di poliuretano, con due telaietti tubolari all'anteriore e al posteriore di facile sostituzione in caso di urti. Questa scelta di una scocca molto robusta, per non dover essere sostituita in caso di incidenti, dava una grande rigidit\u00e0 torsionale (sul passo era pari a 360 kgm per grado), ma anche un peso piuttosto elevato. La carrozzeria era in poliestere autoestinguente.\nLe sospensioni erano con braccetti tubolari inferiori e bilanciere superiore; quest'ultimo, prodotto dalla Teksid in lega leggera, era uguale per tutte e quattro le sospensioni, cos\u00ec come il portamozzo e i freni a disco forniti dalla Brembo, al fine di permettere di disporre di un numero di pezzi di ricambio ridotto.\nLa meccanica era derivata da quella della Lancia Beta 2000: il motore, di serie, era un 2000cc quattro cilindri con distribuzione a doppio albero a camme in testa (motore bialbero \"Lampredi\"), posto in posizione trasversale dietro all'abitacolo. Le uniche differenze del propulsore rispetto alla serie erano lo scarico libero e l'alimentazione con due carburatori doppio corpo; inoltre la coppa dell'olio era stata modificata per evitare la costosa scelta di una lubrificazione a carter secco. Anche il cambio, a cinque velocit\u00e0, era della Lancia Beta, mentre il radiatore era quello della Fiat Ritmo e la scatola di guida era della Fiat 131\nGli pneumatici Pirelli P7 costavano 300.000 Lire ed era previsto che potessero percorrere tre gare.\nLe caratteristiche tecniche erano:\nAlbo d'oro.\nLa Formula FIAT Abarth ha avuto sette edizioni dal 1980 al 1986."}
{"id": "4136254", "revid": "664113", "url": "https://it.wikipedia.org/wiki?curid=4136254", "title": "Gertrude Rogallo", "text": ""}
{"id": "4136269", "revid": "606039", "url": "https://it.wikipedia.org/wiki?curid=4136269", "title": "Betta (pesci)", "text": ""}
{"id": "4136272", "revid": "697352", "url": "https://it.wikipedia.org/wiki?curid=4136272", "title": "Noha Halperin", "text": ""}
{"id": "4136274", "revid": "1768939", "url": "https://it.wikipedia.org/wiki?curid=4136274", "title": "Cristo benedicente (Carlo Crivelli)", "text": "Il Cristo benedicente \u00e8 un dipinto a tempera e oro su tavola (28,8x26,2\u00a0cm) di Carlo Crivelli, databile al 1472 e conservato nell'El Paso Museum of Art. Faceva probabilmente parte del \"Polittico del 1472\".\nStoria.\nIl polittico, probabilmente in origine nella chiesa di San Domenico a Fermo, venne smembrato poco prima del 1834 e disperso sul mercato. Il \"Cristo benedicente\" nel 1934 si trovava nella collezione Marinacci a Roma, dove venne acquistato l'anno dopo da Samuel H. Kress e dalla moglie in uno dei loro consueti viaggi annuali in Italia. Destinato in un primo tempo all'Honolulu Academy of Art, pass\u00f2 poi al museo texano.\nLa ricostruita predella con altri quattro scomparti (New Haven, Milano e Amsterdam) \u00e8 assegnata al polittico del 1472 sebbene con qualche incertezza legata all'assenza di documentazione.\nDescrizione e stile.\nNel pannello centinato, che doveva essere al centro della predella, il Cristo \u00e8 raffigurato frontale, in posizione benedicente, con la destra sollevata e la sinistra che regge il globo con la croce, simbolo della Terra. Si tratta dell'iconografia tradizionale del \"Salvator Mundi\".\nCristo devia leggermente lo sguardo verso destra, rompendo una frontalit\u00e0 troppo marcata. Notevole il brano della mano benedicente, con le dita lunghe ed espressivamente piegate, secondo una contrazione leggermente calcata rispetto alle necessit\u00e0 gestuali, tipica del Crivelli."}
{"id": "4136276", "revid": "729019", "url": "https://it.wikipedia.org/wiki?curid=4136276", "title": "149/12 Mod. 14", "text": "L'Obice da 149/12 Mod. 14 \u00e8 un obice derivato dal Krupp 15 cm sFH 13 tedesco e prodotto su licenza dalla Ansaldo e dalla Vickers-Terni. Assegnato all'artiglieria di corpo d'armata, fu impiegato durante la prima e seconda guerra mondiale e la guerra civile spagnola.\nStoria.\nNel 1904 l'Esercito imperiale tedesco aveva introdotto in servizio l'obice 15 cm sFH 02, che sarebbe diventato l'artiglieria pesante campale tedesca durante la Grande Guerra. Da questo ottimo pezzo la Krupp deriv\u00f2 il 15 m M. 1906, destinato all'esportazione, che ebbe infatti grande successo venendo acquistato da Bulgaria, Impero ottomano, Giappone ed altri. La versione successiva, il Krupp 15\u00a0cm M. 1913, venne acquistato nel 1914 anche dal Regno d'Italia. Con l'entrata in guerra nel 1915, ovviamente la produzione Krupp per l'Italia si interruppe a 112 pezzi. Ma poco prima dell'inizio della guerra la Ansaldo e la Vickers-Terni avevano acquisito la licenza di produzione dell'obice, che, designato secondo la classificazione italiana \"Obice da 149/12\" (dove 12 \u00e8 la lunghezza della canna espressa in calibri) o anche \"Obice da 149/12 A\" (Ansaldo), venne quindi prodotto in pi\u00f9 di 1500 esemplari. Oltre al Mod. 14 originale, le due aziende italiane produssero il Mod. 16 da montagna ed il Mod. 18 con affusto modificato.\nLargamente impiegato durante la prima guerra mondiale, fu fornito all'Albania, al tempo stato satellite del Regno, ed alla Bulgaria e probabilmente all'Austria ed alla Polonia. Nel 1940, l'Italia entr\u00f2 nuovamente in guerra con 580 \"Mod. 14\" e 116 \"Mod. 18\", non avendo terminato la sostituzione di questo pezzo con il 149/13.\nTecnica.\nLa canna, con rigatura sinistrorsa a 36 rilievi, \u00e8 rinforzato da un manicotto portante l'otturatore a cuneo orizzontale ed un anello a circa 5 centimetri dalla volata. L'aspetto a gradini che la canna quindi assume \u00e8 il tratto distintivo dell'arma, soprattutto rispetto al simile 149/13. Il manicotto e l'anello sono parte della slitta su cui poggia la canna. La slitta abbraccia la culla, sulla quale scorre, tramite due guide laterali; nella culla sono posizionati il freno di sparo a controasta centrale ed a scanalature nel cilindro ed il recuperatore idropneumatico, accessibili tramite la caratteristica piastra frontale. La culla \u00e8 incavalcata sull'affusto su orecchioni molto arretrati. Il sistema di puntamento \u00e8 formato da un alzo a tamburo e da un cannocchiale panoramico Mod. Cortese-Falcone. Il \"Mod. 14\" monta la scudatura curva originale, fissata a livello della sala. L'affusto ha una carreggiata di 1,48 m e ruote a razze di legno da 1,3 m di diametro, con coda unica.\nIl \"Mod. 16\" ha un carriaggio appositamente progettato da Ansaldo per l'impiego in terreno montuoso, con carreggiata ridotta a 1,23 m e ruote di solo 1000\u00a0mm di raggio; le sale delle due ruote hanno inoltre nell'affusto due alloggiamenti per lato: in posizione normale le sale sono inserite nell'alloggiamento superiore (altezza dal suolo: 1030\u00a0mm), permettendo una elevazione tra 0\u00b0 e 45\u00b0; inserite negli alloggiamenti pi\u00f9 in basso, consentono una maggiore distanza dal suolo (1060\u00a0mm) e la possibilit\u00e0 di rinculare ad elevazioni tra +25\u00b0 e \u00b065\u00b0, permettendo di battere agevolmente le posizioni sui versanti delle montagne. Il freno di sparo \u00e8 idraulico a controasta con valvola per il ritorno e recuperatore a molla.\nIl \"Mod. 18\" fu prodotto in quantit\u00e0 notevoli e si distingueva per lo scudo curvo posizionato davanti alle ruote e per la coppia di sedili per serventi posti sulla coda in senso di marcia. L'alzo va da +3\u00b030' a +65\u00b0 e la carreggiata sale a 1,50 m. Il freno di sparo \u00e8 idraulico a controasta con valvola per il ritorno e recuperatore a molla.\nIl traino viene effettuato caricando il pezzo su un carrello elastico con ruote esterne a quelle del pezzo, con carreggiata di 2080\u00a0mm e peso della vettura di 2814\u00a0kg. La batteria \u00e8 composta da 4 obici, 4 trattori Pavesi P4, 2 mitragliatrici per la difesa ravvicinata e 7 autocarri. In configurazione di marcia la batteria si sviluppa su strada per 260 m e si muove a 12\u201320\u00a0km/h. La messa in batteria richiede pochi minuti."}
{"id": "4136288", "revid": "729019", "url": "https://it.wikipedia.org/wiki?curid=4136288", "title": "Ryan XV-8", "text": "L'XV-8 Flexible Wing Aerial Utility Vehicle (soprannome Fleep, abbreviazione di Flying Jeep) fu un'evoluzione dell'ala Flex-Wing. Entrambi i velivoli furono costruiti dalla Ryan Aeronautical Company in collaborazione con la NASA per la United States Air Force e United States Army, testati nel 1961 come STOL di pattugliamento, ricognizione e velivolo leggero di servizio per trasportare persone o come alternativa ad aerei pi\u00f9 specializzati quando questi non sono disponibili.\nProgetto e sviluppo.\nFleep derivava dal Flex-Wing. Il Flex-Wing aveva un carrello d'atterraggio a quattro ruote, una sezione di prua pi\u00f9 piccola dietro al quale sedeva il pilota, e una singolo impennaggio verticale in coda che fungeva anche da timone, mentre il Fleep aveva un carrello triciclo, una sezione di prua pi\u00f9 larga e una coda/timone a V. L'ala in tessuto e a forma di Delta era del tipo Rogallo con telaio pieghevole; l'ala era attaccata all'abitacolo di forma ogivale su una piattaforma a quattro ruote. Fu provato con due configurazioni di coda: con pinna verticale e a V. L'ala poteva essere ripiegata in un pacco di dimensioni relativamente contenute per il trasporto."}
{"id": "4136289", "revid": "1272592", "url": "https://it.wikipedia.org/wiki?curid=4136289", "title": "104\u00ba Congresso degli Stati Uniti d'America", "text": "Il 104\u00ba Congresso degli Stati Uniti d'America, composto dalla Camera dei Rappresentanti e dal Senato, \u00e8 stato il ramo legislativo del governo federale statunitense in carica dal 3 gennaio 1995 al 3 gennaio 1997.\nSenato.\nSenatori ordinati per Stato.\nAlabama\nAlaska\nArizona\nArkansas\nCalifornia\nCarolina del Nord\nCarolina del Sud\nColorado\nConnecticut\nDakota del Nord\nDakota del Sud\nDelaware\nFlorida\nGeorgia\nHawaii\nIdaho\nIllinois\nIndiana\nIowa\nKansas\nKentucky\nLouisiana\nMaine\nMaryland\nMassachusetts\nMichigan\nMinnesota\nMississippi\nMissouri\nMontana\nNebraska\nNevada\nNew Hampshire\nNew Jersey\nNew York\nNuovo Messico\nOhio\nOklahoma\nOregon\nPennsylvania\nRhode Island\nTennessee\nTexas\nUtah\nVermont\nVirginia\nWashington\nVirginia Occidentale\nWisconsin\nWyoming"}
{"id": "4136294", "revid": "1100311", "url": "https://it.wikipedia.org/wiki?curid=4136294", "title": "Fabricio Fontanini", "text": ""}
{"id": "4136300", "revid": "419471", "url": "https://it.wikipedia.org/wiki?curid=4136300", "title": "Guerino Vanoli Basket 2011-2012", "text": "Stagione.\nLa stagione 2011-2012 della Guerino Vanoli Basket, sponsorizzata \"Vanoli-Braga\", \u00e8 la 3\u00aa in Serie A.\nAl termine della stagione sportiva 2010-11, il presidente Secondo Triboldi si dimette dalla sua carica, cedendo cos\u00ec i suoi titoli a diritto gratuito. Nel settembre 2011 Aldo Vanoli diventa presidente della squadra, denominandola \"Guerino Vanoli Basket\", in onore del padre. La partnership con Braga prosegue e per il secondo anno consecutivo la squadra \u00e8 denominata \"Vanoli Braga Cremona\".\nPer la stagione 2011-12 viene confermata gran parte della squadra dell'anno precedente: i lunghi Perkovi\u0107 e Mili\u0107, gli esterni italiani D'Ercole e Cinciarini, e l'allenatore Tomo Mahori\u010d. In entrata giungono a Cremona Jonathan Tabu, in sostituzione di E.J. Rowland, passato nel frattempo all'Club Baloncesto M\u00e1laga, il lungo bosniaco Edin Bav\u010di\u0107, la guardia Brandon Thomas dal campionato tedesco e soprattutto Von Wafer, giocatore proveniente dall'NBA, che \u00e8 momentaneamente libero da contratto a causa del lockout.\nL'inizio di campionato risulta per\u00f2 piuttosto deludente con quattro sconfitte e una sola vittoria, contro la neopromossa Casale Monferrato nelle prime cinque giornate . A causa di questi risultati dopo solo un mese di campionato viene esonerato Tomo Mahori\u010d e al suo posto viene chiamato Attilio Caja, gi\u00e0 allenatore della squadra cremonese nella seconda parte della stagione 2009-10. Durante i mesi successivi il roster viene profondamente cambiato: Bav\u010di\u0107 e Thomas vengono tagliati a causa di prestazioni deludenti e nei primi giorni di dicembre Von Wafer torna in NBA al termine del lockout. Vengono aggiunti il rookie di Ohio State David Lighty, svincolato da Cant\u00f9 dopo poche partite, la guardia americana Terrence Roderick da Forl\u00ec e l'esperto lungo greco Michal\u012bs Kakiouz\u012bs, uno dei protagonisti del primo scudetto della Montepaschi Siena e abituato a palcoscenici di alto livello. I risultati, nonostante alcune buone prestazioni, rimangono piuttosto altalenanti soprattutto fuori casa e la squadra rimane relegata nelle zone basse della classifica. Kakiouzis lascia la squadra dopo appena quattro partite, sostituito dal veterano Marko Tu\u0161ek. Il 29 gennaio arriva la sconfitta interna contro Casale Monferrato, che sembra compromettere la permanenza nel massimo campionato e fa precipitare la Vanoli in ultima posizione. La societ\u00e0 decide di operare un ultimo cambio per cercare di salvare la stagione: Roderick viene tagliato per far posto a Jason Rich, un altro ex canturino in arrivo dal campionato belga. La mossa si rivela vincente: a partire dall'inizio del mese di Febbraio la squadra, trascinata dall'ultimo arrivato Rich, infila nove vittorie nelle ultime tredici giornate di campionato imponendosi anche contro squadre di medio-alta classifica come la Virtus Bologna e l'Olimpia Milano. Grazie a questi risultati il team cremonese riesce a salvarsi con diverse giornate d'anticipo concludendo la stagione al 10\u00ba posto, miglior risultato in serie A, sfiorando anche i playoff. La Vanoli stabilisce anche il record societario per punti (28) e vittorie (14) nella massima serie."}
{"id": "4136302", "revid": "3831", "url": "https://it.wikipedia.org/wiki?curid=4136302", "title": "Ordine al Merito del Principato del Liechtenstein", "text": ""}
{"id": "4136308", "revid": "1573940", "url": "https://it.wikipedia.org/wiki?curid=4136308", "title": "Rallus wetmorei", "text": "Il rallo di Wetmore (Rallus wetmorei ) \u00e8 un uccello della famiglia dei Rallidi originario del Venezuela.\nDescrizione.\nIl rallo di Wetmore \u00e8 un rallo di piccole dimensioni (24\u201327\u00a0cm), di colore prevalentemente marrone. La sommit\u00e0 del capo \u00e8 bruno-oliva, la regione sopracciliare \u00e8 di colore fulvo chiaro e tra gli occhi e il becco si estende una striscia grigio scura, mentre il resto della faccia \u00e8 di colore bruno-camoscio uniforme, cos\u00ec come le regioni superiori e la coda, che per\u00f2 sono ricoperte da strisce bruno-nerastre. Il sottoala, invece, \u00e8 di colore uniforme. Le remiganti sono marrone scuro. Il mento \u00e8 camoscio-biancastro, la gola \u00e8 color camoscio e le regioni inferiori bruno-camoscio. La parte inferiore dell'addome talvolta assume una tinta rosea e il sottocoda pu\u00f2 essere biancastro. L'iride \u00e8 bruno-rossastra. Il becco, relativamente diritto e sottile, \u00e8 verde oliva scuro, con la base e il ramo inferiore di un marrone pi\u00f9 chiaro. Le zampe sono bruno-oliva.\nDistribuzione e habitat.\nIl rallo di Wetmore abita unicamente una piccola fascia costiera del Venezuela settentrionale e la sua presenza \u00e8 stata registrata solamente in nove localit\u00e0 - scese a tre in tempi recenti - del Falc\u00f3n orientale, del Carabobo settentrionale e dell'Aragua. \u00c8 estremamente raro e poco conosciuto, ma quando venne scoperto, nel 1944, si ritiene che almeno a livello locale fosse abbastanza comune: nel 1944-45 vennero catturati 11 esemplari nell'area di Puerto Cabello/San Esteban e altri 11 vennero abbattuti a Tucacas nel maggio del 1951. Nei dintorni di quest'ultima citt\u00e0 la specie \u00e8 ancora presente (nel giugno del 1999 vennero censite almeno sei coppie), cos\u00ec come nella penisola di Morrocoy, dove viene avvistata regolarmente dal 1999. Nel resto del Falc\u00f3n, dopo gli anni '50, la specie \u00e8 stata avvistata solamente una volta, nel 1986, nel Rifugio Faunistico di Cuare. Nel Carabobo, la specie \u00e8 stata avvistata recentemente a Patanemo, 10\u00a0km a est di Puerto Cabello. Nell'Aragua, gli ultimi avvistamenti recenti si riferiscono a una coppia osservata a Playa de Cata, 15\u00a0km a est di La Ci\u00e9naga, nell'aprile del 1991, e a un'altra coppia scorta nel Parco Nazionale di Henri Pittier nel 1991 e nel 1993. Un'osservazione effettuata nella laguna di Las Peonias, nei pressi di Maracaibo (Zulia), nell'agosto del 2000, ha suggerito agli studiosi che la specie potrebbe occupare un areale pi\u00f9 vasto di quanto ritenessero in precedenza.\nBiologia.\nIl rallo di Wetmore \u00e8 una specie sedentaria che vive nelle formazioni a mangrovie, nelle lagune di acqua salata o salmastra e nelle paludi di vegetazione alofita dominate da \"Batis maritima\", una specie di salicornia. Una femmina in procinto di riprodursi \u00e8 stata catturata in aprile, un maschio con testicoli ingrossati in maggio e un esemplare giovane in settembre; a partire da questi pochi dati gli studiosi hanno ipotizzato che la riproduzione abbia inizio in aprile o maggio.\nConservazione.\nIl rallo di Wetmore \u00e8 una specie estremamente rara: la sua popolazione viene stimata a meno di 250 esemplari. \u00c8 minacciato prevalentemente dalla distruzione delle foreste di mangrovie per far spazio ad abitazioni e strutture turistiche e dalla bonifica delle paludi."}
{"id": "4136309", "revid": "1543377", "url": "https://it.wikipedia.org/wiki?curid=4136309", "title": "San Pietro (Carlo Crivelli)", "text": "San Pietro \u00e8 un dipinto a tempera e oro su tavola (29,3x21,5\u00a0cm) di Carlo Crivelli, databile al 1472 e conservato nella Yale University Art Gallery di New Haven. Faceva probabilmente parte del \"Polittico del 1472\".\nStoria.\nIl polittico, probabilmente in origine nella chiesa di San Domenico a Fermo, venne smembrato poco prima del 1834, e disperso sul mercato. Il \"San Pietro\" fece parte del lascito Rabinowitz all'universit\u00e0 americana (1959).\nLa ricostruita predella con altri quattro scomparti (Philadelphia, Milano e Amsterdam) \u00e8 assegnata al polittico del 1472 sebbene con qualche incertezza legata all'assenza di documentazione.\nDescrizione e stile.\nNel pannello centinato, che doveva essere nella met\u00e0 sinistra, san Pietro \u00e8 raffigurato a mezzafigura in una posizione animatamente contorta, mentre solleva le chiavi del Paradiso e un libro sporgendosi leggermente in avanti, come piegato dal peso.\nNotevole \u00e8 l'individuazione fisiognomica ed espressiva del volto, che appare concentrato dirigendo l'attenzione a sinistra. Lo scollo della veste scopre una spalla, anatomicamente ben tornita. Forte \u00e8 il chiaroscuro, soprattutto nella mano in primo piano, nel volto e nelle pieghe profonde del panneggio."}
{"id": "4136310", "revid": "716642", "url": "https://it.wikipedia.org/wiki?curid=4136310", "title": "Luis Garrido", "text": "Carriera.\nClub.\nDal febbraio 2013 gioca nella , con la cui maglia ha esordito il 24 febbraio; a fine stagione torna in Honduras all'Olimpia (sua vecchia squadra prima del passaggio alla Stella Rossa), con cui gioca una partita nella CONCACAF Champions League. Nell'estate del 2014 passa agli , squadra della MLS. Dopo aver trascorso due stagioni e mezza nella prima divisione della Costa Rica, il 9 gennaio 2020 si trasferisce al , club della seconda divisione spagnola; dopo una sola presenza, torna in patria al .\nNazionale.\nIl 13 ottobre 2012 esordisce con la nazionale maggiore nella partita pareggiata per 0-0 nelle qualificazioni ai mondiali 2014 contro Panama. Il successivo 16 ottobre scende in campo nella partita vinta per 8-1 contro il Canada. \u00c8 nella lista dei convocati per la CONCACAF Gold Cup del 2013 ed in quella per i mondiali di Brasile 2014."}
{"id": "4136312", "revid": "33689", "url": "https://it.wikipedia.org/wiki?curid=4136312", "title": "Design grafico", "text": ""}
{"id": "4136315", "revid": "716642", "url": "https://it.wikipedia.org/wiki?curid=4136315", "title": "Orlin Peralta", "text": "Carriera.\nClub.\nHa giocato nella prima divisione honduregna.\nNazionale.\nHa partecipato ai Giochi Olimpici del 2012 ed alla CONCACAF Gold Cup 2013."}
{"id": "4136317", "revid": "547034", "url": "https://it.wikipedia.org/wiki?curid=4136317", "title": "San Bartolomeo (Carlo Crivelli)", "text": "San Bartolomeo \u00e8 un dipinto a tempera e oro su tavola (28x15,5 cm) di Carlo Crivelli, databile al 1472 e conservato nella Pinacoteca del Castello Sforzesco di Milano. Faceva probabilmente parte del \"Polittico del 1472\". \nStoria.\nIl polittico, probabilmente in origine nella chiesa di San Domenico a Fermo, venne smembrato poco prima del 1834, e disperso sul mercato. Il \"San Bartolomeo\" si trovava col \"San Giovanni Evangelista\" nella collezione Castelbarco e fu donato al Comune di Milano da Giuseppe Levis. L'attribuzione al Crivelli \u00e8 pressoch\u00e9 unanime (Berenson, Rushforth, Borenius e successivi, con la sola esclusione di Geiger).\nLa ricostruita predella con altri quattro scomparti (Philadelphia, New Haven, Milano e Amsterdam) \u00e8 assegnata al polittico del 1472 sebbene con qualche incertezza legata all'assenza di documentazione. \nDescrizione e stile.\nNel pannello centinato, che doveva essere nella met\u00e0 sinistra, san Bartolomeo \u00e8 raffigurato a mezzafigura mentre si piega dolcemente verso destra e in avanti, tenendo un libro al petto con la sinistra e con la destra sollevando delicatamente lo strumento del suo martirio, un coltello affilato con cui fu scuoiato vivo. Espressive le mani: la sinistra divarica in maniera accentuata il pollice dalle altre dita, la destra lascia il mignolo delicatamente sollevato nella presa dell'impugnatura del coltello. \nNotevole \u00e8 l'individuazione fisiognomica ed espressiva del volto, che appare concentrato dirigendo l'attenzione a sinistra ma dischiudendo le labbra come se stesse per parlare con una figura nel pannello adiacente. "}
{"id": "4136319", "revid": "87865", "url": "https://it.wikipedia.org/wiki?curid=4136319", "title": "Hoshi o ou kodomo", "text": ""}
{"id": "4136321", "revid": "1543377", "url": "https://it.wikipedia.org/wiki?curid=4136321", "title": "Accordo di Agadir", "text": "L'Accordo di Agadir per l'istituzione di un'area di libero scambio tra le nazioni arabe del Mediterraneo \u00e8 stato firmato a Rabat in Marocco il 25 febbraio 2004 tra Giordania, Tunisia, Egitto e Marocco, ed \u00e8 entrato in vigore nel marzo 2007. Successivamente ha aderito anche lo Stato di Palestina.\nI paesi membri costituiscono un mercato di oltre 120 milioni di persone.\nL'accordo \u00e8 stato visto come una prima attuazione parziale dell'Area araba allargata di libero scambio e un possibile primo passo nella creazione dell'Area Euro-Mediterranea di Libero Scambio prevista dal Processo di Barcellona."}
{"id": "4136322", "revid": "3831", "url": "https://it.wikipedia.org/wiki?curid=4136322", "title": "Ordine Nazionale del Ciad", "text": ""}
{"id": "4136325", "revid": "716642", "url": "https://it.wikipedia.org/wiki?curid=4136325", "title": "Jos\u00e9 Alberto Mendoza", "text": "Carriera.\nClub.\nHa giocato 4 partite nella CONCACAF Champions League; ad eccezione di una parentesi nell', con cui nel 2016 ha giocato 5 partite nella prima divisione venezuelana, ha trascorso il resto della carriera nella prima divisione honduregna.\nNazionale.\nHa fatto parte della Nazionale Under-20 del suo Paese; \u00e8 stato inoltre tra i convocati ai Giochi Olimpici di Londra 2012, nei quali ha esordito il 26 luglio nella partita pareggiata contro il Marocco per 2-2. Con la Nazionale maggiore ha partecipato alla CONCACAF Gold Cup 2013, nella quale non \u00e8 mai sceso in campo."}
{"id": "4136326", "revid": "6923", "url": "https://it.wikipedia.org/wiki?curid=4136326", "title": "Ein Heldenleben", "text": "Ein Heldenleben (\"Vita d'eroe\"), op. 40, \u00e8 un poema sinfonico di Richard Strauss, composto nel 1898 e che, assieme a \"Don Quixote\", avrebbe dovuto formare un dittico.\nStrutturato in 6 sezioni, il lavoro racconta la vita eroica di un uomo e delle lotte contro i suoi nemici: grazie ad alcuni elementi \u00e8 possibile ipotizzare che Strauss ponga s\u00e9 stesso a protagonista, come per esempio le citazioni ai suoi Don Juan e Till Eulenspiegel.\nComposizione.\nStrauss inizi\u00f2 a lavorare all'opera durante un soggiorno in un resort tra i monti della Baviera nel luglio del 1898. Il proposito era di scrivere un brano eroico sull'impronta della Sinfonia n. 3 - L'Eroica di Beethoven: \"Si intitola \"Vita d'eroe\" e anche se non contiene una marcia funebre ha tanti corni, essendo i corni proprio l'elemento giusto per esprimere l'eroismo. Grazie all'aria salutare di campagna la mia bozza si sta sviluppando bene e spero di finirla per Capodanno.\"\nNel 1898 Strauss lavor\u00f2 a \"Ein Heldenleben\" e a un altro poema sinfonico, \"Don Quixote\". Considerava le due opere come complementari, affermando che erano state concepite come interdipendenti l'una dall'altra.\nPrima della prima esecuzione c'erano state speculazioni sull'identit\u00e0 dell'Eroe. Strauss fu ambiguo, comment\u00f2: \"Io non sono un eroe: non sonon fatto per la battaglia\", e in una nota al programma scrisse che il soggetto del pezzo \"non era una singola figura letteraria o storica, ma piuttosto un pi\u00f9 libero e generico ideale di grande e coraggioso eroismo.\" Da un altro punto di vista, per dirla con le parole del critico Richard Freed:\nStruttura e analisi.\nL'opera, che dura circa cinquanta minuti, \u00e8 durchkomponiert e viene eseguita senza pause, ad eccezione della grande pausa drammatica alla fine del primo movimento. I movimenti sono denominati come segue (le ultime edizioni della partitura potrebbero non riportare questi titoli, rispettando la richiesta del compositore che venissero rimossi):\n\"Ein Heldenleben\" fa ricorso alla tecnica del leitmotif tipica di Richard Wagner, ma quasi sempre come elemento della sua struttura sinfonica come ampia forma sonata rondo.\nStrumentazione.\nL'opera \u00e8 composta per orchestra sinfonica comprendente ottavino, 3 flauti traversi, 3 oboi, corno inglese (e quarto oboe), clarinetto in mi bemolle, 2 clarinetti, clarinetto basso, 3 fagotti, controfagotto, 8 corni in fa, mi e mi bemolle, 3 trombe in si bemolle (suonate anche fuori dal palco) e 2 trombe in mi bemolle, 3 tromboni, un flicorno tenore in si bemolle, un bassotuba, timpani, cassa, 2 rullanti, piatti, tamburo, tam tam, triangolo, 2 arpe e archi.\nDedica ed esecuzioni.\nStrauss dedic\u00f2 l'opera al ventisettenne Willem Mengelberg e alla Concertgebouw Orchestra. Tuttavia, fu eseguita per la prima volta dalla Frankfurter Opern- und Museumsorchester il 3 marzo 1899 a Francoforte, sotto la direzione dello stesso compositore La prima performance americana si tenne un anno dopo da parte della Chicago Symphony Orchestra diretta da Theodore Thomas. L'opera non raggiunse l'Inghilterra fino al 1902, quando il compositore condusse la Queen's Hall Orchestra di Henry Wood.\nB\u00e9la Bart\u00f3k scrisse una riduzione per piano dell'opera nel 1902 e l'esegu\u00ec il 23 gennaio 1903 a Vienna.\nPi\u00f9 recentemente \u00e8 stato accordato al direttore Joolz Gale di arrangiare l'opera per orchestra da camera, su commissioned di Ensemble Mini ed eseguita per la prima volta a Berlino il 16 ottobre 2014.\nCritica.\nI critici tedeschi reagirono alle caricature che ne fece Strauss. Uno di loro disse che il pezzo era \"tanto rivoltante quanto il ritratto dell'uomo pi\u00f9 rivoltante che si possa mai incontrare\". Otto Floersheim scrisse una dura condanna nella rivista Musical Couriere (19 aprile 1899), dichiarando che \"la presunta sinfonia...era rivoluzionaria in ogni senso del termine\". Prosegu\u00ec affermando: \"Il climax di tutto ci\u00f2 che \u00e8 brutto, cacofonico, chiassoso e ingarbugliato, la musica pi\u00f9 perversa sentita nella mia intera vita, \u00e8 stata raggiunta nel capitolo Des Helden Walstatt (Il campo di battaglia dell'Eroe). L'uomo che ha scritto questo oltraggioso e orrendo rumore, che non si merita neanche di essere chiamato musica, o \u00e8 pazzo o sta rapidamente raggiungendo la demenza.\" Il critico fu pi\u00f9 cauto sul New York Times, dopo la prima di New York del 1900. Ammise a posteriori che i posteri avrebbero potuto farsi beffa della sua critica al brano, ma che nonostante \"ci siano passaggi di una vera, gloriosa e sopraffacente bellezza... si viene spesso gettati nello stupore e nella confusione.\" Henry Wood, con la cui orchestra Strauss diede la prima esecuzione in Inghilterra, riteneva invece che il pezzo fosse \"meravigliosamente bello\".\nAncora oggi la musica divide la critica. Secondo Bryan Gilliam, nel Grove Dictionary of Music and Musicians, questo accade soprattutto perch\u00e9 \"si \u00e8 data troppa enfasi agli elementi superficiali\". Secondo la visione di Gilliam: \"Vari critici vedono l'opera come una palese istanza di affermazione dell'egotismo artistico di Strauss, ma un'interpretazione pi\u00f9 profonda rivela un pi\u00f9 complesso bisogno di autobiografia. \"Ein Heldenleben\" tratta due importanti soggetti gi\u00e0 familiari alle prime opere di Strauss: lo struggersi dell'individuo tra i suoi mondi interno ed esterno (Nietzsche) e la profondit\u00e0 dell'amore domestico\".\nAl di l\u00e0 dell'accoglienza della critica, l'opera divenne rapidamente parte del repertorio orchestrale. \u00c8 stata eseguita 41 volte ai BBC Proms dopo la prima del 1903.\nRegistrazioni.\nCi sono diverse registrazioni dell'opera, tre delle quali condotte dallo stesso compositore. Le pi\u00f9 importanti registrazioni comprendono:"}
{"id": "4136327", "revid": "547034", "url": "https://it.wikipedia.org/wiki?curid=4136327", "title": "San Giovanni Evangelista (Carlo Crivelli)", "text": "San Giovanni Evangelista \u00e8 un dipinto a tempera e oro su tavola (28x15,5 cm) di Carlo Crivelli, databile al 1472 e conservato nella Pinacoteca del Castello Sforzesco di Milano. Faceva probabilmente parte del \"Polittico del 1472\". \nStoria.\nIl polittico, probabilmente in origine nella chiesa di San Domenico a Fermo, venne smembrato poco prima del 1834, e disperso sul mercato. Il \"San Giovanni Evangelista\" si trovava col \"San Bartolomeo\" nella collezione Castelbarco e fu donato al Comune di Milano da Giuseppe Levis. L'attribuzione al Crivelli \u00e8 pressoch\u00e9 unanime (Berenson, Rushforth, Borenius e successivi, con la sola esclusione di Geiger).\nLa ricostruita predella con altri quattro scomparti (Philadelphia, New Haven, Milano e Amsterdam) \u00e8 assegnata al polittico del 1472 sebbene con qualche incertezza legata all'assenza di documentazione. \nDescrizione e stile.\nNel pannello centinato, che doveva essere nella met\u00e0 sinistra, san Giovanni Evangelista \u00e8 raffigurato in un gesto originale, quello di portarsi l'indice della mano destra sulle labbra e con lo sguardo abbassato, come se stesse concentrandosi per trovare l'ispirazione alla scrittura del Vangelo che tiene aperto davanti a s\u00e9 con la sinistra, oppure come se stesse raccogliendo le idee per argomentare una conversazione col personaggio del pannello accanto. \nVaria \u00e8 la sua fisionomia rispetto ad altri santi della predella, in questo caso giovanile, con lunghi capelli biondi che ricadono sulle spalle arricciandosi. Accentuata \u00e8, come in altre opere del Crivelli, l'espressivit\u00e0 delle mani: quella che regge il libro ad esempio \u00e8 leggermente pi\u00f9 divaricata del normale. "}
{"id": "4136331", "revid": "3831", "url": "https://it.wikipedia.org/wiki?curid=4136331", "title": "Ordine Nazionale al Merito (Francia)", "text": ""}
{"id": "4136332", "revid": "36426", "url": "https://it.wikipedia.org/wiki?curid=4136332", "title": "San Filippo Apostolo (Carlo Crivelli)", "text": "San Filippo Apostolo \u00e8 un dipinto a tempera e oro su tavola (27,5x19,5 cm) di Carlo Crivelli, databile al 1472 e conservato nella collezione E. Proehl di Amsterdam. Faceva probabilmente parte del \"Polittico del 1472\". \nStoria.\nIl polittico, probabilmente in origine nella chiesa di San Domenico a Fermo, venne smembrato poco prima del 1834, e disperso sul mercato. Il \"San Filippo Apostolo\", che Federico Zeri chiam\u00f2 invece \"Sant'Andrea\", \u00e8 nota dagli inizi del Novecento, quando era in una collezione a privata a Vienna. Attraverso vari cambi di propriet\u00e0 fin\u00ec prima a Berlino e poi ad Amsterdam. \nLa ricostruita predella con altri quattro scomparti (Philadelphia, New Haven e Milano) \u00e8 assegnata al polittico del 1472 sebbene con qualche incertezza legata all'assenza di documentazione. \nDescrizione e stile.\nNel pannello centinato un santo, probabilmente un apostolo, impugna uno croce e regge un libro col braccio sinistro, mentre con la destra si stringe la barba. Si tratta di un gesto raro e ricercato, legato alla ricerca di variet\u00e0 del Crivelli. La stessa fisionomia del santo \u00e8 ben caratterizzata, come quella di un vecchio dallo sguardo mansueto ma presente, che guarda con attenzione verso sinistra, in basso. Leggere ruotazioni del busto e della testa animano la piccola scena, cos\u00ec come l'articolata gestualit\u00e0, leggermente accentuata, come \u00e8 tipico nelle migliori opere di Crivelli. "}
{"id": "4136335", "revid": "1573940", "url": "https://it.wikipedia.org/wiki?curid=4136335", "title": "Rallus limicola", "text": "Il porciglione della Virginia (Rallus limicola ) \u00e8 un uccello della famiglia dei Rallidi originario del Nordamerica.\nTassonomia.\nAttualmente vengono riconosciute due sottospecie di porciglione della Virginia:\nIn passato gli studiosi classificavano in questo taxon anche il rallo dell'Ecuador (\"R. aequatorialis\"), oggi considerato specie a parte.\nDescrizione.\nIl porciglione della Virginia misura 20\u201327\u00a0cm di lunghezza e pesa 65-95\u00a0g. Gli adulti sono di colore prevalentemente marrone, pi\u00f9 scuro sul dorso e sulla sommit\u00e0 del capo, e hanno le zampe di colore bruno-arancione. Hanno dita lunghe, coda breve e un lungo e sottile becco rossastro. Le guance sono grigie, con una striscia chiara sopra l'occhio e la gola biancastra.\nEmette una vasta gamma di suoni, tra i quali ricordiamo uno stridulo \"kuk kuk kuk\", che si ode generalmente di notte.\nDistribuzione e habitat.\nNidifica nelle paludi di gran parte del Nordamerica, dalla Nuova Scozia fino alla California, a ovest, e alla Carolina del Nord, a sud.\nLe popolazioni settentrionali migrano verso le regioni meridionali degli Stati Uniti e il Centroamerica. Alcune popolazioni stanziate lungo la costa del Pacifico sono stanziali.\nMalgrado la rarefazione dell'habitat, la specie \u00e8 ancora abbastanza comune, ma a causa della sua natura riservata \u00e8 pi\u00f9 facile udirne il richiamo che avvistarla.\nBiologia.\nIl porciglione della Virginia va in cerca di cibo immergendo il becco nel fango o nell'acqua bassa, individuando le prede per mezzo della vista. Si nutre soprattutto di insetti e animali acquatici.\nLa femmina depone 5-13 uova in una piattaforma costruita con canne e altri materiali vegetali in un luogo asciutto della palude. Entrambi i genitori si occupano dell'allevamento dei piccoli, che sono in grado di volare a meno di un mese dalla schiusa."}
{"id": "4136337", "revid": "729019", "url": "https://it.wikipedia.org/wiki?curid=4136337", "title": "British Power Boat Company", "text": "La British Power Boat Company \u00e8 stata un'azienda britannica che costruiva imbarcazioni a motore e in particolare motovedette militari.\nStoria.\nL'azienda \u00e8 stata costituita il 30 settembre 1927, quando Hubert Scott-Paine ha acquistato il cantiere di Hythe presso Southampton con l'intenzione di trasformarlo in uno dei pi\u00f9 moderni cantieri navali, realizzando molte barche da competizione che hanno poi vinto numerosi premi in tutta Europa.\nIl 3 agosto 1931 lo stabilimento venne distrutto da un incendio, ma venne rapidamente ricostruito come il cantiere pi\u00f9 moderno ed efficiente in Gran Bretagna, passando alla progettazione di motosiluranti per la Royal Navy. Nel 1939, una di queste motosiluranti, la PT-9 negli Stati Uniti venne presa a modello dalla Elco per le sue motosiluranti.\nDurante la seconda guerra mondiale la Boat Company ha realizzato un gran numero di motosiluranti e motocannoniere. Al termine del conflitto i contratti delle unit\u00e0 non ancora completate vennero annullati e nel 1946 l'azienda cess\u00f2 l'attivit\u00e0."}
{"id": "4136350", "revid": "300067", "url": "https://it.wikipedia.org/wiki?curid=4136350", "title": "Fabricio de Melo", "text": ""}
{"id": "4136351", "revid": "300067", "url": "https://it.wikipedia.org/wiki?curid=4136351", "title": "Fabricio Paulino de Melo", "text": ""}
{"id": "4136359", "revid": "1573940", "url": "https://it.wikipedia.org/wiki?curid=4136359", "title": "Rallus aequatorialis", "text": "Il rallo dell'Ecuador (Rallus aequatorialis ) \u00e8 un uccello della famiglia dei Rallidi originario delle regioni comprese tra la Colombia sud-occidentale e il Per\u00f9 sud-occidentale.\nTassonomia.\nAttualmente vengono riconosciute due sottospecie di rallo dell'Ecuador:\nIn passato questa specie era considerata una sottospecie del rallo della Virginia (\"R. limicola\"), diffuso pi\u00f9 a nord."}
{"id": "4136367", "revid": "158913", "url": "https://it.wikipedia.org/wiki?curid=4136367", "title": "Sant'Apollo", "text": ""}
{"id": "4136368", "revid": "1305772", "url": "https://it.wikipedia.org/wiki?curid=4136368", "title": "Kirilov", "text": ""}
{"id": "4136371", "revid": "2147468", "url": "https://it.wikipedia.org/wiki?curid=4136371", "title": "Y\u016bko Sanpei", "text": "\u00c8 famosa soprattutto per aver doppiato Kanata Saionji in \"Daa! Daa! Daa!\", Renton Thurston in \"Eureka Seven,\"Boruto Uzumaki in e Nozomi Yumehara/Cure Dream in \"Yes! Pretty Cure 5\" e il suo seguito \"Yes! Pretty Cure 5 GoGo!\"."}
{"id": "4136373", "revid": "28592", "url": "https://it.wikipedia.org/wiki?curid=4136373", "title": "Distretto di Spassk", "text": ""}
{"id": "4136388", "revid": "1870933", "url": "https://it.wikipedia.org/wiki?curid=4136388", "title": "Daisuke Suzuki", "text": "Carriera.\nClub.\nFormatosi nel Teihens e nel Seiry\u014d High School, viene ingaggiato nel 2008 dall'Albirex Niigata. Nel 2013 passa al Kashiwa Reysol.\nNel febbraio 2016 viene prelevato dal Gimn\u00e0stic, in Spagna con un contratto biennale.\nNazionale.\nSuzuki \u00e8 stato selezionato per fare parte della spedizione olimpica nipponica a Londra 2012."}
{"id": "4136389", "revid": "767487", "url": "https://it.wikipedia.org/wiki?curid=4136389", "title": "Yamato - L'ultima battaglia", "text": ". \u00e8 un film d'animazione del 1983 diretto da Leiji Matsumoto, Tomoharu Katsumata, Toshio Masuda e Yoshinobu Nishizaki.\nSi tratta del quarto film cinematografico ispirato alla serie manga ed anime \"Star Blazers\".\nTrama.\nL'avvicinarsi del pianeta acquatico Aquarius minaccia la Terra, che rischia di essere inondato e distrutto. Non si tratta per\u00f2 di una casualit\u00e0: Aquarius \u00e8 entrato in rotta di collisione con la Terra per via delle macchinazioni dei Dinguil, una malvagia razza aliena che ha perso la propria madre patria nello stesso modo. Per l'ennesima volta, l'unica speranza per la Terra \u00e8 rappresentata dalla corazzata spaziale Yamato che dovr\u00e0 deviare la rotta di Aquarius e scongiurare la collisione con la Terra.\nLa versione integrale del film termina con il matrimonio di Kodai con la sua innamorata storica Yuki, e la conseguente \"consumazione\" del matrimonio."}
{"id": "4136400", "revid": "113175326", "url": "https://it.wikipedia.org/wiki?curid=4136400", "title": "Biblioteca comunale di Lamezia Terme", "text": "La Biblioteca Comunale \"Oreste Borrello\" di Lamezia Terme \u00e8 situata nel centro storico dell'ex comune di Nicastro, precisamente nel Palazzo Nicotera-Severisio ubicato in Piazzetta Tommaso Campanella.\nLa Biblioteca fa parte del Sistema Bibliotecario Lametino, composto da 17 comuni di cui Lamezia Terme \u00e8 il capofila.\nStoria.\nLa biblioteca fu fondata nel 1897 inglobando i fondi librari dei conventi dei Domenicani e dei Cappuccini che aggiunti a titoli moderni e ad una sezione interamente dedicata alla Calabria e alla stessa citt\u00e0, raggiunge attualmente i 25.000 volumi. Nel 2015 \u00e8 stata intitolata al Prof. Oreste Borrello.\nSale e servizi.\nLa biblioteca mette a disposizione tre sale:\nI servizi offerti sono:\n\u00c8 possibile richiedere al personale operante in biblioteca informazioni a carattere bibliografico e inoltre di effettuare visite guidate di alcuni piani del palazzo Nicotera-Severisio, storica dimora di nobili nicastresi che ospita attualmente la biblioteca.\nCasa del Libro Antico.\nLa \"Casa del Libro Antico\" \u00e8 la sezione specialistica storica della Biblioteca comunale, istituita nel 2002, per custodire opere appartenenti alla collezione dei conventi dei Cappuccini e dei Domenicani di Nicastro requisite a seguito della soppressione degli Ordini religiosi avvenuta nel 1866. I libri giunti a noi sono una preziosa testimonianza di quanto fosse importante il libro soprattutto nell'universo dei frati domenicani, presso i quali era severissimo il rispetto e la custodia degli stessi anche dal punto di vista materiale a causa del loro valore nell'economia generale di un convento, essendo i libri all'epoca costosi per tutti, chierici e laici.\nCollezioni.\nLa collezione libraria \u00e8 costituita principalmente da testi stampati e relativi a opere di teologia, filosofia, patrologia, storia ecclesiastica ed esegesi, insieme a raccolte omiletiche, agiografiche, canoniche e bullari, datati dall'XI al XIX secolo, tra i quali si annoverano i testi postillati da Tommaso Campanella che studi\u00f2 a Nicastro tra il 1585 e il 1587 dove coltiv\u00f2 studi di logica aristotelica. Sono infatti pi\u00f9 di trenta le \"cinquecentine\" che hanno come argomento la filosofia Aristotelica con i suoi classici interpreti e commentatori: Averro\u00e8, Alessandro d'Afrodisia, Teodoro Gaza, San Tommaso, gli scritti averroistici di Agostino Nifo e Marcantonio Zimara e Crisostomo Iavelli, menzionati dallo stesso Tommaso Campanella fin dalle pagine della \"Philosophia sensibus demonstrata\". Interessanti sono i segni e manoscritti e le postille autografe presenti su alcuni di questi libri. A questi volumi si aggiungono opere manoscritte e frammenti di codici manoscritti greci e latini per arrivare in tutto ad una collezione di oltre 2500 libri stampati tra il XVI e il XIX secolo in diversi centri italiani ed europei che furono all'epoca centri fiorenti dell'arte tipografica, tra i quali si annoverano i celebri torchi di Manuzio, Giunta, Giolito, Froben e Plantin.\nSono conservati pi\u00f9 libri di Tommaso d'Aquino, come per esempio la \"Summa Teologica\" e le opere \"aristoteliche\" in edizioni diverse, oppure libri recanti i suoi commenti, cos\u00ec come per le \"Epistole\" di San Paolo (Parigi, 1541), dove sono presenti due lunghe annotazioni riguardanti un tema dibattuto e approfondito anche da Tommaso Campanella: l'assenza del peccato in Cristo e l'immunit\u00e0 della Vergine Maria dal peccato originale.\nA testimonianza dell'importanza che il canto aveva nell'ufficiatura per i frati domenicani, sono esposti inoltre dei libri liturgici secenteschi con suggestiva stampa in rosso e nero del testo e delle musiche di accompagnamento. Solo uno fra i libri conservati \u00e8 precedente alle risoluzioni del Concilio di Trento, si tratta del \"Repertorium morale\" di Berchorio (Lione, 1520), sul quale tra l'altro \u00e8 presente una sorta di firma di un fra' Tommaso da Squillace, le cui pagine sono tutte contrassegnate in testa dall'annotazione dell'autore sacro trattato, annotazione probabilmente resasi necessaria per una rapida consultazione o per memorizzare visivamente il contenuto, a causa della difficolt\u00e0 creata dai caratteri gotici particolarmente ostici usati per la stampa.\nAl patrimonio si aggiungono un globo celeste interamente restaurato risalente al 1695 e uno terrestre non restaurato risalente al 1744. Il primo venne prodotto a Roma dalla Calchographia Dominici de Rubeis nel 1695 con illustrazione della volta celeste basata sulle osservazioni di Tycho Brahe mentre il secondo, illustrante i mari e le terre emerse, venne prodotto sempre a Roma ma nella Calcografia della Reverenda Camera Apostolica nel 1744. I due globi vennero menzionati dal noto Vito Capialbi nella sua ricognizione sulle Biblioteche Calabresi come originariamente presenti nel patrimonio del convento domenicano di Soriano Calabro e dallo stesso Tommaso Campanella nella sua La citt\u00e0 del Sole. Sono inoltre esposte delle riproduzioni fedeli e molto pregiate del mappamondo di Fra Mauro (il cui originale \u00e8 conservato alla Biblioteca nazionale Marciana di Venezia e in cui il nord e il sud risultano invertiti rispetto alla convenzione generalmente in uso), del Codex Rossanensis (il cui originale si trova nel Museo Diocesano di Rossano) e della Tavola Peutingeriana.\nTra alcune delle opere esposte alla Casa del libro antico si segnalano:\nOpere Proibite.\nDi grande interesse storico sono le opere conservate che testimoniano le leggi che regolarono cosa era lecito o no leggere durante i secoli passati, dei divieti in continuo divenire che potrebbero essere all'origine di una rilegatura collettiva di tre diversissime operette conservate nella biblioteca lametina: la \"Lapsi, Punitim ac Reparati Orbis Catastrophe. Poema Sacrum\", stampato a Napoli nel 1666 e dedicato a Juan Caramuel (vescovo campano e autore di alcune pagine di commento al poemetto), il trattatello mistico di Papa Innocenzo III pubblicato nel 1534 nella protestante Lipsia (quindi malvisto) e una leggenda legata al convento domenicano di Soriano Calabro pubblicato a Messina nel 1696. Sul dorso di questa rilegatura collettiva infatti, il prudente miniatore occulto' tutto sotto il sincretico titolo \"Poema Sacrum de Contemptu mundi\". Nella raccolta di origine domenicana sono inoltre presenti anche la proibita \"Bibliotecha Interpretum\" (1638) di Xantes Mariales, le opere proibite di Zacharia Pasqualigi e la \"Storia Ecclesiastica\" di Alessandro Natale, autore messo all'indice perch\u00e9 colpevole di difendere la dottrina della \"Chiesa Gallicana\", presenti in tre edizioni: una veneta del 1732 curata da Amat de Graveson, una parigina del 1740 e una napoletana, sempre del 1740, curata da Roncaglia. A causa della censura ecclesiastica, opere stampate nel cinquecento nelle citt\u00e0 di Basilea, Francoforte e altri luoghi sospetti anche di santi e dottori della Chiesa, vennero sottoposte ad una fine opera di inchiostratura in modo da coprire e rendere quindi illeggibile la parte del testo giudicato proibito, come accadde per i sei grandi volumi del \"Theatrum Humanae Vitae\" (Basilea, 1586-87) di Theodor Zwinger conservati a Lamezia Terme e che grazie a questo espediente riuscirono a sopravvivere. Perfino un dizionario greco-latino stampato a Basilea nel 1524 e conservato qui, presenta diverse inchiostrature dove addirittura la parola \"Basilea\" viene annerita in tutte le sue occorrenze nel testo. Uguale sorte subirono Le metaforfosi di Ovidio, la cui edizione veneta del 1536 venne deturpata dall'inchiostro censorio su intere pagine.\nTra gli altri libri proibiti si segnalano:\nCuriosit\u00e0.\nNumerosi sono gli aghi con fili di canapa per la cucitura dei fascicoli o seta di capitelli che sono rimasti fra le pagine di alcuni dei libri della raccolta lametina a testimonianza dell'aggravamento dei dazi sulla carta che caratterizzo' la stampa dei libri fino alla prima met\u00e0 del XVIII secolo dove la circolazione dei libri fino in Calabria era garantita da navi che li trasportavano in barili di legno a pagine sciolte, che venivano in seguito rilegate da parte di un particolare gruppo di frati nei conventi, i \"conversi\". Sono state inoltre ritrovate delle sagomine ritagliate nella carta con precisione, come quelle raffiguranti un ostensoriio, un calice e uno stemma gentilizio o anche una grande ostia da consacrazione.\nLa raccolta lametina include pure come numerose lettere e le cosiddette \"maculature\", carta o pergamena di scarto impiegate come fogli di guardia o nella formazione delle assi e nell'indorsatura. Sono stati infatti ritrovati due bifolii mss. greci (XI secolo circa) o frammenti di mss. latini del XIV secolo, la cui presenza in Calabria si potrebbe spiegare con le frequenti donazioni che si ebbero a favore dei Frati predicatori da parte di piccole cappelle o monasteri abbandonati da monaci basiliani o benedettini trasferiti altrove.\nLa sede della Biblioteca ospita alcune delle manifestazioni del festival lametino Trame. Festival dei libri sulle mafie, evento letterario che si tiene nella citt\u00e0 dal 2011 nel mese di giugno e con cadenza annuale."}
{"id": "4136403", "revid": "287204", "url": "https://it.wikipedia.org/wiki?curid=4136403", "title": "Shining Soul II", "text": " \u00e8 un videogioco di ruolo d'azione per Game Boy Advance. Il videogioco \u00e8 stato sviluppato dalla Nextech e Grasshopper Manufacture e pubblicato dalla SEGA nel 2003 in Giappone, dalla THQ in 2004 in Europe e dalla Atlus nel 2004 in America, ed \u00e8 il sequel di \"Shining Soul\" e fa parte della serie di videogiochi \"Shining\".\nModalit\u00e0 di gioco.\n'Shining Soul II\" \u00e8 un videogioco di genere \"hack 'n slash\" che condivide alcune similitudini nel gameplay con titoli come \"Diablo\" e '. Nel gioco \u00e8 possibile controllare otto differenti personaggi e muoversi all'interno di dieci labirinti legati alla storia del gioco, pi\u00f9 altri otto nascosti."}
{"id": "4136405", "revid": "1543377", "url": "https://it.wikipedia.org/wiki?curid=4136405", "title": "Chevrolet Serie H", "text": "La Serie H \u00e8 una serie di autovetture mid-size che sono state prodotte dalla Chevrolet dal 1914 al 1922.\nIl contesto.\nIl primo modello prodotto in seno alla Serie H, la \"Baby Grand Touring\", fu la prima autovettura assemblata dalla Chevrolet grazie alla supervisione, durante la fase di progettazione, di Billy Durant e Louis Chevrolet. L'intenzione era di competere con la popolare ed economica Ford Model T. Quando fu introdotta sul mercato, la Baby Grand era in vendita a 875 dollari, ed era offerta con carrozzeria torpedo cinque porte e quattro posti. Una Model T torpedo del 1914 costava invece 500 dollari. Sulla Baby Grand, il tachimetro era offerto tra l'equipaggiamento di serie. Uno dei vantaggi di avere una Baby Grand era quella che quest'ultima, a differenza della Model T, possedeva l'avviamento elettrico. La Model T, infatti, lo ebbe in dotazione solo nel 1919.\nDella Serie H facevano parte la \"Royal Mail Roadster\", la \"Baby Grand Touring\" e la \"Amesbury Special\", che avevano una carrozzeria, rispettivamente, roadster, torpedo e roadster speciale. I corpi vettura erano contraddistinti da tre sigle: la roadster era chiamata H2, la roadster special H3 e la torpedo H4. Nel 1918, in occasione del lancio della versione berlina, queste denominazioni furono eliminate.\nLa vettura.\nIl primo modello che venne lanciato sul mercato fu la Baby Grand, che era caratterizzata dall'avere una carrozzeria torpedo cinque posti.\nNel 1915 alla Grand Baby venne allungato il passo e fu dotata di freni pi\u00f9 grandi. La novit\u00e0 pi\u00f9 importante fu che dall'anno in questione, l'avviamento elettrico era tra l'equipaggiamento standard. Nel 1915 furono lanciate sul mercato la H2 roadster due posti, che prese il nome di Royal Mail, e la H3 roadster speciale a tre posti, che fu denominata Amesbury. La H2 e al H3 inizialmente avevano un passo di 102 pollici, mentre la H4 di 106 pollici (104 pollici nel 1914).\nNel 1916, i modelli della Serie H furono portati ad un livello superiore. Ci\u00f2 fu causato dall'introduzione della Serie 490, che con il suo prezzo di 490 dollari, fu chiamata a competere con la Ford T. Nell'anno in questione, il motore installato fu un propulsore in linea a quattro cilindri da 2,8 L di cilindrata e 26 CV di potenza. Il cambio era a tre rapporti. Il motore era montato anteriormente, mentre la trazione era posteriore.\nNel 1917 il passo fu portato a 108 pollici. Nel 1918 venne aggiunta la versione berlina, ed i nomi Royal Mail, Amesbury e Baby Grand furono eliminati."}
{"id": "4136407", "revid": "126257", "url": "https://it.wikipedia.org/wiki?curid=4136407", "title": "Chevrolet Baby Grand", "text": ""}
{"id": "4136408", "revid": "126257", "url": "https://it.wikipedia.org/wiki?curid=4136408", "title": "Chevrolet Baby Grand Touring", "text": ""}
{"id": "4136409", "revid": "126257", "url": "https://it.wikipedia.org/wiki?curid=4136409", "title": "Chevrolet Royal Mail Roadster", "text": ""}
{"id": "4136410", "revid": "126257", "url": "https://it.wikipedia.org/wiki?curid=4136410", "title": "Chevrolet Royal Mail", "text": ""}
{"id": "4136412", "revid": "126257", "url": "https://it.wikipedia.org/wiki?curid=4136412", "title": "Chevrolet Amesbury Special", "text": ""}
{"id": "4136413", "revid": "126257", "url": "https://it.wikipedia.org/wiki?curid=4136413", "title": "Chevrolet Amesbury", "text": ""}
{"id": "4136420", "revid": "107310141", "url": "https://it.wikipedia.org/wiki?curid=4136420", "title": "Johannes C. Pompe", "text": "\u00c8 stato giustiziato dall'esercito tedesco nell'aprile del 1945 per spionaggio."}
{"id": "4136424", "revid": "767487", "url": "https://it.wikipedia.org/wiki?curid=4136424", "title": "Nydri", "text": "Nydri, in greco: , \u00e8 un paese della municipalit\u00e0 di Lefkada, facente parte della omonima isola ionia e prefettura.\nAl suo largo vi \u00e8 l'isola di Skorpios.\nAttualmente, il paese di Nydri si \u00e8 sviluppato come localit\u00e0 turistica."}
{"id": "4136425", "revid": "938", "url": "https://it.wikipedia.org/wiki?curid=4136425", "title": "Richard Schorr", "text": "Dal 1889 al 1891 fu assistente editore dell'Astronomische Nachrichten all'Osservatorio di Kiel. Nel 1899, alla morte di George R\u00fcmker, divenne direttore dell'Osservatorio di Amburgo dove era entrato nel 1892 come osservatore. Sotto la sua direzione si port\u00f2 a compimento nel 1912 la costruzione di un secondo edificio nei sobborghi della citt\u00e0.\nSchorr concentr\u00f2 i propri studi sull'astrometria, la misurazione dei valori di moto proprio e l'osservazione delle eclissi solari. Cre\u00f2 cataloghi di vari oggetti celesti, il pi\u00f9 noto dei quali \u00e8 l'AGK2. Organizz\u00f2 otto spedizioni per le osservazioni di eclissi, prendendo parte a 7 di esse.\nLe osservazioni per il catalogo AGK2 si basarono sull'esame di oltre 1700 lastre fotografiche ottenute tra il 1913 e il 1920. Schorr e Holger Thiele usarono le stesse lastre anche per individuare nuovi asteroidi e comete.\nSotto la sua direzione, Bernhard Schmidt ebbe la possibilit\u00e0 di sperimentare nuovi sistemi ottici che portarono a poter dotare l'osservatorio di nuovi telescopi. Nel 1930 gli esperimenti culminarono nell'invenzione del primo Telescopio Schmidt.\nNel 1941, per raggiunti limiti di et\u00e0, rassegn\u00f2 le dimissioni scegliendo dapprima come successore Walter Baade, che prefer\u00ec restare all'Osservatorio di Monte Wilson negli Stati Uniti, e poi Otto Heckmann.\nIl Minor Planet Center gli accredita la scoperta di due asteroidi, effettuate tra il 1917 e il 1932. Scopr\u00ec inoltre la cometa, poi perduta, D/1918 W1 (Schorr).\nGli sono stati dedicati l'asteroide 1235 Schorria e il cratere Schorr sulla Luna.\nCollegamenti esterni.\nStoria delle osservazioni di D/1918 W1 (Schorr)"}
{"id": "4136431", "revid": "287204", "url": "https://it.wikipedia.org/wiki?curid=4136431", "title": "100050 Carloshernandez", "text": "100050 Carloshernandez \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 2,5991503\u00a0UA e da un'eccentricit\u00e0 di 0,2144518, inclinata di 1,67744\u00b0 rispetto all'eclittica.\nL'asteroide \u00e8 stato dedicato dallo scopritore al nipote Carlos R. Hernandez."}
{"id": "4136436", "revid": "767487", "url": "https://it.wikipedia.org/wiki?curid=4136436", "title": "La scala del sogno", "text": "La scala del sogno (\"Up the Ladder\") \u00e8 un film muto del 1925 diretto da Edward Sloman. Adattata per lo schermo da Grant Carpenter, la sceneggiatura di Tom McNamara si basava sul lavoro teatrale \"Up the Ladder\" di Owen Davis, andato in scena a New York il 6 marzo 1922.\nTrama.\nJane Cornwall, una giovane ereditiera innamorata di James Van Clinton, sacrifica parte della sua cospicua fortuna per finanziare le ricerche del fidanzato. James, cos\u00ec, pu\u00f2 mettere a punto la sua invenzione, la Tele-vision-scope, che incontra un grande successo, permettendogli di poter sposare Jane. Dopo cinque anni, per\u00f2, James comincia a trascurare sia la moglie che il lavoro. Le sue attenzioni vanno a Helen Newhall, la migliore amica della moglie. Jane, a conoscenza della relazione, decide di non intervenire. Il marito si trova alle prese con una nuova crisi finanziaria e deve ricorrere di nuovo al denaro di Jane. Ma la moglie, a questo punto, prende in mano le redini dell'azienda mettendo lui in posizione subordinata. James rimette la testa a posto: lavorando duro, torna a capo dell'azienda. E si riconcilia con la moglie.\nProduzione.\nIl film fu prodotto dall'Universal Pictures (con il nome Universal Jewel). Venne girato in California all'Universal Studios, al 100 di Universal City Plaza, a Universal City.\nDistribuzione.\nIl copyright del film, richiesto dalla Universal Pictures Corp., fu registrato il 30 gennaio 1925 con il numero LP21088.\nDistribuito dall'Universal Pictures (con il nome Universal Jewel), il film usc\u00ec nelle sale cinematografiche statunitensi il 3 maggio 1925. Venne distribuito anche in Portogallo il 29 dicembre 1927 con il titolo \"O \u00daltimo Degrau\". In Italia, distribuito dall'Universal in una versione di 1.635 metri, ottenne nel febbraio 1926 il visto di censura 22427.\nCopia completa della pellicola si trova conservata negli archivi della UCLA Film and Television Archive di Los Angeles."}
{"id": "4136451", "revid": "1745361", "url": "https://it.wikipedia.org/wiki?curid=4136451", "title": "MC 485", "text": "La MC 485 \u00e8 stata un'unit\u00e0 della Marina Militare Italiana.\nAl termine della seconda guerra mondiale in forza del Trattato di pace del 1947, alla Marina Militare Italiana non era consentito l'impiego di motosiluranti. Le unit\u00e0 superstiti tra le Vedette Antisommergibili tipo Baglietto e le motosiluranti tipo CRDA vennero classificate motovedette. Altre motosiluranti alleate, quali le Vosper 70ft., le Higgins 78ft. e le Elco 80ft. rimaste abbandonate in Italia vennero acquistate a Palermo nel febbraio 1947 presso l'A.R.A.R. e poich\u00e9 le clausole del Trattato di pace non consentivano l'impiego di motosiluranti queste unit\u00e0 vennero iscritte nel Quadro del Naviglio ausiliario con la classificazione Galleggianti Inseguimento Siluri (G.I.S.) e rimorchiate negli arsenali di Taranto e di La Spezia per provvedere al loro ripristino. In totale vennero acquistate ventisei motosiluranti U.S.A., concesse durante la guerra alla Gran Bretagna in \"Lend-Lease\" e restituite pro forma alla US Navy a fine guerra. Dopo un approfondito controllo delle effettive condizioni di ogni imbarcazione, fu presa la decisione di riarmare le \"Higgins\", parte delle \"Vosper\" e nessuna delle due \"Elco\", tra l'altro di modello piuttosto obsoleto e reduci da un pi\u00f9 lungo ed intenso impiego bellico con la Royal Navy. L'esigenza per la quale queste unit\u00e0 erano state acquisite era quella di poter disporre di un discreto numero di unit\u00e0 veloci costiere da impiegare nell'allora delicato settore dell'Adriatico per il possibile contrasto alle motosiluranti jugoslave. In totale, oltre alle due Elco scartate, vennero acquistate sette Higgins, tutte entrate in servizio e riarmate, e diciannove Vosper, tredici delle quali riallestite, sei cannibalizzate.\nDecadute le clausole del Trattato di Pace, tutte le unit\u00e0 furono iscritte nel Quadro del Naviglio Militare il 1\u00ba aprile 1951 e poi classificate motosiluranti il 1\u00ba novembre 1952.\nStoria.\nNel 1952 la Marina Militare mentre era in corso il riarmo delle \"Vosper\" e delle \"Higgins\", acquis\u00ec, sul mercato dell'usato, anche un'altra unit\u00e0 del tipo motosilurante una vecchia e logora Schnellboot del tipo L\u0171rssen \"S 38\", (la ex S-67 del 1942) sopravvissuta alla guerra, dotata di motore Diesel veloce, catturata assieme ad altre unit\u00e0 tedesche dagli Alleati nella primavera del 1945, poi disarmata e preda bellica britannica venne venduta nel 1948 a privati, operando per qualche tempo come mercantile con il nome di Torus.\nLe \"S 38\" erano derivate dal tipo \"S 26\" ed erano unit\u00e0 particolarmente veloci, robuste e di ottime qualit\u00e0 nautiche ed erano state univocamente giudicate il miglior modello di motosilurante tra i molti che avevano operato su tutti i fronti dal 1940 al 1945. Gran parte delle brillanti prestazioni delle Schnellboote derivava dalle indovinate caratteristiche della celebre carena a sezione tondeggiante progettata dai cantieri L\u00fcrssen di Vegesack con un castello di prua che nascondeva i due tubi lanciasiluri da 533\u00a0mm nella carena, che conferiva alla prora di queste unit\u00e0 un aspetto caratteristico, unite alla notevole potenza specifica degli ottimi motori diesel veloci Daimler MB, tanto che nel dopoguerra, la costruzione di molte delle nuove unit\u00e0 veloci costiere si ispir\u00f2 tanto a quella carena, quanto a quel tipo di motori i quali, tra l'altro, funzionando a gasolio, offrivano caratteristiche di sicurezza ben superiori a quelle dei tradizionali motori a benzina. Le unit\u00e0 di questo tipo nel 1942-43 vennero dotate di un ponte di comando protetto chiamato Kalotte a forma di \"guscio di tartaruga\" e la S-67 fece da prototipo per l'introduzione della cupola (Kallotte) blindata sul ponte di comando essendo stata la prima a sperimentare questa cupola in acciaio ad elevata resistenza dallo spessore di 10\u00a0mm, che proteggeva timoneria e controplancia, con feritoie in plexiglas. Lo scafo aveva una lunghezza di 34,9\u00a0m e il dislocamento era di 135 tonnellate di stazza lorda.\nL'unit\u00e0 venne ordinata il 26 agosto 1940, n\u00b0 di costruzione 12860, realizzata nel cantieri L\u00fcrssen di Bremen-Vegesack, venne impostata sugli scali il 29 luglio 1941, varata il successivo 23 ottobre, entrando in servizio il 19 marzo 1942, al comando del Kapit\u00e4nleutnant Felix Zymalkowski inquadrata nella 2 S-Flottille svolgendo la sua prima azione di guerra gi\u00e0 il 31 marzo uscendo dal porto olandese di IJmuiden per un'azione di posa di mine, innalzando l'insegna del capo flottiglia, Dopo una lunga serie di missioni quasi tutte di posa di mine svolte tra aprile e luglio 1942, una delle quali, il 3 giugno 1942, per noie alle macchine, dalle basi prima di Ijmuiden e poi da Ostenda, Boulogne e Cherbourg, nella notte tra l'8 e il 9 luglio 1942, la 2 S-Flottille colse il maggior successo quando con una formazione partita dalla base di Cherbourg, composta da sette/otto motosiluranti, ha attaccato un convoglio costiero alleato proveniente da Milford Haven e diretto a Portsmouth, composto da 13 mercantili con la scorta di un caccia classe Hunt e di due navi pattugliamento, affondando cinque piroscafi (di cui tre norvegesi e uno olandese) e un trawier di scorta, per un totale di 12.192 t di stazza lorda. In particolare la S-67 ha silurato al largo Lyme bay la nave cisterna Pomelia costruita nel 1937 per la Anglo-Saxon Petroleum.\nDopo alcune missioni di posa nel canale della Manica la 2.S-Flottille viene ridispiegata a met\u00e0 agosto da Cherbourg a Ijmuiden dove opera al riparo in un apposito bunker. L'11 settembre sei motosiluranti tedesche in missione anticoivogli hanno uno scontro con tre MGB britanniche, una delle quali (MGB 335) in fiamme con tre morti a bordo e con le macchine in avarie, viene abbandonata dal proprio equipaggio e quindi rimorchiata da due S-boot tedesche nel porto olandese di Den Helder dove la MGB venne accuratamente esaminata allo scopo di ricavarne utili informazioni sugli apparati di radiolocalizzazione, identificazione e contromisure utilizzati dalle MTB/MGB britanniche, pi\u00f9 sofisticati di quelli delle unit\u00e0 tedesche.\nIl 27 settembre la flottiglia posa nel canale della Manica 108 mine su una delle quali affonder\u00e0 il 7 ottobre una piccola nave cargo inglese. Il 1\u00ba ottobre la S-67 deve abbandonare una missione per una avaria al timone e il capo macchinista Heinrich Schmidt verr\u00e0 decorato il successivo 17 novembre con la Croce di Ferro in oro per aver riportato in porto il battello solo con l'ausilio delle macchine.\nIl 1\u00ba dicembre Felix Zymalkowski lascia il comando dell'unit\u00e0 per assumere quello della 8. S-Flottille. Dopo le riparazioni nel gennaio 1943 la S-67 viene inviata a Swinem\u00fcnde nel Baltico presso la Sch\u00fcleflottiglie per svolgere attivit\u00e0 addestrativa.\nNel maggio/giugno 1943 la flottiglia operando da Cerbourg in Normandia e da Saint Peter Port nelle Isole del Canale, opera diverse missioni di posa di mine lungo le coste inglesi del canale della Manica. Il 7 ottobre durante una missione partita da IJmuiden la S-67 ha un'avaria alle macchine.\nNel febbraio 1944 effettua varie missioni di posa di mine nel canale della Manica lungo la rotta dei convogli alleati e il 23 febbraio durante una di queste missioni in seguito ad uno scontro con un cacciatorpediniere della Classe Hunt la S-128 speron\u00f2 la S-94 con conseguente affondamento delle due motosiluranti, con la S-67 e la S-86 che ne recuperarono gli equipaggi. II 26 marzo durante un attacco ad un convoglio l'imbarcazione viene colpita da un cacciatorpediniere inglese con una mitragliera da 40\u00a0mm fuori uso, e un morto e due feriti tra l'equipaggio.\nLA S-67 passa quindi dalla 2. S-Flottille alla 8. S-Flottille al cui comando ritrova Felix Zymalkowski primo comandante dell'unit\u00e0, continuando ad operare intensamente nelle acque del Mare del Nord e della Manica in missioni di posa di mine, per essere ridislocata, proprio nei giorni precedenti l'Operazione Overlord, nel Baltico con compiti addestrativi per poi essere inviata nel golfo di Finlandia dove era in corso l'avanzata sovietica e alla fine dell'anno rientrare del teatro operativo del Mae del Nord e del Canale della Manica.\nAlla fine del conflitto limbarcazione venne catturata assieme ad altre unit\u00e0 tedesche dagli Alleati. Assegnata quale preda bellica ai britannici rimase inutilizzata e alla fine venne venduta nel 1948 ad un operatore commerciale operando per qualche tempo come mercantile fin quando all'inizio del 1952 venne acquistata dalla Marina Militare Italiana.\nL'imbarcazione venne trasferita all'Arsenale di La Spezia, messa in cantiere, esaminata ed ispezionata in tutti i dettagli. L'unit\u00e0 venne inizialmente classificata motovedette con designazione MV 621, in quanto le clausole dei Trattati di Parigi impedivano all'Italia di avere unit\u00e0 siluranti. Il 1\u00ba novembre 1952, venute meno le clausole pi\u00f9 restrittive del trattato di pace che vietavano all'Italia il possesso di questo tipo di unit\u00e0, e con l'ingresso dell'Italia nella NATO, l'unit\u00e0 fu ridesignata motosilurante con la \"caratteristica\" MS 621 e il 1\u00ba gennaio 1954 ebbe il distintivo ottico definitivo 485 di tre cifre con il quattro come prima cifra tipico in ambito NATO delle unit\u00e0 da pattugliamento italiane.\nI lavori a cui l'unit\u00e0 venne sottoposta comportarono una revisione generale. Al termine dei lavori l'armamento era articolato in due mitragliere singole Bofors da 40/56 sistemate nella zona poppiera e due tubi lanciasiluri in lega leggera tipo San Giorgio da 533\u00a0mm incorporati nel castello di prora. L'unit\u00e0 venne anche dotata un radar di scoperta navale, moderni apparati di trasmissionericezione HF, VHF e UHF e bussola giroscopica. Al termine dei lavori il profilo dell'unit\u00e0 risult\u00f2 leggermente modificato con l'installazione dell'alberetto per ospitare il radar e l'allungamento della protezione della plancia, per consentire la creazione di un piccolo locale per il radar e per il carteggio. Dopo il completamento dei lavori nell'estate del 1953, nel corso dell'anno successivo, l'unit\u00e0 modific\u00f2 la propria \"caratteristica\" prima in MS 485 e successivamente in MC 485, quando il 10 settembre 1954 venne definitivamente classificata motocannoniera.\nIl primo periodo di attivit\u00e0 dell'unit\u00e0 venne in buona parte impiegato in diverse serie di prove per verificarne prestazioni e caratteristiche, ottenendo in carico normale velocit\u00e0 intorno ai 32 nodi, con una autonomia di 500 miglia, inferiori agli originari 40, ma solo di poco minori rispetto ai 34 ottenuti dopo l'installazione della pesante Panzerkalotte che aveva caratterizzato nella seconda parte del conflitto queste motosiluranti. Parte dei risultati di queste prove ed esperienze costituirono la base per la progettazione e la realizzazione del progetto della successiva allora in costruzione a Monfalcone e per la realizzazione delle motocannoniere, in seguito costruite nei cantieri nazionali.\nDopo una serie di prove e collaudi effettuati nella base di La Spezia, la MC 485 pass\u00f2 alle dipendenze del COMOS, il Comando Motosiluranti di Brindisi svolgendo una intensa attivit\u00e0, operando nelle acque dello Ionio e soprattutto lungo la costa adriatica assieme alle squadriglie di motosiluranti e alzando sovente l'insegna del Comando Flottiglia. Le sue buone qualit\u00e0 nautiche la rendevano idonea ad operare ad alta velocit\u00e0 anche in condizioni di mare mosso, dimostrando nel complesso ben altre prestazioni rispetto alle pi\u00f9 piccole motosiluranti, pur leggermente limitata, in ragione delle sue dimensioni, nella manovra all'interno di taluni piccoli porticcioli adriatici. Nel 1956 costitu\u00ec insieme alla \"Folgore\" la 49\u00aa Squadriglia motocannoniere. Nel 1958 la motosilurante venne sottoposta a dei lavori presso l'Arsenale di Taranto per la sistemazione a poppa di ferroguide smontabili per la posa di mine da fondo.\nTra il 1958 e il 1962 la MC 485 ha partecipato a numerose esercitazioni nazionali e interalleate impiegata come nave comando della 1\u00aa Flottiglia Motosiluranti, operando principalmente in Adriatico.\nAll'inizio del 1963 prese parte con altre unit\u00e0 della 49\u00aa Squadriglia motocannoniere ad importanti esercitazioni nello Ionio e nel Tirreno. Nell'estate dello stesso anno venne impiegata in Sardegna per controllare le operazioni di sgombero del poligono di lancio di missili nella zona di Arbatax. Al termine rientr\u00f2 alla base di Brindisi continuando a svolgere la sua attivit\u00e0 addestrativa.\nIn seguito alla diminuzione del rendimento con la velocit\u00e0 massima ridotta a non pi\u00f9 di 28 nodi, venne inviata all'Arsenale di Taranto per un ciclo di lavori straordinari, ma constatato che lo scafo aveva ceduto in pi\u00f9 punti non venne ritenuto opportuno procedere alla sua messa in efficienza e l'unit\u00e0 venne posta in disarmo il 1\u00ba luglio 1964 per essere poi radiata il 1\u00ba marzo 1966.\nCollegamenti esterni.\nMC 485 (ex Schnellboote tipo S. 26)"}
{"id": "4136454", "revid": "767487", "url": "https://it.wikipedia.org/wiki?curid=4136454", "title": "Michel Laurent (cantante)", "text": "Biografia.\nTrasferitosi a Parigi all'inizio degli anni sessanta inizi\u00f2 come cantante nei night club cittadini. Nel 1966 pubblic\u00f2 a nome Laurent il suo primo singolo di successo \"Ma reine de Saba\" che fu ripresa da Sylvie Vartan con il titolo \"La Reine de Saba\" nel 1973 e che ebbe un rilevante successo nel mercato giapponese.\nL'anno successivo pubblic\u00f2 con i Mardi Gras due singoli \"Girl I've Got News for You\", che fu reinterpretata da Caterina Caselli con il titolo di \"La mia vita, la vostra vita\" e \"Too Busy Thinking about My Baby\". Segu\u00ec un altro singolo, \"Les elephants\" (1970) senza per\u00f2 successo.\n\u00c8 con il successivo singolo \"Sing Sing Barbara\" del 1971, storia di un detenuto che dal carcere di Sing-Sing lancia disperati messaggi d'amore alla sua donna, che ottenne il successo internazionale, dove raggiunse il secondo posto nella classifica dei pi\u00f9 venduti in Italia.\nLaurent ne incise anche una versione in italiano, con il testo di Paolo Limiti e Felice Piccarreda.\nNel 1972 un altro suo brano \"Mary Mary\" ottenne buoni riscontri di vendita e partecip\u00f2 al Festivalbar 1972."}
{"id": "4136461", "revid": "670880", "url": "https://it.wikipedia.org/wiki?curid=4136461", "title": "Giovanni Mazzuccato", "text": ""}
{"id": "4136462", "revid": "767487", "url": "https://it.wikipedia.org/wiki?curid=4136462", "title": "Un fratello a 4 zampe", "text": "Un fratello a 4 zampe (\"Mein Bruder ist ein Hund\") \u00e8 un film del 2004 diretto da Peter Timm.\nTrama.\n\u00c8 il giorno del compleanno di Marietta: la bambina desiderava da tempo un cane, mentre invece quel giorno riceve solo un peluche raffigurante un cane e una pietra con una lettera in allegato.\nIntanto i genitori vanno in vacanza da soli e ad accudire i fratellini viene la nonna Gerda. Marietta si nasconde in una stanza e inizia a leggere la lettera e scopre che la pietra \u00e8 dotata di poteri magici, in grado di realizzare un desiderio.\nIl giorno dopo Marietta trova un cane, un cucciolo di razza schnauzer, a cui ci si affeziona molto, perch\u00e9 \u00e8 ci\u00f2 che desiderava. Nel contempo per\u00f2 il fratellino Tobias scompare e successivamente Marietta sospetta che la pietra lo abbia trasformato nel cane, in quanto si comporta come il fratello e ha gli stessi gusti. Il cane appare carino e affettuoso agli occhi di un produttore televisivo, tant'\u00e8 che partecipa ad alcune pubblicit\u00e0 e diverse apparizioni. Marietta prova a invertire l'incantesimo, ma senza successo, scoprendo successivamente che la pietra esaudisce i desideri nel profondo del cuore e Marietta in realt\u00e0 non era intenzionata a ritrasformare il cane, cos\u00ec pian piano cerca di preoccuparsi del fratello che una notte riassume le sembianze umane. Tobias desidera diventare un attore, confidandosi con la sorella, e perci\u00f2 usa la pietra per ridiventare cane.\nLa mattina dopo Marietta si sveglia e ritrova nuovamente il cane che ha fatto sparire la pietra, impedendole di ritrasformarlo in suo fratello e quando riferisce ai genitori, in quel momento rientrati dalla vacanza, dell'accaduto e della presunta trasformazione, non viene creduta. Dopo aver ritrovato il cane e la pietra, Marietta si risveglia vicino a Tobias, ritornato un essere umano. I genitori in seguito le regalano un altro cane."}
{"id": "4136464", "revid": "716632", "url": "https://it.wikipedia.org/wiki?curid=4136464", "title": "Un fratello a quattro zampe", "text": ""}
{"id": "4136465", "revid": "46291", "url": "https://it.wikipedia.org/wiki?curid=4136465", "title": "Pimpinella monoica", "text": "La pimpinella monoica \u00e8 una pianta annuale, appartenente alla famiglia delle Apiaceae o Ombelliferae."}
{"id": "4136466", "revid": "767487", "url": "https://it.wikipedia.org/wiki?curid=4136466", "title": "Hairpins", "text": "Hairpins \u00e8 un film muto del 1920 diretto da Fred Niblo che, all'epoca delle riprese, era sposato con la protagonista, l'attrice Enid Bennett.\nTrama.\nMuriel Rossmore, sposata da tempo con Rex, comincia a trascurare il suo aspetto prestando molta pi\u00f9 attenzione ai compiti casalinghi. Il marito, allora, inizia una relazione con la giovane e affascinante segretaria. Muriel, messa davanti al tradimento del marito, pensa al suicidio. Guardandosi allo specchio, per\u00f2, decide che esiste un'altra soluzione: quella di curare la sua bellezza e la sua eleganza.\nTrasformata, Muriel si lancia a capofitto nella turbinosa vita sociale, attirando le attenzioni di Hal Gordon, un noto playboy. Rex, messo in allarme dalla popolarit\u00e0 della moglie, si rende conto dell'importanza di Muriel nella sua vita. Tronca la relazione con la segretaria e si riconcilia con la moglie.\nProduzione.\nIl film fu prodotto dalla Thomas H. Ince Corporation.\nDistribuzione.\nDistribuito dalla Paramount-Artcraft Pictures, il film - presentato da Thomas H. Ince - usc\u00ec nelle sale cinematografiche statunitensi il 1\u00ba aprile 1920 con una prima tenuta a New York. Nel Regno Unito, usc\u00ec il 22 dicembre 1921; in Finlandia, il 25 febbraio 1923."}
{"id": "4136478", "revid": "486946", "url": "https://it.wikipedia.org/wiki?curid=4136478", "title": "Polizia locale del Veneto", "text": ""}
{"id": "4136483", "revid": "834", "url": "https://it.wikipedia.org/wiki?curid=4136483", "title": "The Battle of Midway", "text": ""}
{"id": "4136486", "revid": "984922", "url": "https://it.wikipedia.org/wiki?curid=4136486", "title": "Un domestico milionario", "text": "Un domestico milionario (\"Unser Kinderm\u00e4dchen ist ein Million\u00e4r\") \u00e8 un film del 2006 diretto da Bettina Woernle.\nTrama.\nMax Helmer \u00e8 un uomo ricco, figlio di un industriale, che ama fare la bella vita nel lusso. Il padre vorrebbe lasciare l'azienda a Max, tuttavia non lo ritiene affidabile, cos\u00ec lo manda a lavorare come governante in una casa dove abitano Elena, una donna d'affari nel settore dell'abbigliamento, e tre figli. Questi ultimi sono noti per aver fatto scappare molte tate a causa del loro comportamento, quindi per Max sar\u00e0 dura assolvere i suoi compiti: pulire la casa e badare ai ragazzi.\nInizialmente si fa aiutare dalla sua ditta di pulizia e dal catering, ma quando viene scoperto dal fratello Paul, Max \u00e8 costretto a fare i lavori di casa da soli. Con il passare del tempo ottiene la simpatia dei ragazzi e il suo lavoro gli risulta pi\u00f9 semplice. Ha intenzione anche di aiutare Elena nell'azienda che \u00e8 in fallimento, ma lei continua a trattarlo come un semplice domestico.\nUn giorno Elena lo sorprende nella sua azienda mentre parla con il direttore, proponendogli un accordo insieme all'azienda del padre di Max, e alla vista di ci\u00f2, Elena si sente tradita e lui \u00e8 costretto alla fine a rivelarsi non pi\u00f9 come un domestico, ma come un ricco uomo d'affari che si \u00e8 davvero innamorato."}
{"id": "4136490", "revid": "486946", "url": "https://it.wikipedia.org/wiki?curid=4136490", "title": "Regno di Hiran", "text": ""}
{"id": "4136492", "revid": "767487", "url": "https://it.wikipedia.org/wiki?curid=4136492", "title": "Ivan Vasil'evi\u010d menjaet professiju", "text": "Ivan Vasil'evi\u010d menjaet professiju (, \"Ivan Vasil'evi\u010d cambia lavoro\") \u00e8 un film sovietico del 1973 diretto da Leonid Gajdaj. Tratto da un pezzo teatrale di Michail Bulgakov del 1935, .\nTrama.\nUn giovane inventore, Aleksandr \"\u0160urik\" Timofeev, costruisce una macchina del tempo nel proprio appartamento e la aziona proprio mentre sta entrando l'amministratore del condominio Ivan Vasil'evi\u010d Bun\u0161a, trascinando quest'ultimo all'epoca di Ivan il Terribile, cui Bun\u0161a somiglia perfettamente, mentre lo zar, dal passato, finisce a dover affrontare le insidie del mondo moderno. L'inventore a sua volta deve gestire Ivan il Terribile e rimettere a posto la situazione che continua a sfuggirgli di mano."}
{"id": "4136493", "revid": "767487", "url": "https://it.wikipedia.org/wiki?curid=4136493", "title": "Una vergine da rubare", "text": "Una vergine da rubare (titolo originale , lett. \"La prigioniera caucasica, o Le nuove avventure di \u0160urik\") \u00e8 un film sovietico del 1967 diretto da Leonid Gajdaj.\nTrama.\n\u0160urik, antropologo, \u00e8 in spedizione sul Caucaso alla ricerca di storie e leggende locali. Ma durante il suo percorso incontra una bellissima ragazza, oggetto del desiderio dell'ingannevole governatore locale che assolda una gang, la quale viene incaricata del rapimento della giovane fanciulla non senza l'aiuto dell'esploratore. Quest'ultimo viene portato ad attuare il rapimento nella convinzione che ci\u00f2 risulti essere una vecchia usanza folkloristica. Quando egli infine si accorge di essere stato ingannato, cercher\u00e0 di salvare la ragazza della quale si \u00e8 innamorato."}
{"id": "4136501", "revid": "1226", "url": "https://it.wikipedia.org/wiki?curid=4136501", "title": "Vij (racconto)", "text": "Vij () \u00e8 un racconto lungo di Nikolaj Vasil'evi\u010d Gogol', pubblicato nella seconda parte della raccolta \"Mirgorod\" (1835).\nNell'edizione del 1835 la storia avrebbe dovuto concludersi con la morte del protagonista ma Gogol', quando gi\u00e0 s'era iniziato a stampare, decise di eliminare la breve prefazione al racconto successivo (\"Storia del litigio tra Iv\u00e0n Iv\u00e0novi\u010d e Iv\u00e0n Nik\u00ecforovi\u010d\") e aggiunse un nuovo finale a \"Vij\" con lo scopo di evitare l'inserimento di pagine bianche tra le due novelle. Il racconto venne poi riveduto dall'autore per l'edizione del 1842.\nTrama.\nLo studente di filosofia Chom\u00e0 Brut, caduto sotto l'incantesimo di una vecchia strega, riesce a liberarsene battendo a morte la donna con un ceppo. Non molto tempo dopo Chom\u00e0 viene a sapere che la strega era in realt\u00e0 la giovane figlia di un capo cosacco, il quale esige che sia lo studente ad officiare le esequie e a recitare le litanie accanto alla defunta per tre notti consecutive, volendo con ci\u00f2 esaudire il desiderio espresso dalla ragazza in punto di morte. Chom\u00e0 si trover\u00e0 cos\u00ec a dover fronteggiare le forze demoniache, fino all'apparizione del mostruoso Vij, Re degli Gnomi.\nFonti del racconto e origine dei personaggi.\n\"Vij\" \u00e8 riconducibile a un preciso genere narrativo, quello della fiaba dove protagonista \u00e8 una giovane strega animata dal desiderio di vendetta. Una differenza molto importante rispetto a tale genere \u00e8 data per\u00f2 dalla mancanza del \"consigliere buono\" (il \"dobryj sovetnik\"), che affianca l'eroe aiutandolo indirettamente nelle sue imprese. \nPur non mancando in alcune parti di una certa atmosfera realistica tipica della letteratura russa (in particolare nella descrizione dei \"bursak\u00ec\", gli studenti poveri, e del loro modo di vivere), il racconto, nel complesso, \u00e8 per i suoi contenuti assai pi\u00f9 vicino alla narrativa romantica occidentale (Ludwig Tieck e E. T. A. Hoffmann soprattutto).\nIl Vij.\nQuantunque lo stesso Gogol', in una nota al titolo del racconto scritta di suo pugno, descriva il Vij come \"una colossale creazione dell'immaginazione popolare\" e come il \"capo degli gnomi\", le origini letterarie e leggendarie di questo personaggio e dell'ambiente fantastico da cui proviene vanno ricercate non soltanto nel folklore ucraino e russo ma anche nella letteratura e nelle tradizioni mitteleuropee. Basti pensare che la credenza negli gnomi, perlomeno ai tempi in cui visse Gogol', non era diffusa tra i popoli dell'Ucraina bens\u00ec tra quelli dell'area germanica; ciononostante, le classi colte russo-ucraine conoscevano bene le creature della mitologia minore tedesca, e questo grazie alla lettura delle grandi opere romantiche. Il Vij gogoliano \u00e8 pertanto un essere composito, inventato direttamente dallo scrittore sulla base di elementi folklorici diversi e di diversa derivazione. Se le lunghissime e pesanti palpebre del mostro sembrano rimandare al Wij della mitologia slava, il suo aspetto ctonio-arboreo lascia pensare piuttosto al Le\u0161ij, spirito dei boschi maligno e proteiforme delle leggende ucraine; a differenza del primo, inoltre, il Vij del racconto di Gogol' non ha il potere di uccidere con lo sguardo, mentre sembra aver assunto tutta l'indole malvagia del secondo. Come Re degli Gnomi, per le ragioni sopraddette, il Vij si ricollega invece al mondo degli spiriti elementali della mitologia germanica.\nLa strega.\nI cosacchi del villaggio, riunitisi come ogni sera per la cena, raccontano vari aneddoti sulla \"p\u00e0nno\u010dka\" e sui sortilegi da lei compiuti come serva del Demonio. Oltre alla capacit\u00e0 della ragazza di assumere la forma di un cane o di un fascio di fieno, dalle storie dei cosacchi emerge un particolare che consente di individuare la duplice matrice folklorica di questo personaggio. La \"p\u00e0nno\u010dka\", infatti, \u00e8 al contempo strega e vampiro: strega per aver incantato pi\u00f9 d'un uomo (come \u00e8 accaduto a Chom\u00e0) e vampiro per aver succhiato il sangue ai bambini e agli adulti. In questa sua seconda natura l'immagine della \"p\u00e0nno\u010dka\" si riallaccia innanzitutto alle leggende diffuse nelle campagne slave, dove per l'appunto ebbe origine il mito del vampiro; il suo accanirsi contro i neonati sembra inoltre assimilarla alle lamie delle tradizioni greche e romane, mentre il fatto che combini dispetti come rubare pipe e cappelli e tagliare le trecce alle fanciulle la farebbe assomigliare a un folletto piuttosto che a una strega. \u00c8 in ogni modo evidente che le fonti di Gogol', soprattutto per quello che riguarda la natura vampiresca del personaggio, provengono in questo caso pi\u00f9 dalle tradizioni orali della sua terra natale che non dalla letteratura romanzesca.\nGenere e stile del racconto.\nCon \"Vij\" Gogol' prosegue la sua ricerca \u201csui labili confini tra orrido e grottesco\u201d iniziata sulle pagine delle \"Veglie alla fattoria presso Dikan'ka\".\nL'elemento fantastico irrompe nella vicenda di \"Vij\" con la comparsa della strega ma il tono del racconto non cambia rispetto alla parte iniziale, dove la rassegna delle abitudini dei \"bursak\u00ec\" e dei loro maestri \u00e8 illustrata con pungente e divertito realismo. Il successivo crescendo di orrori si annoda strettamente alla descrizione, condotta con tipica ironia gogoliana, delle modeste avventure amorose e delle gagliarde bevute di Chom\u00e0 Brut, nonch\u00e9 del suo fatalistico temperamento. Questo intreccio prevale sulla materia stessa del racconto, tanto che l'eventuale impressione suscitata nel lettore dalla tragica fine della storia non pu\u00f2 che essere un sentimento \u201cpuramente estetico-musicale\u201d scaturito dal \u201critmo della narrazione\u201d.\nA questo riguardo \u00e8 importante ribadire che l'universo demoniaco di Gogol', sebbene oscuro e minaccioso quando viene anche solo presentito dai personaggi umani del racconto (per i quali esso rimane in ogni caso la fonte primaria di ogni paura), \u00e8 tuttavia rappresentato con caratteri fortemente surreali e grotteschi, pi\u00f9 che raccapriccianti: valga per tutti la rovinosa e disordinata fuga di spiriti, mostri e folletti al secondo canto del gallo dopo l'ultima notte di veglia. Tale peculiarit\u00e0 stilistica era ancora pi\u00f9 marcata nella prima versione del racconto, quella del 1835, in cui la galleria degli esseri infernali si dilatava fino a comprendere una piramide \u201cregolare\u201d ricoperta di muco e dalla lingua ripugnante e lunghissima; una creatura con una mano umana di colore azzurro al posto della testa; uno scarafaggio dalle dimensioni di un elefante.\nCritica.\nAll'uscita del volume \"M\u00ecrgorod\" la critica conservatrice espresse il suo favore solo nei confronti della prima parte di questa raccolta (\"Proprietari di vecchio stampo\" e \"Tar\u00e0s Bul'ba\"). Quanto alla seconda, \"Storia del litigio tra Iv\u00e0n Iv\u00e0novi\u010d e Iv\u00e0n Nik\u00ecforovi\u010d\" ottenne giudizi negativi, mentre \"Vij\" pass\u00f2 quasi inosservato. Fuori del coro si udirono solo le voci di \u0160evyr\u00ebv, di Pu\u0161kin e soprattutto quella di Vissarion Grigor'evi\u010d Belinskij, che con il suo articolo pubblicato su \"Telesk\u00f2p\" (\"A proposito del racconto russo e dei racconti del signor Gogol\u2019\") attir\u00f2 finalmente l'attenzione sull'importanza letteraria di \"M\u00ecrgorod\" nella sua interezza. Belinskij apprezz\u00f2 molto \"Vij\", nonostante ritenesse che il racconto avesse decretato l'insuccesso del suo autore nel campo della narrativa fantastica.\nUna possibile spiegazione dell'indifferenza con cui il racconto di Gogol' venne accolto dalla critica del tempo (la quale, come si \u00e8 detto, concentr\u00f2 le proprie osservazioni sulle altre novelle della raccolta) sembra essere rintracciabile nel fatto che \"Vij\", pur con i suoi personaggi assai ben delineati e per nulla indegni delle altre creazioni gogoliane, trasmette unicamente il vigore della narrazione pura e semplice senza mai soffermarsi sopra qualche profonda riflessione morale; ma proprio in questo risiede probabilmente tutta la modernit\u00e0 del racconto, che molti critici contemporanei di Gogol' difficilmente potevano comprendere, specialmente di fronte a un gusto del bizzarro e del surreale cos\u00ec anticipatore com'era quello contenuto nelle pagine della prima edizione. Oggi appare dunque significativo che Gianni Pilo e Sebastiano Fusco, nella loro introduzione al volume \"Storie di Vampiri\", abbiano definito \"Vij\" il miglior racconto dello scrittore russo."}
{"id": "4136503", "revid": "271907", "url": "https://it.wikipedia.org/wiki?curid=4136503", "title": "Il Vij", "text": ""}
{"id": "4136504", "revid": "1759096", "url": "https://it.wikipedia.org/wiki?curid=4136504", "title": "Mangrai", "text": "Fece costruire le citt\u00e0 di Chiang Rai e Chiang Mai, che furono le capitali dei suoi regni.\nPremesse.\nI tai yuan furono uno dei primi popoli tai a migrare nel sudest asiatico, nel VI secolo si stanziarono nella zona di Chiang Saen, nel 638 fondarono il Regno di Hiran, vassallo del Regno di Lavo, l'odierna Lopburi. Attorno all'anno 850 fondarono Ngoenyang, la nuova capitale da cui prese il nome il regno, che si espanse sensibilmente, arrivando ad occupare per brevi periodi gli allora territori laotiani di Meuang Sua e Mueang Theng, le odierne Luang Prabang e Dien Bien Phu.\nBiografia.\nI primi anni.\nMangrai nacque il 2 ottobre 1238 a Ngoenyang, l'odierna Chiang Saen della Thailandia del Nord. Era figlio del locale re Lao Meng e di Nang Thep Kham Khayai, una principessa tai l\u00fc figlia del re di Chiang Hung, l'odierna Jinghong capoluogo del Xishuangbanna, la parte meridionale della provincia cinese dello Yunnan. Nel 1259, alla morte del padre, Mangrai divenne il 25\u00ba re di Ngoenyang ed espanse il regno con una serie di campagne militari che sottomisero le vicine municipalit\u00e0 \"(meng)\" della valle del fiume Kok. Ebbe sotto il proprio controllo il Regno di Chiang Hung e rafforz\u00f2 il suo potere anche stringendo alleanze con altri Stati vicini.\nApprofitt\u00f2 del vuoto di potere creatosi dopo la conquista nel 1253 del Regno di Dali, nell'odierno Yunnan, da parte dei mongoli di Kublai Khan, in seguito impegnati nelle lontane conquiste con cui assoggettarono l'intera Cina e fondarono la Dinastia Yuan. I tentativi dei mongoli di penetrare nel territorio di Ngoenyang furono frustrati dalla strategia di Mangrai, che spost\u00f2 la propria capitale ad ogni offensiva del potente nemico. Quando i mongoli arrivavano nell'obiettivo che si erano prefissi trovavano una citt\u00e0 deserta ed erano costretti a ritirarsi. Fu probabilmente grazie a Mangrai che buona parte del sudest asiatico pot\u00e9 evitare l'invasione degli Yuan.\nConquista di Hariphunchai.\nLa seconda delle sue capitali fu Chiang Rai, che prese il suo nome e venne da lui fondata nel 1262 nella valle del fiume Kok. Nel 1268 conquist\u00f2 la \"meng\" di Chiang Kong e nel 1272 trasfer\u00ec la capitale a Fang, a nord di Chiang Rai, e fu qui che pianific\u00f2 l'invasione del potente Regno di Hariphunchai, l'odierna Lamphun. Negli anni Settanta strinse alleanza in funzione anti-mongola con i sovrani Ngam Mueang e Ramkhamhaeng dei regni tai di Phayao e di Sukhothai. Avrebbe anche riappacificato i due re dopo che Ramkhamhaeng aveva sedotto la moglie di Ngam Mueang. Fu in questo periodo che nei rispettivi regni, Ramkhamheang e Mangrai proclamarono religione di Stato il Buddhismo Theravada, mutuato a Fang dal vicino Regno di Hariphunchai nel 1287.\nDelle molte citt\u00e0-stato fondate dal popolo mon nell'odierna Thailandia nel periodo Dvaravati, Haripunchai era rimasta l'unica ad aver conservato l'indipendenza dall'espansione dell'Impero Khmer. Mangrai riusc\u00ec a sottomettere il regno nel 1283, contro il parere dei propri consiglieri, grazie al locale mercante Ai Fa, un suo confidente che si fece eleggere primo ministro di Hariphunchai e favor\u00ec l'invasione delle truppe di Fang. Il re Yi Ba fugg\u00ec e si rifugi\u00f2 a Lampang. Mangrai si trasfer\u00ec nella citt\u00e0 e vi rimase per tre anni; quando la lasci\u00f2 per trasferirsi nella nuova capitale Wiang Kum Kam che fece costruire nella fertile valle del fiume Ping, nelle vicinanze dell'odierna Chiang Mai, Hariphunchai rimase la capitale culturale e religiosa del suo regno. A Wiang Kum Kam rimase 5 anni, costruendo diversi templi buddhisti che sono tuttora in buono stato di conservazione. Tra il 1288 ed il 1290 intraprese campagne militari che gli permisero di riscuotere tributi dal Regno di Hanthawaddy in Bassa Birmania e dal Regno shan di Phukam.\nFondazione della capitale Lanna di Chiang Mai.\nLasciata Wiang Kum Kam, la corte si trasfer\u00ec nella riva opposta del Ping occupando un insediamento dei lawa chiamato Nophaburi, nei cui pressi fu dato il via nel 1296 alla costruzione della nuova fortificata capitale Chiang Mai (letteralmente: citt\u00e0 nuova) del Regno Lanna, che sarebbe divenuta un crogiolo di culture provenienti da diverse realt\u00e0 dell'Indocina occidentale. Fu eretta sotto il monte Doi Suthep, secondo una tradizione del tempo che voleva la costruzione delle capitali ai piedi di una montagna. Il re presenzi\u00f2 personalmente a tutta la fase della costruzione, ed \u00e8 ipotizzabile che abbia affidato ai suoi generali le campagne intraprese in quel periodo.\nMangrai fece costruire delle mura ed un fossato attorno alla citt\u00e0, al cui interno vennero eretti sontuosi templi. A Chiang Mai si concentr\u00f2 un gran numero di artisti ed artigiani di diversa provenienza che contribuirono a creare uno stile proprio del nuovo regno. La lingua dei tai yuan sub\u00ec l'influenza delle altre etnie presenti e l'idioma del regno fu chiamato kham mueang. Il sovrano promulg\u00f2 un codice di leggi basato su quello che era in vigore a Haripunchai e sia la citt\u00e0 che la vicina Wiang Kum Kam divennero importanti centri di scambi commerciali. Nei villaggi prossimi a Chiang Mai fu impostato un sistema di produzioni artigianali in cui ogni villaggio si specializzava a realizzare un prodotto. Tale sistema sarebbe stato ripreso nel XXI secolo dal primo ministro thailandese Thaksin Shinawatra, educato a Chiang Mai, nell'iniziativa \"un \"tambon\", un prodotto\".\nSarebbe rimasta la capitale del regno quasi ininterrottamente fino al 1884, quando Rama V annesse ufficialmente al Siam il Regno di Chiang Mai, che era succeduto a quello Lanna dopo la sottomissione come vassallo siamese nel 1802.\nGli ultimi anni di regno.\nNel 1290 i mongoli ripresero il controllo di Chiang Hung, che venne prontamente liberato dalle truppe lanna reduci dalla campagna in territorio shan. Un nuovo assalto a Chiang Hung dell'esercito della Dinastia Yuan ebbe luogo nel 1296 e fu respinto. Nello stesso anno il principe Khram di Chiang Rai, figlio e successore di Mangrai, respinse un attacco di Boek, figlio del re Yi Ba di Haripunchai rifugiato a Lampang, sconfiggendolo in un duello in groppa ad elefanti, inseguendolo e giustiziandolo dopo che era fuggito. A sua volta Yi Ba fugg\u00ec da Lampang, che venne occupata dalle truppe lanna, e si pose in salvo a Phitsanulok.\nNei primi anni del XIV secolo, si registrarono diverse incursioni in territorio cinese da parte degli eserciti di Chiang Mai e di Chiang Hung. Dopo le sconfitte subite ad opera dei lanna, l'Impero Cinese ebbe grande considerazione di Mangrai, ritenendolo il pi\u00f9 valoroso tra i sovrani che combatterono nella regione grazie alla tattica di rifugiarsi nelle citt\u00e0 satelliti a fronte di attacchi di armate pi\u00f9 potenti. Nel 1312 la corte di Pechino scelse la via diplomatica con Lanna e Chiang Hung, e fu ricambiata con omaggi ed elefanti. La prima missione diplomatica lanna in Cina fu inviata nel 1315.\nMorte e successione.\nIl primogenito di Mangrai cerc\u00f2 di assassinarlo per prenderne il posto, ma fu arrestato e giustiziato. Erede al trono fu proclamato l'altro figlio Khram. Mangrai mor\u00ec nel 1317 a Chiang Mai, colpito da un fulmine mentre camminava nel mercato cittadino. Khram trasfer\u00ec le ceneri e reliquie del padre nel \"chedi\" Ku Phra Chao Meng Rai del Wat Ngam Muang di Chiang Rai, dove sono tuttora conservate. Il principe Khram ascese al trono con il nome regale Chai Songkhram e mantenne la residenza a Chiang Rai. I primi re che succedettero a Mangrai furono coinvolti in lotte intestine che misero in pericolo l'autonomia del regno, e fu con l'avvento al trono nel 1327 di Kham Fu che Lanna riacquist\u00f2 stabilit\u00e0."}
{"id": "4136505", "revid": "478814", "url": "https://it.wikipedia.org/wiki?curid=4136505", "title": "Mengrai", "text": ""}
{"id": "4136506", "revid": "287204", "url": "https://it.wikipedia.org/wiki?curid=4136506", "title": "William Lawrence Sebok", "text": "Laureatosi nel 1973 in fisica all'Universit\u00e0 di Akron, ha ottenuto il dottorato in astronomia nel 1982 al California Institute of Technology. Ricercatore fino al 1986 all'Universit\u00e0 di Princeton e fino al 1988 all'Universit\u00e0 del Maryland, College Park, ha poi lavorato per due anni allo Space Telescope Science Institute di Baltimora. Nel 1990 \u00e8 tornato all'Universit\u00e0 del Maryland dove ha lavorato fino al 2009 quando \u00e8 andato in pensione.\nIl Minor Planet Center gli accredita la scoperta di due asteroidi, effettuate entrambe nel 1977."}
{"id": "4136508", "revid": "287204", "url": "https://it.wikipedia.org/wiki?curid=4136508", "title": "100051 Davidhernandez", "text": "100051 Davidhernandez \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 2,1873180\u00a0UA e da un'eccentricit\u00e0 di 0,0392759, inclinata di 5,83464\u00b0 rispetto all'eclittica.\nL'asteroide \u00e8 stato dedicato dallo scopritore al nipote David A. Hernandez."}
{"id": "4136513", "revid": "287204", "url": "https://it.wikipedia.org/wiki?curid=4136513", "title": "Trike", "text": "Col termine \"Trike\" si identificano diversi tipi di veicoli, a motore, o a propulsione umana."}
{"id": "4136515", "revid": "2033069", "url": "https://it.wikipedia.org/wiki?curid=4136515", "title": "How to Marry a Millionaire (serie televisiva)", "text": "How to Marry a Millionaire \u00e8 una serie televisiva statunitense in 52 episodi trasmessi per la prima volta nel corso di 2 stagioni dal 1957 al 1959.\n\u00c8 una sitcom a sfondo romantico basata sul film \"Come sposare un milionario\" del 1953 interpretato da Marilyn Monroe, Betty Grable e Lauren Bacall.\nTrama.\nNew York. Loco Jones, una modella mondana, Michelle \"Mike\" McCall, una avvenente segretaria bionda miope, e Greta Hanson, presentatrice di un game show, sono compagne di appartamento.\nPersonaggi e interpreti.\nLa Nelson lasci\u00f2 la serie dopo 39 episodi dopo che il suo personaggio si sposa e lascia la casa. Il terzo ruolo fu poi assunto per i restanti tredici episodi della seconda stagione da Lisa Gaye che interpreta Gwen Kirby, una segretaria.\nProduzione.\nLa serie fu prodotta da 20th Century Fox Television e National Telefilm Associates e girata negli studios della 20th Century Fox a Century City in California. \"How to Marry a Millionaire\" fu una delle prime serie televisive prodotte dalla Twentieth Century Fox.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 7 ottobre 1957 al 20 agosto 1959 in syndication. \u00c8 stata distribuita anche in Venezuela con il titolo \"C\u00f3mo casarse con un millonario\" e in Finlandia con il titolo \"Kuinka miljon\u00e4\u00e4ri naidaan\"."}
{"id": "4136517", "revid": "664113", "url": "https://it.wikipedia.org/wiki?curid=4136517", "title": "Jalbert parafoil", "text": ""}
{"id": "4136518", "revid": "547034", "url": "https://it.wikipedia.org/wiki?curid=4136518", "title": "The Paper (programma televisivo)", "text": "The Paper \u00e8 un reality andato in onda negli Stati Uniti nel 2008 su MTV e trasmesso in Italia nel 2012 su iLIKE.TV. Lo show tratta le vite dello staff di un quotidiano, \"The Circuit\" della Cypress Bay High School, concentrandosi principalmente su quattro redattori. \u00c8 ambientato a Weston, in Florida.\nEra stata progettata una seconda stagione ambientata in un liceo in Texas, ma a met\u00e0 produzione il progetto si \u00e8 trasformato nella serie tv \"My Life as Liz\"."}
{"id": "4136525", "revid": "124513458", "url": "https://it.wikipedia.org/wiki?curid=4136525", "title": "Rob Loe", "text": ""}
{"id": "4136527", "revid": "1305772", "url": "https://it.wikipedia.org/wiki?curid=4136527", "title": "Kytoon", "text": "A kytoon (unione di \"kite\" + \"balloon\" in lingua inglese) \u00e8 un aquilone con ascensione aerostatica data dal gas pi\u00f9 leggero dell'aria introdotto al suo interno.\nIl vantaggio principale del kytoon \u00e8 che rimane nella posizione prefissata, verticale al terreno, indipendentemente dal vento.\n\u00c8 stato usato sia in guerra che in tempo di pace. \u00c8 usato come segnalazione di aiuto e salvataggio SAR, come antenna, e turbina per generare elettricit\u00e0. Il Kytoon non necessit\u00e0 di essere pi\u00f9 leggero del fluido in cui \u00e8 immerso; \u00e8 sufficiente che sia parte pallone e parte aquilone. Cos\u00ec il Kytoon \u00e8 un tipo di aquilone.\nGas di gonfiaggio.\nIl Kytoon pu\u00f2 essere fatto volare in atmosfera terrestre o in altre. Qualunque gas pu\u00f2 essere usato per gonfiare le parti. Idrogeno, metano, aria, elio, etc. possono essere utilizzati.\nStoria.\nIl Kytoon fu sviluppato notevolmente dalle invenzioni di Domina Jalbert."}
{"id": "4136528", "revid": "664113", "url": "https://it.wikipedia.org/wiki?curid=4136528", "title": "Kite Balloon", "text": ""}
{"id": "4136532", "revid": "121065303", "url": "https://it.wikipedia.org/wiki?curid=4136532", "title": "Inland Empire (colonna sonora)", "text": "Inland Empire \u00e8 la colonna sonora dell'omonimo film diretto da David Lynch."}
{"id": "4136533", "revid": "1658", "url": "https://it.wikipedia.org/wiki?curid=4136533", "title": "Toussaint L'Ouverture", "text": ""}
{"id": "4136535", "revid": "767487", "url": "https://it.wikipedia.org/wiki?curid=4136535", "title": "Arnold Peralta", "text": "Carriera.\nClub.\nHa iniziato a giocare a calcio nel settore giovanile del C.D.S. Vida, con cui nel 2008 ha esordito in prima squadra, nella massima serie honduregna.\nA maggio 2013 firma un contratto con il Rangers Glasgow, squadra della terza serie scozzese; fa il suo esordio con la nuova maglia il 14 settembre dello stesso anno, giocando l'intera partita contro l'Arbroath, finita con un successo per 5-1 dei Rangers. Chiude la stagione con una rete segnata in 21 presenze in campionato, chiuso dalla sua squadra al primo posto in classifica con conseguente promozione nella seconda serie scozzese.\nA febbraio 2015 passa alla squadra honduregna dell'Olimpia con la quale vince il campionato.\nNazionale.\nNonostante la giovane et\u00e0, nel 2010 ha gi\u00e0 fatto parte dell'. \u00c8 stato il capitano dell', selezione che si \u00e8 qualificata per il campionato mondiale 2009, in Egitto, nella quale ha giocato 3 partite senza segnare.\nHa giocato 26 partite con la Nazionale maggiore, debuttando il 7 settembre 2011 in un'amichevole persa per 3-0 contro il Paraguay. Partecipa ai Giochi Olimpici di Londra 2012, esordendo il 26 luglio nella partita pareggiata 2-2 contro il Marocco. In seguito \u00e8 stato convocato anche per i Mondiali del 2014 con la nazionale maggiore, ma non ha potuto prendere parte alla manifestazione a causa di un infortunio, diventandone al termine, il capitano.\nOmicidio.\nIl 10 dicembre 2015, a soli 26 anni, Peralta \u00e8 stato ucciso a colpi di pistola nel parcheggio di un centro commerciale a La Ceiba, da un uomo non identificato che gli ha sparato da una motocicletta, colpendolo con tredici colpi, molti dei quali diretti alla testa. Si sospetta che il motivo sia l'eliminazione dell'Olimpia nella semifinale del campionato, avvenuta la settimana precedente.\nStatistiche.\nPresenze e reti nei club.\n\"Statistiche aggiornate al 10 dicembre 2015.\"\nCronologia presenze e reti in nazionale.\n \n \n \n "}
{"id": "4136539", "revid": "287204", "url": "https://it.wikipedia.org/wiki?curid=4136539", "title": "Kiting", "text": ""}
{"id": "4136541", "revid": "729019", "url": "https://it.wikipedia.org/wiki?curid=4136541", "title": "Serbia ai Giochi della XXX Olimpiade", "text": "La Serbia ha partecipato ai Giochi della XXX Olimpiade di Londra, che si sono svolti dal 27 luglio al 12 agosto 2012, con una delegazione di 115 atleti.\nCanottaggio.\nMaschile\nCiclismo.\nCiclismo su strada.\nMaschile\nJudo.\nMaschile\nLotta.\nGreco-Romana\nNuoto e sport acquatici.\nPallanuoto.\nMaschile.\nFase finale.\nQuarti di finale\nSemifinali\nFinale 3\u00ba/4\u00ba posto\nTennis.\nMaschile"}
{"id": "4136542", "revid": "466539", "url": "https://it.wikipedia.org/wiki?curid=4136542", "title": "Paolo Chiavenna", "text": "Biografia.\nIl Minor Planet Center gli accredita la scoperta di quindici asteroidi, effettuate tra il 1995 e il 2000, tutte in collaborazione con altri astronomi: Marco Cavagna, Valter Giuliani, Francesco Manca, Piero Sicoli e Augusto Testa."}
{"id": "4136544", "revid": "716642", "url": "https://it.wikipedia.org/wiki?curid=4136544", "title": "Johnny Lever\u00f3n", "text": "Carriera.\nClub.\nHa iniziato a giocare a calcio nel C.D. Motagua, debuttando in prima squadra nel 2009 e collezionando complessivamente 85 presenze e 9 gol. Successivamente ha giocato 35 partite nella MLS con i Vancouver Whitecaps, per poi tornare in patria dopo due anni per vestire la maglia del Marathon. Nell'estate del 2015 passa al Correcaminos, formazione della massima serie messicana.\nNazionale.\nNel 2007 ha debuttato con l', giocando in seguito anche con l' e l'. Ha partecipato anche al campionato mondiale Under-20 del 2009, in Egitto, nel quale ha giocato 3 partite senza segnare. Ha giocato inoltre regolarmente con l', mentre nel 2010 ha esordito con la nazionale maggiore, con cui ha giocato complessivamente 19 partite segnando anche 3 gol. Partecipa ai Giochi Olimpici di Londra 2012, nei quali ha esordito il 26 luglio nella partita pareggiata per 2-2 contro il Marocco; scende in campo in tutte e quattro le partite giocate dalla sua squadra, senza mai segnare."}
{"id": "4136546", "revid": "287204", "url": "https://it.wikipedia.org/wiki?curid=4136546", "title": "100077 Tertzakian", "text": "100077 Tertzakian \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 2,6215155\u00a0UA e da un'eccentricit\u00e0 di 0,2108281, inclinata di 14,13987\u00b0 rispetto all'eclittica.\nL'asteroide \u00e8 dedicato all'economista canadese Peter Tertzakian."}
{"id": "4136547", "revid": "1543377", "url": "https://it.wikipedia.org/wiki?curid=4136547", "title": "Portogallo ai Giochi della XX Olimpiade", "text": "Il Portogallo partecip\u00f2 alle XX Olimpiadi, svoltesi a Monaco di Baviera dal 26 agosto all'11 settembre 1972, con una delegazione di 29 atleti impegnati in 8 discipline per un totale di 28 competizioni. Il portabandiera fu il maratoneta Armando Aldegalega, alla sua seconda Olimpiade.\nFu la tredicesima partecipazione di questo paese ai Giochi. Non fu conquistata nessuna medaglia."}
{"id": "4136549", "revid": "300067", "url": "https://it.wikipedia.org/wiki?curid=4136549", "title": "B. J. Anthony", "text": ""}
{"id": "4136551", "revid": "287204", "url": "https://it.wikipedia.org/wiki?curid=4136551", "title": "Scherma ai Giochi della XXX Olimpiade - Fioretto individuale femminile", "text": "Il fioretto individuale femminile dei giochi olimpici di Londra 2012 si \u00e8 svolto il 28 luglio 2012 presso l'ExCeL Exhibition Centre.\nFormato della gara.\nTutte le gare di scherma si sono svolte ad eliminazione diretta.\nLe gare individuali, il fioretto maschile e femminile, la sciabola maschile e la spada femminile iniziano con i trentaduesimi. Essendoci meno di 64 concorrenti, alcuni passano automaticamente il primo turno. La spada maschile e la sciabola femminile partono dai sedicesimi, con al massimo due partecipanti che iniziano automaticamente dal secondo turno. Il tabellone si basa sul ranking della federazione internazionale.\nTutte le gare a squadre hanno otto partecipanti, tranne quelle per cui il Regno Unito (paese organizzatore) ha scelto di presentare una squadra. Anche qui il tabellone si basa sul ranking della federazione internazionale.\nIn caso di parit\u00e0 (sia nell'individuale che a squadre) gli schermidori proseguono per un ulteriore minuto, ed uno dei due viene scelto casualmente. Il primo a fare un punto vince, ma se nessuno segna un punto vince chi era stato scelto."}
{"id": "4136552", "revid": "1305772", "url": "https://it.wikipedia.org/wiki?curid=4136552", "title": "Tales from the Crypt (disambigua)", "text": ""}
{"id": "4136553", "revid": "110157", "url": "https://it.wikipedia.org/wiki?curid=4136553", "title": "Krasnyj Cholm", "text": "Krasnyj Cholm () \u00e8 una citt\u00e0 della Russia europea centrale, appartenente all'oblast' di Tver'; \u00e8 il capoluogo del \"rajon\" Krasnocholmskij e sorge sulle rive del fiume Neledina a 170 chilometri di distanza da Tver'\nCitata in documento del 1518, ottenne lo status di citt\u00e0 nel 1776."}
{"id": "4136561", "revid": "1543377", "url": "https://it.wikipedia.org/wiki?curid=4136561", "title": "Marino Ballini", "text": " \u00c8 stato presidente del consiglio provinciale di Brescia dal 1873 al 1874 e dal 1881 al 1882.\nBiografia.\nNato a Brescia, al tempo nel regno Lombardo-Veneto, nel 1827. Fu studente del locale liceo ginnasio, poi si laure\u00f2 in legge presso l'Universit\u00e0 di Pavia.\nFu attivo partecipante del Risorgimento italiano: nel 1848, durante la prima guerra di indipendenza italiana, si arruol\u00f2 nei Corpi Volontari Lombardi e combatt\u00e9 nel Veneto e a Trento. L'anno seguente partecip\u00f2 a alcune azioni nelle Dieci giornate di Brescia.\nDopo la guerra, il governo Lombardo-Veneto sospese gli insegnamenti universitari per cui Ballini, assieme a Giuseppe Zanardelli, si attiv\u00f2 per insegnare privatamente diritto agli studenti in attesa che si riaprissero le universit\u00e0 di Pavia e di Padova. Negli anni cinquanta insegn\u00f2 al Collegio Peroni e apr\u00ec con Zanardelli un circolo di lettura che divenne presto un centro di riunioni di patrioti. \nFu attivo anche nella seconda guerra di indipendenza italiana: all'indomani dell'abbandono del Castello di Brescia da parte delle forze austriache collabor\u00f2 a fondare il periodico \u00abGazzetta provinciale di Brescia\u00bb, espressione della sinistra locale. Dopo la battaglia di Solferino e San Martino fu uno degli organizzatori dell'assistenza sanitaria ai feriti.\nDopo la guerra, Ballini ader\u00ec al Circolo Nazionale, associazione fondata da Francesco Cuzzetti e dall'amico Zanardelli, che coordin\u00f2 le attivit\u00e0 dei liberal progressisti bresciani negli anni sessanta e settanta dell'Ottocento. In seguito fu eletto consigliere comunale e provinciale di Brescia, in quest'ultimo caso in rappresentanza del mandamento di Preseglie, dal 1867 al 1882, e di quello di Leno, dal 1884 al 1889. Fu due volte eletto alla Presidenza del consiglio provinciale: nel 1873 e nel 1881.\nNegli stessi anni prosegu\u00ec l'attivit\u00e0 di insegnante: fu docente e presidente dell'Istituto Niccol\u00f2 Tartaglia e, nel 1872, contribu\u00ec a rifondare, come scuola commerciale, l'istituto Peroni che in seguito verr\u00e0 municipalizzato per volont\u00e0 dell'amico Teodoro Pertusati, quando questi fu assessore all'istruzione durante la Giunta Barbieri. Con lo stesso Pertusati e con Giovanni Luscia, nel 1869, Ballini aveva partecipato ai lavori della \"Giunta di vigilanza sull'insegnamento industriale e professionale\".\nMor\u00ec il 2 settembre 1902, dopo una lunga malattia. \u00c8 sepolto al Vantiniano.\nOnorificenze.\nPresso la sede dell'Istituto Tecnico Tartaglia, allora a Palazzo Bargnani, \u00e8 stata posta una lapide a ricordo di Marino Ballini:"}
{"id": "4136565", "revid": "298229", "url": "https://it.wikipedia.org/wiki?curid=4136565", "title": "Foro Sol", "text": "Il Foro Sol \u00e8 una venue per sport e concerti sorta nel 1993 a Citt\u00e0 del Messico. Si trova a 10 minuti dal Mexico City International Airport ed opera per il Gruppo CIE.\nLo stadio \u00e8 stato pensato in origine solo come venue per concerti. Inizialmente chiamato \"L'Aut\u00f3dromo\", pu\u00f2 ospitare pi\u00f9 di 65,000 persone. Dal 2000, \u00e8 stato usato anche come uno stadio di baseball, perch\u00e9 l'unico altro stadio di baseball importante a Citt\u00e0 del Messico (\"Parque del Seguro Social\", precedentemente \"Parque Delta\") \u00e8 stato demolito per dar spazio ad un centro commerciale.\n\u00c8 da sede dei Diablos Rojos del Messico e della Liga Mexicana de Beisbol.\nIl Foro Sol viene considerato il secondo stadio per capacit\u00e0 e organizzazione per concerti a Citt\u00e0 del Messico, subito dopo, l'Estadio Azteca, che ha una capacit\u00e0 di persone.\nConcerti:"}
{"id": "4136572", "revid": "1543377", "url": "https://it.wikipedia.org/wiki?curid=4136572", "title": "Hash, Marihuana &amp; Hemp Museum", "text": "Il Museo della canapa, della marijuana e dell'hashish (\"Hash, Marihuana &amp; Hemp Museum\") \u00e8 un museo della citt\u00e0 di Amsterdam, situato nel quartiere a luci rosse di De Wallen. Stando al museo, ha avuto pi\u00f9 di due milioni di visitatori dalla sua apertura nel 1985. Dedicato alla cannabis e ai suoi svariati usi, il museo offre ai visitatori informazioni riguardo all'utilizzo storico e moderno della cannabis per uso medico, religioso e culturale. Il museo \u00e8 incentrato anche su come la canapa possa essere usata nella produzione agricola e soprattutto industriale, offrendo anche un gift-shop di accessori del vestiario e prodotti cosmetici realizzati esclusivamente a partire dalla fibra di canapa."}
{"id": "4136578", "revid": "643662", "url": "https://it.wikipedia.org/wiki?curid=4136578", "title": "Slava Metreveli", "text": ""}
{"id": "4136579", "revid": "2048388", "url": "https://it.wikipedia.org/wiki?curid=4136579", "title": "Campionati del mondo di canottaggio 1989", "text": "I Campionati del mondo di canottaggio 1989 si sono tenuti tra il 2 e il 10 settembre al lago di Bled, in Slovenia (all'epoca parte della Jugoslavia)."}
{"id": "4136586", "revid": "144796", "url": "https://it.wikipedia.org/wiki?curid=4136586", "title": "Ordine al merito indiano", "text": "L\u2019Ordine al merito indiano (ingl. Indian Order of Merit) era un'onorificenza conferita dal Regno Unito in quanto sovrano dell'Impero Indiano.\nStoria.\nLa medaglia venne introdotta per la prima volta dalla East India Company nel 1837 e venne assunta dalla corona britannica nel 1858 a seguito delle rivolte del 1857 che portarono l'India sotto il diretto controllo inglese. L'Ordine al merito indiano era un'onorificenza di galanteria concessa ai soldati nativi indiani tra il 1837 ed il 1907 quando venne introdotta la Indian Distinguished Service Medal e quando la Victoria Cross venne aperta anche ai soldati nativi nel 1911. L'ordine continu\u00f2 ad ogni modo a persistere sino al 1947 quando l'India divenne indipendente dall'Inghilterra. I decorati potevano apporre le lettere postnominali IOM dopo il loro nome.\nCriteri di eleggibilit\u00e0.\nL'Ordine venne concesso inizialmente in una sola classe che dal 1939 venne ampliata in due classi di benemerenza. Coloro che ricevevano l'onorificenza di II classe ricevevano il titolo di \"Bahadur\" (eroe) e coloro che ricevevano la prima classe ricevevano il titolo di \"Sardar Bahadur\" (capo eroico). L'Ordine era concesso prevalentemente ai militari di nazionalit\u00e0 indiana che avessero prestato servizio in India durante il governatorato britannico e solitamente veniva concesso agli ufficiali tra i 20 e i 30 anni di carriera.\nLa medaglia.\nDivisione militare.\nLa medaglia venne originariamente introdotta con una divisione in tre classi (I, II e III) sino al 1907 quando le categorie vennero ridotte a I e II classe in quanto la precedente prima classe era ora occupata dalla Victoria Cross aperta anche ai nativi. La medaglia venne poi ridotta ulteriormente a un'unica classe, la I, nel 1944. Tecnicamente un insignito doveva essere in possesso delle classi inferiori per accedere a quella superiore, anche se accadde spesso che molti venissero insigniti direttamente di una classe superiore senza mai avere ricevuto altre decorazioni precedenti.\nDivisione civile.\nVenne resa disponibile anche una divisione civile in due classi tra il 1902 ed il 1939, poi ridotta a un'unica classe. Venne conferita molto raramente.\nInsegne.\nIII classe.\nStella a otto punte in argento avente in centro una corona d'alloro d'argento circondante un disco centrale smaltato di blu con due spade incrociate e le parole \"Awarded for Valour\", cambiate poi in \"Awarded for Gallantry\" nel 1944.\nII classe.\nStella a otto punte in argento avente in centro una corona d'alloro in oro circondante un disco centrale smaltato di blu con due spade incrociate e le parole \"Awarded for Valour\", cambiate poi in \"Awarded for Gallantry\" nel 1944.\nI classe.\nStella a otto punte in oro avente in centro una corona d'alloro in oro circondante un disco centrale smaltato di blu con de spade incrociate e le parole \"Awarded for Valour\", cambiate poi in \"Awarded for Gallantry\" nel 1944.\nNastro.\nBlu scuro con ai lati una striscia rossa per parte."}
{"id": "4136587", "revid": "834", "url": "https://it.wikipedia.org/wiki?curid=4136587", "title": "Handball Club Pressano 2011-2012", "text": ""}
{"id": "4136595", "revid": "1684799", "url": "https://it.wikipedia.org/wiki?curid=4136595", "title": "Oman ai Giochi della XXX Olimpiade", "text": "L'Oman ha partecipato ai Giochi della XXX Olimpiade di Londra, che si sono svolti dal 27 luglio al 12 agosto 2012, con una delegazione di 4 atleti, 3 nell'atletica e uno nel tiro. Nessun atleta \u00e8 riuscito a superare il primo turno di qualificazione, cos\u00ec l'Oman ha terminato l'avventura londinese senza ottenere medaglie."}
{"id": "4136596", "revid": "155634", "url": "https://it.wikipedia.org/wiki?curid=4136596", "title": "R\u012bgas futbola klubs", "text": "Il R\u012bgas futbola klubs (in lettone \"Club calcistico di Riga\"), noto anche come Riga FK o RFK, \u00e8 stata una societ\u00e0 calcistica lettone con sede nella citt\u00e0 di Riga. \u00c8 stato il club lettone pi\u00f9 titolato prima della seconda guerra mondiale, nonch\u00e9 la base per la Nazionale di calcio della Lettonia.\nStoria.\nL'idea di fondare il club venne nel 1922, quando si sent\u00ec la necessit\u00e0 di riunire in un'unica formazione i calciatori lettoni, cos\u00ec da battere il Kaiserwald Riga, formato per lo pi\u00f9 da calciatori tedeschi.\nIl fondatore e l'allenatore fu Juris R\u0113dlihs: nel 1923, la maggior parte dei migliori calciatori lettoni (Hermanis Saltups, A\u0161manis, Roga, Bone, Sokolovs, M\u0101rti\u0146\u0161 Zem\u012btis, i fratelli Edv\u012bns, R\u016bdolfs e Arv\u012bds B\u0101rda) passarono dal JKS all'Riga FK.\nAlla sua stagione di esordio l'RFK fin\u00ec secondo ad un punto dal Kaiserwald; l'anno seguente il nuovo allenatore fu Malo\u0161ek, selezionatore austriaco che si occupava anche della nazionale. Ma fu decisivo per la vittoria dell'RFK la decisione di proibire lo schieramento di calciatori stranieri, cosa che port\u00f2 il Kaiserwald Riga a ritirarsi dal torneo. Il Riga FK ebbe allora gioco facile a vincere la fase iniziale (riservata alle sole squadre di Riga) e battere in finale per 5-1 il C\u0113sis, vincitore del girone regionale. Il successo fu ripetuto nei due anni successivi.\nDal 1927 la partenza di diversi giocatori (tra cui Arv\u012bds Jurgens, Voldem\u0101rs Plade, \u010ceslavs Stan\u010diks e Aleksandrs \u0100brams) che passarono al Riga Vanderers e la crescita dell'Olimpija Liep\u0101ja relegarono l'RFK al secondo posto. L'Olimpija si conferm\u00f2 anche nelle stagioni successive.\nIn seguito l'RFK continu\u00f2 a rimanere ad alti livelli, vincendo diversi campionati: nella sua peggiore stagione (1932) la squadra fin\u00ec terza. L'RFK vinse il suo ultimo titolo nel 1940, pochi mesi prima dell'occupazione sovietica: dopo questo evento l'RFK fu sciolto e i suoi migliori giocatori finirono alla Dinamo Riga.\nL'anno successivo, per\u00f2, con l'arrivo dell'occupazione tedesca, i club lettoni appena sciolti furono ripristinati: l'RFK torn\u00f2 a disputare i campionati dal 1942 al 1944, anche se con una formazione totalmente differente. Il club spar\u00ec definitivamente con l'arrivo dei sovietici nel 1945.\nNel 1992 ricomparve il Riga FK: infatti l'FK Auda cambi\u00f2 denominazione per acquisire quella dello storico club; dopo due stagioni senza risultati significativi, per\u00f2, il club torn\u00f2 alla sua denominazione originale."}
{"id": "4136597", "revid": "643662", "url": "https://it.wikipedia.org/wiki?curid=4136597", "title": "R\u012bgas FK", "text": ""}
{"id": "4136598", "revid": "1418004", "url": "https://it.wikipedia.org/wiki?curid=4136598", "title": "Royal Society Prizes for Science Books", "text": "I Royal Society Prizes for Science Books sono due premi annuali per la miglior pubblicazione di scienza e la miglior pubblicazione di scienza per bambini. Nomine e vincitori sono decisi dalla Royal Society, l'accademia nazionale inglese delle scienze. Vengono considerati i premi per la scrittura scientifica pi\u00f9 prestigiosi.\nI premi sono stati istituiti nel 1988 e fino al 1990 erano conosciuti come Science Book Prizes, successivamente, con la sponsorizzazione della Rh\u00f4ne-Poulenc vennero chiamati Rh\u00f4ne-Poulenc Prizes for Science Books. Tra il 2000 e il 2006, in seguito alla fusione della Rh\u00f4ne-Poulenc con la Hoechst AG per formare la societ\u00e0 Sanofi Aventis, i premi furono rinominati in Aventis Prizes for Science Books. Dal 2007 al 2012 i premi sono stati gestiti e sponsorizzati dalla Royal Society. Nel febbraio del 2011, \u00e8 stato annunciato un accordo con la Winton Capital Management per la sponsorizzazione per i cinque anni seguenti, e i premi hanno preso il nome di Royal Society Winton Prize for Science Books e di Royal Society Young People's Book Prize\nCriteri di giudizio.\nLe iscrizioni sono aperte a qualsiasi libro pubblicato in lingua inglese nel corso dell'anno precedente, che possono essere acquistati nel Regno Unito. Due giurie, una per il \"General Prize\" (miglior pubblicazione di scienza) e una per il \"Junior Prize\" (miglior pubblicazione di scienza per bambini fino a 14 anni), valuta e seleziona circa dodici libri, riducendo successivamente la lista a sei candidati. Successivamente la giuria per il \"General Prize\" seleziona il vincitore. Il vincitore del \"Junio Prize\" \u00e8 selezionata da una giuria di studenti (per il premio del 2005 erano 800 divisi in 85 gruppi). Il vincitore in ogni categoria riceve \u00a310.000. Agli autori dei libri candidati invece viene assegnato un premio di \u00a31.000.\nRoyal Society Winton Prize for Science Books.\nQuesto premio viene assegnato alla miglio pubblicazione di scienza per un pubblico non specializzato.\nVincitori e candidati:\nRoyal Society Young People's Book Prize.\nQuesto premio viene assegnato alla miglio pubblicazione di scienza per bambini."}
{"id": "4136608", "revid": "287204", "url": "https://it.wikipedia.org/wiki?curid=4136608", "title": "Coppa Citt\u00e0 di Stresa 2010", "text": "La Coppa Citt\u00e0 di Stresa 2010, gi\u00e0 \"Gran Premio Nobili Rubinetterie\", tredicesima edizione della corsa, prima con l'attuale denominazione, si svolse il 20 giugno 2010 su un percorso di 168,2\u00a0km. La vittoria fu appannaggio dell'italiano Oscar Gatto, che complet\u00f2 il percorso in 4h01'22\", precedendo il brasiliano Murilo Fischer ed il connazionale Tiziano Dall'Antonia.\nSul traguardo di Arona 81 ciclisti portarono a termine la competizione."}
{"id": "4136614", "revid": "122246", "url": "https://it.wikipedia.org/wiki?curid=4136614", "title": "Georgi Bratoev Sashkov", "text": ""}
{"id": "4136617", "revid": "461603", "url": "https://it.wikipedia.org/wiki?curid=4136617", "title": "Oleh Kuznecov", "text": ""}
{"id": "4136620", "revid": "1924342", "url": "https://it.wikipedia.org/wiki?curid=4136620", "title": "Jet-CD", "text": "Jet-CD \u00e8 il terzo album studio della band j-pop Puffy AmiYumi, distribuito il 1\u00ba aprile 1996 e contenente 13 tracce.\nIn Giappone, l'album \u00e8 stato pubblicato contemporaneamente su Minidisc (intitolato \"Jet-MD\" ). In alcuni territori asiatici, \u00e8 stato anche pubblicato su cassetta audio con il titolo alternativo \"Jet-cassette\".\nJet ha debuttato al numero due sul settimanale Album Oricon Charts, e sal\u00ec la vetta nella settimana seguente. L'album vi rimase per 16 settimane, diventando il loro primo album di successo vendendo pi\u00f9 di 1 milione di copie."}
{"id": "4136623", "revid": "640389", "url": "https://it.wikipedia.org/wiki?curid=4136623", "title": "Cerimonia di apertura dei Giochi della XXX Olimpiade", "text": "La cerimonia di apertura dei Giochi della XXX Olimpiade si tenne il alle 21 locali all'interno dello stadio Olimpico di Londra.\nRegista della cerimonia \u00e8 stato l'inglese Danny Boyle.\nProgramma.\nIl tema della cerimonia \u00e8 \"Le isole della meraviglia\".\nPrologo e parte prima.\nLa mattina del 27 luglio, alle ore 8:12 le campane del Big Ben e molte altre campane del regno, comprese quelle dei parlamenti del Galles, della Scozia e dell'Irlanda del Nord, e le sirene degli edifici della Royal Navy annunciano l'apertura dell'Olimpiade. \u00c8 la prima volta, dopo la morte di re Giorgio VI che la campana del Palazzo di Westminster suona al di fuori del suo regolare programma.\nMeno di un'ora prima dell'inizio ufficiale della cerimonia, alle 20:12 (orario che ricorda l'anno 2012), la pattuglia acrobatica della RAF (Red Arrows) sorvola lo Stadio Olimpico rilasciando in cielo scie di fumo rosso, bianco e blu, colori della bandiera britannica.\nLa cerimonia \u00e8 introdotta da un video in cui viene percorso il corso del fiume Tamigi dalla sua sorgente fino alla citt\u00e0 di Londra. Il countdown \u00e8 eseguito sulle note di \"Maps of the problematique\" dei Muse. Subito dopo il ciclista Bradley Wiggins, vestito di giallo in onore della sua vittoria al Tour de France, suona il primo rintocco della campana olimpica.\n\"Green &amp; Pleasant Land\".\nLo stadio \u00e8 allestito con uno scenario rurale con tanto di animali domestici. Sono rappresentate le quattro nazioni del Regno Unito (Irlanda del Nord, Scozia, Galles e Inghilterra) e ciascuna di queste viene accompagnata da altrettanti canti tradizionali.\nA seguire, Kenneth Branagh interpreta l'ingegnere Isambard Kingdom Brunel nell'atto di recitare \"La tempesta\" di Shakespeare.\n\"Pandemonium\".\nIn seguito numerosi tamburi accompagnano l'ingresso degli operai protagonisti della rivoluzione industriale, contadini che, lasciata la campagna, si sono spostati nelle citt\u00e0. \u00c8 a questo punto che il paesaggio rurale cede il posto ad uno scenario, appunto, industriale con tanto di quattro ciminiere fumanti, spuntate dal terreno.\nDopo un passaggio sui conflitti che hanno interessato l'Inghilterra e il mondo, prima tra tutte la prima guerra mondiale, vengono ricordate le lotte civili che hanno seguito le immigrazioni dalle colonie inglesi. Viene poi celebrato il lavoro, i sindacati e le varie classi sociali che hanno fatto la ricchezza del Paese.\nUn enorme cerchio forgiato da questi operai, si solleva e si unisce sopra lo stadio ad altri quattro cerchi, andando a formare i cerchi olimpici che rappresentano tutte le nazioni del mondo.\nIl brano che accompagna questo blocco \u00e8 And I Will Kiss degli Underworld\nIngresso della regina e parte seconda.\nSegue poi il cortometraggio \"Happy and Glorious\" ambientato a Buckingham Palace, dove Daniel Craig (nei panni di James Bond) fa il suo ingresso al cospetto della regina Elisabetta II, per poi accompagnarla su un elicottero diretto allo Stadio Olimpico, passando per il Tower Bridge e altri luoghi-simbolo della capitale britannica. Tornati in diretta, l'elicottero \u00e8 poi realmente giunto sopra lo stadio e la regina e Daniel Craig si lanciano con due paracadute, con il sottofondo della classica colonna sonora di 007. La regina e il consorte Filippo di Edimburgo fanno ora il loro ingresso per prendere posto sul palco d'onore ed osservare l'alzabandiera della Union Jack, accompagnato dall'inno britannico \"God Save the Queen\" cantato da un coro di voci bianche, che indossano un pigiama e cantano esprimendosi anche con la lingua dei segni britannica.\nSi giunge al secondo dopoguerra inglese, quando nasce il National Health Service. Lo stadio \u00e8 pieno di letti d'ospedale, bambini, infermieri e medici e quando J. K. Rowling legge un passo del romanzo \"Peter Pan\", vari celebri personaggi \"cattivi\" delle favole fanno il loro ingresso. In particolare un gigantesco Voldemort si innalza al centro dello stadio. Sopraggiunge poi una folla di Mary Poppins che planano dal cielo con i loro ombrelli luminosi, scacciando i personaggi maligni per poi mettersi a ballare con i bambini malati.\nTutta questa parte \u00e8 accompagnata da due brani suonati da Mike Oldfield: \"Tubular Bells\" e \"In dulci jubilo\".\nPoi la London Symphony Orchestra, diretta da Simon Rattle e nella quale Rowan Atkinson suona col sintetizzatore le note della colonna sonora di \"Momenti di gloria\". Intanto viene trasmesso un filmato tratto da una scena del celebre film, con la presenza dello stesso Rowan Atkinson.\nViene poi rappresentata una serata tipo di due famiglie inglesi. In particolare una ragazza, June, esce di casa per incontrare il suo lui, Frankie, accompagnata da spezzoni di brani musicali degli anni sessanta, settanta, novanta e anche pi\u00f9 recenti. Un gran numero di ragazzi si scatena in balli di vario genere. Intanto, al centro dello stadio, sulle pareti di una piccola casa vengono proiettate alcune scene di celebri film e video musicali. Durante questa rappresentazione, Frankie e June cercano di ritrovarsi, soprattutto chiamandosi e mandandosi sms con il cellulare. Riusciranno alla fine ad incontrarsi e a scambiarsi un bacio, mentre sulla casa al centro dello stadio si alternano i baci pi\u00f9 celebri della storia del cinema e non solo, per poi continuare con musica degli anni recenti, in particolare rap, techno e house. Quando la casa si solleva, al suo interno si rivela esserci Tim Berners-Lee, inventore del World Wide Web.\nSegue una sequenza di scene tratte dal viaggio della fiaccola olimpica dei Giochi olimpici di Londra 1948 e di Londra 2012. Durante queste scene, si vede David Beckham alla guida di un motoscafo con a bordo una tedofora.\nSegue una fase di totale silenzio durante la quale scorre una sequenza di fotografie in ricordo delle persone non pi\u00f9 in vita.\nIn un'ambientazione dai caldi toni giallo-arancio dei ballerini si muovono sulle note di un brano dai ritmi romantici. Da questo corpo di ballo si distacca un danzatore che avanza verso un bambino, per poi cingerlo in un abbraccio sul finire della musica.\nSfilata delle delegazioni e parte terza.\nInizia dunque la sfilata degli atleti delle 204 delegazioni, in ordine della lingua inglese, ciascuna delle quali \u00e8 accompagnata da un bambino con in mano un petalo in rame. Le bandiere vengono poste sulla collina, una rappresentazione della Glastonbury Tor, che era parte dello scenario agreste all'inizio della cerimonia e che \u00e8 rimasta fino al termine dell'evento.\nDopo uno spazio musicale che vede protagonisti gli Arctic Monkeys, \u00e8 il momento dell'ingresso di una moltitudine di biciclette \"cavalcate\" da bianche colombe dalle ali luminose. Una di queste si leva sopra lo stadio sul finire della musica.\nSeguono il discorso del presidente del comitato organizzatore Sebastian Coe e quello del presidente del Comitato Olimpico Internazionale Jacques Rogge. Dopodich\u00e9 la regina Elisabetta II apre i Giochi della XXX Olimpiade.\nEntra dunque la bandiera olimpica portata da Ban Ki-moon, Daniel Barenboim, Marina Silva, Haile Gebrselassie e altre celebrit\u00e0 che la danno in consegna a rappresentanti delle forze armate britanniche per l'alzabandiera sulle note dell'Inno olimpico. In questo momento solenne \u00e8 presente anche l'ex pugile Muhammad Ali, che ha voluto partecipare alla cerimonia nonostante la malattia.\nIl motoscafo visto in precedenza condotto da David Beckham giunge nei pressi dello Stadio Olimpico. La fiamma olimpica passa nelle mani di Steve Redgrave che la porta fino all'interno dello stadio.\nIntanto \u00e8 il momento del giuramento degli atleti, pronunciato da Sarah Stevenson, dei giudici, da parte di Mik Basi e dei tecnici, di Eric Farrell.\nAccensione del braciere olimpico.\nLa torcia olimpica entra ora nello stadio e viene passata da Redgrave a sette giovani atleti che, dopo un giro di pista, raggiungono altrettanti grandi campioni olimpici e accendono le fiaccole che tengono in mano. Con una torcia ciascuno, i sette giovani atleti raggiungono la postazione per l'accensione del braciere olimpico. Vengono accese delle fiamme nei petali di rame portati in precedenza dai bambini durante la sfilata delle delegazioni. La corolla formata dai petali di rame si chiude fino a formare il braciere olimpico. Segue un imponente spettacolo pirotecnico, accompagnato da \"Eclipse\" dei Pink Floyd\nPaul McCartney al pianoforte chiude la cerimonia cantando \"Hey Jude\".\nDelegazioni.\nSegue l'elenco delle 205 delegazioni che hanno sfilato durante la cerimonia di apertura e dei rispettivi portabandiera."}
{"id": "4136624", "revid": "51380030", "url": "https://it.wikipedia.org/wiki?curid=4136624", "title": "Chemurgia", "text": ""}
{"id": "4136631", "revid": "287204", "url": "https://it.wikipedia.org/wiki?curid=4136631", "title": "Fever Fever", "text": "Fever Fever (\"Fever*Fever\") \u00e8 il quarto disco della band giapponese Puffy AmiYumi, pubblicato nel 1999. Come in Solo Solo, Anche in Fever Fever alcune canzoni sono cantate dalla sola Ami (\"Always Dreamin' About You\") e dalla sola Yumi (\"Nannari to Naru Deshou (Anything Can Become a Habit)\"). Il disco fu pubblicato anche in versione vinile."}
{"id": "4136634", "revid": "287204", "url": "https://it.wikipedia.org/wiki?curid=4136634", "title": "Coppa Citt\u00e0 di Stresa 2011", "text": "La Coppa Citt\u00e0 di Stresa 2011, gi\u00e0 \"Gran Premio Nobili Rubinetterie\", quattordicesima edizione della corsa, seconda con l'attuale denominazione, si svolse il 15 luglio 2011 su un percorso di 166,2\u00a0km. La vittoria fu appannaggio dell'italiano Elia Viviani, che complet\u00f2 il percorso in 3h37'58\", precedendo i connazionali Danilo Napolitano e Bernardo Riccio.\nSul traguardo di Arona 142 ciclisti portarono a termine la competizione."}
{"id": "4136639", "revid": "921573", "url": "https://it.wikipedia.org/wiki?curid=4136639", "title": "Fritz Kortner", "text": "Biografia.\nCome attore, fu attivo prevalentemente in campo teatrale (dove \u00e8 annoverato tra i massimi interpreti del teatro in lingua tedesca) e cinematografico: sul grande schermo, fu attivo tra la met\u00e0 degli anni dieci e l'inizio degli anni cinquanta e partecip\u00f2 a circa un centinaio di produzioni. Come regista, diresse una dozzina di produzioni, tra cinema e televisione, dalla seconda met\u00e0 degli anni dieci fino al 1970, anno della sua morte. Fu il marito dell'attrice Johanna Hofer."}
{"id": "4136640", "revid": "31886", "url": "https://it.wikipedia.org/wiki?curid=4136640", "title": "Nanthela hongkong", "text": ""}
{"id": "4136641", "revid": "31886", "url": "https://it.wikipedia.org/wiki?curid=4136641", "title": "Nanthela tonkinensis", "text": ""}
{"id": "4136643", "revid": "125888417", "url": "https://it.wikipedia.org/wiki?curid=4136643", "title": "Lino Mannocci", "text": "Biografia.\nLino Mannocci nasce a Viareggio nel 1945.\nNel 1968 si trasferisce a Londra.\nDal 1971 al 1976 studia al Camberwell College of Arts e alla Slade University.\nDal 1976 inizia a trascorrere parte dell'anno a Montigiano, un paesino situato tra Lucca e Viareggio. \nNei primi anni ottanta partecipa come cofondatore a tutte le mostre del gruppo la Metacosa.\nNel 1984 la prima mostra in un museo, Hack Museum a Ludwigshafen, in Germania.\nSeguono negli anni novanta numerose mostre a San Francisco, New York, Londra, Bergamo e Firenze.\nNel 2004 \u00e8 presente allo Spazio Oberdan di Milano nella mostra curata da Philippe Daverio \"Fenomenologia della Metacosa - 7 artisti nel 1979 a Milano e 25 anni dopo\".\nNel 2005 espone con la personale \"Let there be smoke\" al Museo Hendrik Christian Andersen di Roma.\nNel 2006 a Delhi e Mumbai in India. \nNel 2007 cura la mostra e il catalogo \"Gli amici pittori di Londra\" alla Galleria Ceribelli di Bergamo, un omaggio alla pittura e all'amicizia.\nNel 2010 in occasione della sua mostra di monotipi al Museo Fitzwilliam di Cambridge \"Clouds and Myths\", cura una mostra di opere sull'Annunciazione: \"The Angel and the Virgin, A brief History of the Annunciation\".\nNel 2012 espone presso le Cartiere Vannucci a Milano. A ottobre, dello stesso anno, espone a New York alla Jill Newhouse Gallery, mentre al 2014 risale la mostra \"E l'angelo part\u00ec da lei\" presso la Galleria San Fedele di Milano. Nel 2015 inaugura una personale presso la Galleria Nazionale d'Arte Moderna di Palazzo Pitti di Firenze. \nIn maggio \u00e8 invitato, per commemorare gli 800 anni della Magna Carta, presso la Temple Church di Londra, dove espone dei monotipi su pergamena.\nIn giugno espone un gruppo di cartoline con interventi manuali relative ai principali esponenti del Futurismo alla Estorick Collection di Londra. In ottobre tiene la personale \"Stanze\" alla Galleria Ceribelli di Bergamo.\nGli Amici Pittori di Londra.\n\"Gli Amici Pittori di Londra\" (\"My Painter Friends in London\") \u00e8 stato il titolo di una mostra con opere di Mannocci e alcuni amici artisti inglesi, tenutasi nel 2007 presso la Galleria Ceribelli di Bergamo.\nIl successo di questa mostra ha generato altre esposizioni del gruppo negli anni successivi. Nel 2008 la mostra \"Genius Loci\" presso la Galleria Ceribelli, nel 2010 \"Another Country\" presso la Estorick Collection di Londra, e nel 2015, \"Vital Signs\" alla Clifford Chance di Londra, presentata anche alla Fondazione Bottari Lattes a Monforte d'Alba. \nPrincipali collezioni pubbliche.\nOpere di Lino Mannocci sono presenti, tra le altre, al British Museum in London, all'Altonaer Museum di Amburgo, W. Hack Museum di Ludwigshafen, Mus\u00e9e Jenisch di Vevey, Mead Art Museum di Amherst e al Fitzwilliam Museum di Cambridge.\nPubblicazioni.\nNel 1988 ha curato il Catalogo Ragionato dell'opera grafica di Claude Lorrain per le edizioni della Yale University Press.\nNel 2007 scrive il catalogo della mostra \"Gli amici pittori di Londra\", edizioni Lubrina. \nNel 2008, a seguito del suo viaggio a Nuova Deli e a Mumbai, scrive \"Madre India \u2013 Padre Barbiere\", un testo relativo al viaggio, con foto di barbieri indiani, per i tipi della SKIRA.\nNel 2010 ha curato e scritto il catalogo per la mostra \"The Angel and the Virgin: A Brief History of the Annunciation\" at the Fitzwilliam Museum, Cambridge. \nNello stesso anno, per il catalogo della mostra \"Another Country\" alla Estorick Collection di Londra, ha scritto il saggio critico \"De Chirico, Carr\u00e0 and the Metaphysical Years\"."}
{"id": "4136644", "revid": "765341", "url": "https://it.wikipedia.org/wiki?curid=4136644", "title": "Daniel Iffla", "text": "Biografia.\nGli inizi.\nLa famiglia, mercanti originari di Sal\u00e9, era arrivata in Francia un secolo prima, verso il 1720. Conclusa la prima formazione presso la scuola ebraica di Bordeaux, il giovane Iffla and\u00f2 a cercare fortuna a Parigi, frequentando dai 14 ai 17 anni la scuola che sarebbe poi diventata il \"Lyc\u00e9e Turgot\" al Marais. La sua carriera finanziaria cominci\u00f2 con l'apprendistato come giovane di studio nella societ\u00e0 dei bordolesi Jules Mir\u00e8s e Mo\u00efse Polydore Millaud, apprendistato che lo introdusse nell'ambiente dei finanzieri sefarditi attivi all'epoca a Parigi (l'ambiente, per intendersi, dei Fratelli Pereire).\nPassata la grande paura del 1848, erano arrivati gli anni dell'ascesa al potere di Napoleone III e della pratica intensiva dell\"'Enrichissez-vous!\" di Guizot sull'onda della grande operazione urbanistica haussmanniana. La Francia formicolava di iniziative finanziarie finalizzate ad investimenti in edilizia e in grandi opere pubbliche, anche all'estero, e Parigi ne era il centro motore. In questo ambiente febbrile il giovane Iffla cominci\u00f2 a costruire la propria fortuna.\nIl finanziere.\nAttento, efficace ma per natura prudente, Iffla riusc\u00ec a sottrarsi al fallimento di Mir\u00e8s costruendosi una posizione di investitore solitario e fortunato: non apr\u00ec mai una banca n\u00e9 una societ\u00e0 propria, ma and\u00f2 conducendo singole operazioni, di investimenti immobiliari e in borsa, che alla fine, a giudicare dall'evoluzione del suo patrimonio, risultarono solide ed estremamente fruttuose.\nNel 1854, a quasi trent'anni, spos\u00f2 una ragazza proveniente da una ricca famiglia cattolica, L\u00e9onie Carlier, di cui pare fosse molto innamorato, e che comunque gli apport\u00f2 una dote consistente; fu questo capitale - si disse all'epoca - che increment\u00f2 notevolmente la sua attivit\u00e0 finanziaria. La giovane sposa mor\u00ec per\u00f2 poco pi\u00f9 di un anno dopo, a 19 anni, dando alla luce due gemelli che morirono con lei. Questo evento segn\u00f2 profondamente la vita di Iffla, che non si rispos\u00f2 mai.\nIffla condusse sempre una vita privata dal profilo modesto fino all'avarizia, per la quale era molto criticato, nel suo ambiente. \n\u00c8 possibile - ma non documentato - che la tragedia familiare abbia modificato profondamente il carattere dell'uomo. \u00c8 certo comunque che dopo il 1860 egli volle cambiare ufficialmente il proprio nome in \"Osiris\", scelta che fu sanzionata da un decreto imperiale del 24 agosto 1861. Sulle ragioni di questa scelta ci sono solo ipotesi: richiamo massonico? allusione ad una evoluzione personale profonda intesa come un processo di morte e resurrezione simboleggiata nel mito di Osiride? semplice ufficializzazione di un nomignolo che, chiss\u00e0 perch\u00e9, gli era stato affibbiato in Borsa? Non si sa.\nIl filantropo e mecenate.\n\u00c8 certo comunque che, consolidata la propria fortuna, e pur non smettendo di arricchirsi (il suo patrimonio era stimato a 10 milioni di franchi nel 1886 e a 46 milioni nel 1907, al momento della sua morte), la sfera pubblica degli interessi di Iffla si estese ad attivit\u00e0 filantropiche e anche, in senso lato, culturali, che lo accompagnarono fino alla morte ed oltre, sotto il nuove nome di \"Osiris\".\nIffla era un autodidatta, profondamente legato alla tradizione ebraica (anche se spesso - pare - in conflitto con le gerarchie confessionali), alle proprie memorie familiari, ad un sentimento patriottico all'antica, che si manifestava nel culto per la memoria di Napoleone e nell'ammirazione per la figura di Giovanna d'Arco. Privo di discendenti, teneva anche, innegabilmente, a che la sua memoria si perpetuasse in atti di munificenza pubblica esplicitamente legati al proprio nome. Esaminando i suoi interventi benefici o di mecenatismo, diversissimi per campo di intervento, questi tratti caratteriali emergono evidenti. Si d\u00e0 di seguito una lista sintetica e non esaustiva in ordine cronologico dei suoi interventi di natura patriottica:\nNumerosi interventi economicamente rilevanti furono poi dispiegati da Iffla nella costruzione di sinagoghe; solo che, in cambio del finanziamento, pretendeva in genere di imporre il proprio architetto e di essere ricordato solennemente e in grande evidenza in targhe e simili, il che era spesso poco apprezzato dall'establishment della comunit\u00e0. Cos\u00ec, quando offr\u00ec 700.000 franchi per ricostruire (a suo modo) la sinagoga di Bordeaux, sua citt\u00e0 natale, che era bruciata nel 1873, l'offerta fu rifiutata, e dovette accontentarsi di contribuire al finanziamento del nuovo edificio insieme ad altri finanzieri ebrei, come i fratelli Pereire e i Rotschild. Gli and\u00f2 meglio a Parigi, un paio di anni dopo, quando riusc\u00ec a finanziare (e a far ornamentare a suo modo) la nuova sinagoga di rito sefardita di rue Buffault, aperta in contrapposizione alla grande sinagoga di rue de la Victoire, di rito askenazita. Altre sinagoghe da lui finanziate furono quella di Arcachon (dove aveva partecipato all'investimento dei Pereire e possedeva 7 ville), quella di Bruy\u00e8res, piccolissima come il villaggio che la ospitava, ma realizzata a suo modo, quelle di Losanna, di Tours, di Tunisi e di Vincennes.\nIffla amava anche le azioni pi\u00f9 propriamente filantropiche: oltre al sostegno ai \"fourneaux populaires\", sorta di mense per i poveri, e a varie istituzioni dedicate alla salute delle madri povere e dell'infanzia abbandonata, corsi di stenodattilografia per le vedove e le orfane, si ricorda di lui una iniziativa di microcredito ante litteram: 200 piccoli prestiti da 50 franchi concessi ad artigiani che fabbricavano giocattoli per le feste, che si impegnavano a restituirli alla fine della stagione e avrebbero potuto ottenerli di nuovo l'anno seguente.\nMa il monumento a cui Osiris affida la memoria di s\u00e9 (oltre alla tomba al cimitero di Montmartre con la riproduzione in bronzo del Mos\u00e8 di Michelangelo, sul confine tra la zona ebraica e quella cristiana - dove era sepolta la moglie cattolica, pochi passi pi\u00f9 in l\u00e0) \u00e8 il suo testamento: decine di pagine lungamente meditate, in cui si riepilogano, attraverso vari legati, le passioni civili di Osiris. "}
{"id": "4136645", "revid": "110157", "url": "https://it.wikipedia.org/wiki?curid=4136645", "title": "SPIKE", "text": "SPIKE \u00e8 il quinto album in studio delle Puffy AmiYumi. Commercializzato nella fine del 2000 in Giappone, \u00e8 il primo album del duo ad essere stato distribuito anche in nord America."}
{"id": "4136647", "revid": "228587", "url": "https://it.wikipedia.org/wiki?curid=4136647", "title": "Calciatori della Nazionale sovietica", "text": "In questa lista sono raccolti i calciatori che hanno rappresentato in almeno una partita la Nazionale sovietica (sono compresi i dati della Nazionale della CSI)."}
{"id": "4136654", "revid": "986213", "url": "https://it.wikipedia.org/wiki?curid=4136654", "title": "Paolina di Anhalt-Bernburg", "text": "\u00c8 ricordata come una dei pi\u00f9 importanti regnanti del piccolo principato tedesco di Lippe. Il 1\u00ba gennaio 1809 abol\u00ec la servit\u00f9 della gleba con decreto in nome del figlio. Paolina cerc\u00f2 inoltre di mantenere il principato indipendente durante le Guerre napoleoniche. Redasse per prima una costituzione nella quale il potere dell'aristocrazia e dei proprietari terrieri veniva fortemente limitato. Nella storia collettiva di Lippe per\u00f2 essa viene sovente ricordata per le sue opere in campo sociale, fondando uno dei primi centri assistenziali per l'infanzia di tutta la Germania, una scuola di lavoro per bambini riformati, ed un centro di primo soccorso.\nBiografia.\nI primi anni.\nPaolina era figlia del principe Federico Alberto di Anhalt-Bernburg e di sua moglie, Luisa di Schleswig-Holstein-Sonderburg-Pl\u00f6n. Alcuni giorni dopo la sua nascita, sua madre mor\u00ec di morbillo. Suo fratello maggiore era Alessio Federico Cristiano (1767\u20131834), che fu duca di Anhalt-Bernburg dal 1807.\nSin dalla giovane et\u00e0 venne notato che Paolina spiccava per un'acuta intelligenza. Suo padre, il principe Federico Alberto, decise di coltivare attentamente questa intelligenza della figlia e la educ\u00f2 personalmente insieme ad Alessio. Si distinse come ottima studentessa, imparando il francese e il latino oltre a storia e scienze politiche. Gi\u00e0 a 13 anni ella era solita assistere il padre negli affari di governo del suo principato. Dapprima si preoccup\u00f2 di curare la corrispondenza in francese del padre che poi le affid\u00f2 la cura di tutta la corrispondenza tra la residenza del castello di Ballenstedt e tutti gli uffici di governo presenti a Bernburg. La sua educazione venne fortamente influenzata dall'etica cristiana e dalle idee dell'Illuminismo. Successivamente Paolina continu\u00f2 a praticare ci\u00f2 che aveva imparato in giovent\u00f9 come gli insegnamenti di Johann Heinrich Pestalozzi e Jean-Jacques Rousseau.\nIl 2 gennaio 1796 spos\u00f2 per procura il principe Leopoldo I di Lippe. Il matrimonio venne celebrato a Ballenstedt il 21 gennaio 1796 per consentire poi alla coppia difare ritorno a Detmold con gran seguito di popolazione. Leopoldo di Lippe aveva chiesto la sua mano per anni, ma Paolina aveva ripetutamente rifiutato a causa della malferma salute mentale del futuro marito, e fu possibile ottenere il si solo dopo che il marito fu completamente guarito. Negli anni che seguirono, Paolina parl\u00f2 sempre positivamente del suo matrimonio e del suo \"amato\" marito. Ella confess\u00f2 in una lettera al cugino Federico Cristiano di Schleswig-Holstein-Sonderburg-Augustenburg:\nPaolina diede alla luce due figli, Leopoldo (nato il 6 novembre 1796) e Federico (nato l8 dicembre 1797). Un terzo figlio, una bambina di nome Luisa, mor\u00ec poco dopo la sua nascita il 17 luglio 1800.\nLeopoldo I mor\u00ec il 4 aprile 1802 ed il 18 maggio di quell'anno Paolina prese la reggenza per il suo figlio minore, il successivo principe Leopoldo. Nel contratto di matrimonio tra Leopoldo I e Paolina del 1795, era gi\u00e0 stato scritto che Paolina, in quanto futura madre, avrebbe ottenuto la reggenza e la tutela dei futuri principi in caso di morte precoce del marito. L'aristocrazia di Lippe, ad ogni modo, si oppose strenuamente a questa reggenza ma ad ogni modo essi non trovarono alcun tutore adeguato da proporre in sostituzione e Paolina invece aveva gi\u00e0 dimostrato di essere una reggente molto utile ai fini dello stato. Il suo regno durer\u00e0 per il successivo ventennio che fu uno dei capitoli pi\u00f9 felici nella storia di Lippe.\nPaolina fu inoltre dal 1818 alla sua morte nel 1820 anche sindaco di Lemgo. Dopo le Guerre napoleoniche la citt\u00e0 era pesantemente indebitata e quando il sindaco reggente lasci\u00f2 la carica nel 1817 senza che si fossero trovati dei validi sostituti, i magistrati e i cittadini decisero il 4 gennaio 1818 di chiedere a Paolina \"... di prendere per un periodo di sei anni le redini della gestione politica e finanziaria della citt\u00e0...\". Paolina rispose quello stesso giorno e, contrariamente alle aspettative, ella accett\u00f2 l'invito. Localmente, la principessa venne rappresentata dal fedele avvocato KJestner che ag\u00ec come commissario. Nel periodo della sua reggenza ella cerc\u00f2 di migliorare le condizioni finanziarie e sociali della citt\u00e0 prendendo alcune misure impopolari ma sempre nel rispetto del consiglio comunale della citt\u00e0. Come a Detmold nel 1801, ella fond\u00f2 una scuola di lavoro per poveri sotto la sua diretta amministrazione.\nAveva pianificato sul finire della sua vita di ritirarsi al Lippehof, un palazzo barocco costruito a Lembo nel 1734, ma mor\u00ec il 29 dicembre 1820, alcuni mesi dopo aver rassegnato le proprie dimissioni da reggente ed aver affidato il governo al figlio Leopoldo II il 3 luglio 1820.\nCarattere, personalit\u00e0 e teoria di governo.\nVolendo fare un confronto con la sua contemporanea, la regina Luisa di Svezia, Paolina non poteva certo godere di ampi spazi nel suo ridotto contesto storico come donna di governo. Ella ebbe una posizione pubblica e privata ed era solita reagire violentemente se contraddetta. Questo port\u00f2 quindi a molti commenti d'opposizione e ironia sul suo comportamento da parte di molti suoi contemporanei.\nIl suo biografo, Hans Kiewning la descrisse come \"la reggente di Lippe, che era di molto superiore a tutti coloro che erano attorno a lei, viuole essere anche un fenomeno inusuale nel suo contesto\". Lo storico Heinrich von Treitschke la denomin\u00f2 \"una delle donne pi\u00f9 intelligenti del suo tempo\". Il contemporaneo Ferdinand Weerth la descrise in un suo sermone come \"principesca nel suo essere, inusuale nella sua forza mentale, chiara e di larghe vedute, [...] lavoratrice instancabile\".\nPaolina col suo carattere cambi\u00f2 notevolmente anche la personalit\u00e0 dei suoi due figli, in particolare del futuro principe Leopoldo. Ella scelse attentamente gli insegnanti perch\u00e9 si considerava troppo impaziente per educare da sola i suoi figli, coi quali spesso aveva violenti diverbi.\nCome era norma per l'epoca, il principe di uno stato ed il suo governo dovevano appoggiarsi ai proprietari terrieri ed all'aristocrazia locale per governare serenamente. Prima della reggenza di Paolina, il sovrano scendeva sempre a compromessi con la nobilt\u00e0 locale malgrado gli interessi spesso conflittuali. Paolina, ad ogni modo, era intenzionata a dare a questo vecchio sistema un'impronta pi\u00f9 personale ed autocratica come del resto aveva sperimentato nell'Anhalt-Bernburg, dove era il principe in ultima istanza a prendere le decisioni. Ella non era intenzionata a permettere oltre che i proprietari terrieri potessero in qualche modo ostacolare i suoi piani sociali giustamente orientati verso la popolazione nel suo complesso, dal momento che ella era sicura di fare con queste opere il bene degli abitanti del suo principato. Nel 1805 la nobilt\u00e0 rigett\u00f2 un piano di introdurre una tassa sui liquori per finanziare un ricovero per malati mentali e dopo questa negativa esperienza, Paolina decise di non convocare pi\u00f9 gli stati generali ma di prendere le decisioni per decreto principesco.\nIl governo di Lippe era stato presieduto da un cancelliere o da un primo ministro sin dal XVIII secolo e il potere di questa figura era cresciuto negli anni, ma entr\u00f2 raramente in conflitto con la principessa Paolina, dal momento che le sue idee di riforma erano largamente compatibili con gli ideali dei suoi fedelissimi. Paolina regolarmente partecipava agli incontri con il gabinetto di governo o con il parlamento, per prendere quindi le proprie decisioni. Molte di queste riunioni erano dominate dalla sua impazienza e dal suo desiderio di dire la sua. Ella si focalizz\u00f2 ad esempio sulla politica estera dal momento che scriveva e parlava meglio francese di qualsiasi altra lingua ufficiale, irrompendo in un monopolio maschilista di principi in Europa. Ella tenne le redini anche del ministero degli esteri dal 1810 al 1817 guidando le relazioni del suo popolo col resto del mondo.\nPolitiche sociali.\nLe pubblicazioni del conte di Rumford ispirarono la principessa Paolina a mettere in pratica le sue idee per la riogranizzazione dello stato in un periodo di decadenza. Ella credeva che la causa della povert\u00e0 e dell'accattonaggio nel suo stato fosse essenzialmente da ricercarsi nella tendenza nazionale \"al lassismo ed alla indolenza\", capendo che non era necessario solo arricchire nuovamente le casse dello stato per creare nuovi posti di lavoro, ma che invece era necessario riformare il carattere della societ\u00e0.\nIspirata da questo, Paolina continu\u00f2 la politica introdotta dalla suocera Casimira di Anhalt-Dessau, (1749\u20131778), in accordo con le credenze socio-politiche dell'epoca. Tra le istituzioni fondate direttamente da Paolina vi fu una \"scuola vocazionale\" (1799), un \"centro di assistenza per fanciulli\" (1802), un \"ospedale\" (1801\u20131802), un campo di lavoro volontario (1802). Gi\u00e0 esistenti erano il locale \"orfanotrofio\", fondato nel 1720, ed un collegio per insegnanti, fondato nel 1781. Ella raccolse queste sue istituzioni sotto il termine di \"case di cura\" e le organizz\u00f2 nella forma di convento. Queste strutture ancora oggi formano il nucleo essenziale della Fondazione principessa Paolina a Detmold. Le case di cura provvedono assistenza \"dalla culla alla tomba\" come volle la stessa principessa Paolina. Questa organizzazione venne sin dall'epoca visitata da molti ospiti stranieri che ebbero modo di apprezzarne i metodi e le finalit\u00e0. I servizi, ad ogni modo, sono ancora oggi dedicati unicamente ai residenti a Detmold.\nPaolina divenne ben presto notissima nell'area del suo principato per queste benevole istituzioni. Le istituzioni caritatevoli erano viste come un modello da esportare ancora pi\u00f9 avanzato di quello contemporaneo inglese e la sua cura per le fasce pi\u00f9 povere della societ\u00e0 era evidente. Ella inoltre risolse il problema della carestia degli anni 1802-1804 creando nuovi granai per i contadini. Fu inoltre personalmente responsabile dell'ammorbidimento dell'impatto delle attivit\u00e0 militari come l'acquartieramento delle truppe sul suolo del principato.\nLa principessa miglior\u00f2 inoltre le infrastrutture dello stato costruendo nuove strate ed introducendo l'illuminazione stradale a Detmold con l'utilizz\u00f2 di 26 lampade a petrolio. Personalmente non fece costruire grandi monumenti o residenze ad eccezione del rifacimento in stile neoclassico della via principale della capitale. A partire dal 1819 inizi\u00f2 la raccolta e la catalogazione dell'esistente raccolta di libri al fine di creare una grande biblioteca ancora oggi nota come Biblioteca di Stato di Lippe a Detmold.\nScuola vocazionale.\nNell'estate del 1798, Paolina diede il via ai propri primi passi nel sociale per il principato di Lippe. Il principato era attanagliato da una pesante e diffusa povert\u00e0 e la principessa accett\u00f2 di risolvere il problema accollandosi l'educazione della popolazione. Molti genitori, infatti, non potevano inviare i loro figli a scuola per via di problematiche economiche e preferivano invece inviarli a lavorare oppure a mendicare. Simon Ernst Moritz Kr\u00fccke, l'ispettore del seminario per insegnanti locale, era un consigliere vicino a Paolina sulla questione sociale. Egli le raccomand\u00f2 la fondazione di una scuola vocazionale dove i ragazzi avrebbero potuto non solo imparare i fondamenti teoretici ma anche le abilit\u00e0 pratiche di un lavoro. Leopoldo I si dimostr\u00f2 d'accordo con questa proposta e stabil\u00ec che la nuova scuola venisse aperta nell'orfanotrofio di Bruchtor a Detmold. Qui, Kr\u00fccke insegnava sia ai poveri che agli orfani e legalmente la scuola venne parificata ad una scuola elementare.\nLe lezioni talvolta sostituite da laboratori pratici come il cucito, classi che vennero visitate dalla stessa principessa che in pi\u00f9 occasioni don\u00f2 dei piccoli regali ai bambini presenti, stabilendo anche che i prodotti al ricamo dei bambini venissero poi venduti e che gli stessi bambini ricevessero una parte del compenso della vendita di modo da responsabilizzarsi sull'aspetto del guadagno e del risparmio. Questo fatto per\u00f2 in molti casi incontr\u00f2 l'opposizione dei genitori dei bambini che invece pretendevano di ottenere questi soldi per loro anzich\u00e9 lasciarli nelle mani degli inesperti fanciulli. La scuola venne ufficialmente inaugurata il 28 giugno 1799 con un festival dove sessanta alunni che precedentemente non avevano frequentato la scuola avevano l'occasione per dimostrare pubblicamente ci\u00f2 che erano riusciti a imparare nel primo anno sperimentale di insegnamento.\nCentro di assistenza diurna.\nPaolina si era preoccupata anche della questione del lavoro minorile dal momento che molti genitori dovevano lasciare la loro casa per il lavoro durante il giorno. La principessa lesse un giornale di Parigi che proponeva un'iniziativa di Jos\u00e9phine de Beauharnais, moglie di Napoleone Bonaparte ancora primo console di Francia a quell'epoca, e per questo invi\u00f2 una lettera pubblica alle donne del principato:\nPaolina us\u00f2 questa circolare per cercare di educare le donne del principato a favorire il sorgere di questa istituzione anche a Detmold. La casata principesca avrebbe completamente finanziato l'istituzione e le ragazze pi\u00f9 grandi avrebbero badato a quelle pi\u00f9 piccole. Nel 1801 Paolina acquist\u00f2 una struttura adatta ad accogliervi l'istituzione: la cosiddetta \"Corte Schwalenberg\" nella S\u00fcsterstra\u00dfe (oggi chiamata Sch\u00fclerstra\u00dfe) a Detmold. Il primo centro di assistenza diurna apr\u00ec i battenti il 1\u00ba luglio 1802. La struttura era organizzata su tre corti separate e venne demolita sul finire del XIX secolo. Il \"Gymnasium Leopoldinum\" (una scuola secondaria che ancora oggi esiste) si svilupp\u00f2 da una scuola gi\u00e0 avviata da Paolina. Questo genere di assistenza diurna venne presto imitata da molti altri stati tedeschi e la citt\u00e0 di Detmold, ad ogni modo, vide il progetto solo come un hobby reale e non concesse un supporto finanziario all'idea.\nIl primo anno vennero accolti 20 bambini ai quali era richiesto almeno di aver terminato lo svezzamento e di non avere pi\u00f9 di quattro anni. I bambini sopra i quattro anni erano ritenuti in grado di rimanere a casa da soli o accompagnare i loro genitori nei campi o nei giardini sin quando non fossero stati grandi abbastanza per accedere alla scuola vocazionale. L'istituzione diurna era aperta dal 24 giugno sino a fine ottobre quando la coltivazione dei campi poteva dirsi completata.\nSulla base di un rapporto pubblicato dall'ispettore Kr\u00fccke nel 1813, il centro venne aperto dalle 06:00 alle 18:00 o sino alle 20:00. Alla mattina le ragazze adolescenti provenienti dall'orfanotrofio o dalla scuola vocazionale lavavano i bambini e li vestivano con abiti puliti. Nei fine settimana, i vestiti indossati durante la settimana venivano lavati. I vestiti venivano donati ai bambini quando il centro chiudeva alla fine della stagione. Paolina finanzi\u00f2 in gran parte il centro di tasca propria ed il resto veniva pagato coi fondi dell'ospedale locale. Nel consiglio di amministrazione vennero incluse 12 nobildonne che periodicamente, attraverso dei memoriali, dovevano avvisare la principessa di tutto ci\u00f2 che accadeva.\nNapoleone e Paolina.\nVi sono numerose indicazioni del fatto che Paolina ammirasse Napoleone. Ella gli era innanzitutto riconoscente per aver permesso al principato di Lippe di rimanere indipendente. Paolina aveva rinforzato la sua opinione con una corrispondenza tra il diplomatico Karl Friedrich Reinhard che si trovava al servizio della Francia ed era un amico di Goethe. Reinhard era un entusiasta della Rivoluzione francese e ricopriva l'incarico di ambasciatore del Regno di Vestfalia presso la corte di Kassel. Sino alla fine, Paolina credette che Napoleone avrebbe vinto la guerra e nemmeno la notizia della sconfitta dell'imperatore in Russia cambi\u00f2 i suoi ideali e anzi ella si oppose al dare asilo ai soldati dell'armata napoleonica che avessero disertato le file dell'imperatore.\nIl luogotenente prussiano Haxthausen, che aveva lavorato come diplomatico al servizio della Russia, le chiese asilo e per tutta risposta Paolina lo fece rinchiudere in un manicomio. Egli pot\u00e9 essere rilasciato unicamente quando Lippe venne dichiarato paese ostile dopo la battaglia di Lipsia e venne occupato dalle truppe prussiane. Il comandante prussiano, il colonnello von der Marwitz, descrisse questo fatto in una lettera a sua moglie descrivendo cos\u00ec Paolina: \"La principessa-reggente \u00e8 una criminale, e ha servito Napoleone fedelmente [...]\".\nLa Confederazione del Reno.\nAccanto alle riforme sociali avviate, uno dei pi\u00f9 grandi successi sociali di Paolina e in politica estera fu il mantenimento dell'indipendenza del principato di Lippe. Ella si sentiva in obbligo, come tutrice, di fare il miglior interesse per mantenere i diritti dei suoi figli. Il piccolo principato infatti rischiava di essere annesso dalla Francia, dalla Prussia o dall'Assia o di essere occupato da uno dei paesi confinanti. All'inizio del regno di Paolina, Lippe era parte di una zona considerata neutrale da un patto tra le varie potenze. Per assicurare questa neutralit\u00e0, delle truppe di osservazione prussiane vennero inviate in loco. Nel 1806 Napoleone diede inizio alla cosiddetta Confederazione del Reno a cui la Prussia rispose con la Confederazione germanica del Nord.\nPaolina vide che l'indipendenza di Lippe era legata all'adesione alla Confederazione del Reno. Napoleone consent\u00ec pertanto l'ingresso del principato nella confederazione il 18 aprile 1807 con un apposito certificato e Paolina si rec\u00f2 personalmente a Parigi per negoziare alcune condizioni speciali per Lippe. Era risaputo che Paolina fosse un'ammiratrice di Napoleone, attitudine che dopo la caduta del Bonaparte le attirer\u00e0 molte critiche. Nel giustificare la sua decisione, ella disse che preferiva sottomettersi ad una distante Francia piuttosto che alle confinanti Assia o Prussia.\nL'inclusione nella Confederazione del Reno, ad ogni modo, prevedeva l'obbligo da parte del principato di provvedere all'armata napoleonica, condizione alla quale i cittadini del Lippe si opposero provocando anche alcune rivolte interne e molti giovani riuscirono a disertare il reclutamento durante le campagne francesi. Dopo la sconfitta di Napoleone nell'ottobre del 1813 nella battaglia di Lipsia, i cittadini si ribellarono nuovamente e proposero alla principessa un taglio netto con la Francia sebbene ella ancora credesse nella vittoria finale di Napoleone. Lippe era occupata dai prussiani che lo ritenevano un paese ostile e Paolina come una collaboratrice. Come risultato, Lippe si dimise dalla Confederazione del Reno. Il cancelliere Preuss sigl\u00f2 i trattati di alleanza con Austria e Russia il 29 novembre 1813 e un corpo di volontari del Lippe venne formato ed equipaggiato con donazioni fatte dalla cittadinanza del principato.\nIl principato di Lippe usc\u00ec intatto dal disastro dell'Europa dell'epoca proprio per via della tendenza di Austria e Russia a voler restaurare lo \"status quo ante\".\nDopo questo periodo intenso, Paolina ebbe un esaurimento nervoso dal quale si riprese solo lentamente. Ella non prese parte al Congresso di Vienna del 1814-1815 quando l'Europa venne riorganizzata dopo la vittoria su Napoleone. Molti piccoli stati scomparvero dalle mappe, ma la sovranit\u00e0 di Lippe venne riconfermata dallo stesso congresso. L'ultimo dei principi sovrani presenti nel preambolo della costituzione della Confederazione germanica dell'8 luglio 1815 cita:\nAbolizione della servit\u00f9 della gleba.\nIl 27 dicembre 1808, la principessa Paolina emise un decreto per l'abolizione della servit\u00f9 della gleba nel principato di Lippe, contrapponendosi nuovamente ai proprietari terrieri. Il decreto entr\u00f2 in vigore il 1\u00ba gennaio 1809 e venne portato avanti dalla stessa principessa per seguire l'esempio di molti altri stati della Confederazione del Reno. Nell'era dopo la Rivoluzione francese, la servit\u00f9 era sentita come una \"reliquia dell'et\u00e0 medievale\" e fermamente rigettata.\nNel preambolo del decreto, la principessa reggente spieg\u00f2 le motivazioni umanitarie che la spingevano ad un tale gesto e soprattutto i motivi economici. Le sue parole vennero lette dai pulpiti nelle chiese e pubblicate sul giornale locale \"Lippischen Intelligenzbl\u00e4ttern\":\nIl decreto del 27 dicembre 1808 abol\u00ec il \"Weinkauf\" ed il \"Sterbfall\", che erano applicate fino a quell'epoca. Il \"Weinkauf\" era stabilito quando un servo vendeva il suo \"Kolonat\" (il suo diritto di usare una certa parte di terra), per trasferirsi sotto l'uso proprio di un proprietario terriero. La regola dello \"Sterbfall\" prevedeva che, alla morte di un servo, i suoi eredi dovessero donare i suoi vestiti pi\u00f9 belli nonch\u00e9 gli animali da stalla migliori (i cosiddetti \"Besthaupt\") al signore padrone.\nLe nuove regole inizialmente riguardarono specialmente i servi di Paolina e dei suoi parenti, ma in breve tempo la norma venne estesa anche a tutti gli aristocratici del principato, ai proprietari terrieri, alle chiese ed ai cittadini ricchi che potevano permettersi della servit\u00f9. Questo fatto fece s\u00ec che molti contadini di Lippe potessero incrementare il loro precedentemente modesto status sociale. Ad ogni modo \u00e8 anche vero che l'apertura a questa nuova visione nel principato di Lippe non port\u00f2 a modifiche trascendentali nella struttura sociale in quanto il tipo di servaggio applicato era un fattore unicamente relativo al lavoro stagionale e non era comparabile ad altri esempi pi\u00f9 pesanti presenti in Russia o in Prussia.\nLa disputa sulla costituzione.\nGli stati generali vennero ricostituiti come un organo rappresentante dei cavalieri e delle citt\u00e0 per discutere le decisioni da prendere per l'amministrazione del principato di Lippe. Con l'adesione alla Confederazione del Reno questi diritti erano stati sospesi e la principessa era stata nominata sovrana assoluta. Paolina per\u00f2 era uscita dal periodo naoleonico con un potere di molto rafforzato e sapeva che avrebbe potuto fare a meno degli stati generali:\nPaolina non sciolse mai gli stati generali, ma fece di tutto per governare il pi\u00f9 possibile senza ricorrervi, come aveva fatto l'assolutista conte Federico Adolfo di Lippe un secolo prima. Le sue relazioni con gli stati generali erano del resto gi\u00e0 state compromesse dal 1805 quando gli stessi deputati si erano rifiutati di approvare una tassa sui liquori che avrebbe potuto finanziare un manicomio che ella stava progettando di aprire.\nDopo la dissoluzione della Confederazione del Reno, gli stati richiesero alla principessa i loro antichi diritti e questo port\u00f2 a degli inevitabili contrasti con la casata principesca.\nNell'atto finale, documento terminale del Congresso di Vienna, il paragrafo 13 cita: \"In tutti gli stati della Germania vi sia una costituzione [...]\". Paolina redasse personalmente una bozza di costituzione per lo stato di Lippe seguendo il modello di altre costituzioni degli stati della Germania meridionale aggiungendovi alcune note personali per il principato. Questa costituzione venne adottata dal governo l'8 giugno 1819 e successivamente pubblicata alla popolazione. Gli stati generali protestarono contro la restrizione dei loro tradizionali diritti e chiesero all'imperatore di far rientrare la principessa nei limiti previsti e di abbandonare questo atteggiamento \"sovversivo e democratico dei tempi\". Su istigazione di Metternich, vennero redatti i cosiddetti decreti di Carlsbad contro le \"agitazioni democratiche\", il che fece rivedere anche la situazione della costituzione di Lippe. L'assemblea federale della Confederazione germanica chiese a Paolina di ritirare immediatamente la costituzione perch\u00e9 lesiva nei confronti degli stati generali locali.\nDopo la morte di Paolina, Leopoldo II ed il governo di Lippe tentarono di mantenere la sua eredit\u00e0 costituzionale con alcuni cambiamenti necessari e dopo lunghi e difficoltosi negoziati con gli stati generali, si trov\u00f2 un compromesso tra gli antichi privilegi e le nuove esigenze solo nel 1836.\nLe dimissioni e la morte.\nPaolina era sovente in disaccordo con la flemma del figlio Leopoldo e credeva che in coscienza non potesse abbandonare il figlio a governare lo stato da solo in momenti cos\u00ec complessi. Ella continu\u00f2 cos\u00ec a spostare sempre pi\u00f9 avanti la data delle sue dimissioni dal governo sino al 3 luglio 1820. In un primo momento si pu\u00f2 dire che Leopoldo ebbe bisogno ancora della madre per dirigere gli affari di stato, ma si premur\u00f2 che questo non fosse visibile dall'esterno e comunque tutto ci\u00f2 non pot\u00e9 protrarsi a lungo perch\u00e9 la madre mor\u00ec il 29 dicembre 1820 come conseguenza di un'ulcera che l'affliggeva da tempo. Venne sepolta nella chiesa riformata della piazza del Mercato di Detmold, l'attuale chiesa del Redentore.\nMatrimonio e figli.\nDal suo matrimonio col principe Leopoldo I di Lippe, Paolina ebbe i seguenti figli:"}
{"id": "4136658", "revid": "6923", "url": "https://it.wikipedia.org/wiki?curid=4136658", "title": "Armijas Sporta Klubs R\u012bga", "text": "Il Armijas Sporta Klubs R\u012bga (in lettone \"Club sportivo dell'esercito di Riga\"), meglio nota come ASK Riga \u00e8 stata una societ\u00e0 polisportiva lettone, nota soprattutto per la sua sezione cestistica, ai vertici del basket europeo negli anni '50."}
{"id": "4136660", "revid": "400694", "url": "https://it.wikipedia.org/wiki?curid=4136660", "title": "The Hit Parade", "text": "The Hit Parade \u00e8 il quinto album del gruppo musicale giapponese Puffy AmiYumi, pubblicato nel febbraio 2002\nDescrizione.\nIl disco \u00e8 un album di cover di hit degli anni Settanta e Ottanta. L'album si \u00e8 piazzato alla posizione 10 della Japanese Albums Chart."}
{"id": "4136663", "revid": "767487", "url": "https://it.wikipedia.org/wiki?curid=4136663", "title": "Aurelijus Skarbalius", "text": "Carriera.\nComincia la sua carriera in Lituania, per poi trasferirsi in Danimarca."}
{"id": "4136664", "revid": "110157", "url": "https://it.wikipedia.org/wiki?curid=4136664", "title": "Zeus. I miti dell'amore", "text": "Zeus - I miti dell'amore \u00e8 il primo libro scritto da Luciano De Crescenzo durante la lavorazione della miniserie Rai: \"Zeus - Le Gesta degli Dei e degli Eroi\". Il libro \u00e8 stato edito nel 1991 da Arnoldo Mondadori assieme a una coppia di VHS della miniserie e spiega in maniera pi\u00f9 approfondita ci\u00f2 che ha raccontato De Crescenzo nelle puntate RAI. Il libro successivamente nel 1999 \u00e8 stato incluso nella raccolta \"I grandi miti greci\".\nSi tratta di una raccolta delle pi\u00f9 famose storie d'amore tra dei, mortali e semidei nel periodo di massimo splendore della mitologia greca, ad eccezione di \"Amore e Psiche\" tratto da \"Le metamorfosi\" di Apuleio.\nCapitoli.\nIl Simposio.\nNell'Antica Grecia gli uomini ogni sera per conversare si riunivano nella casa di un ricco. Qui avveniva il \"Simposio\" (ovvero \"cena\") nel quale gli amici, rispettando i principi dell'ospitalit\u00e0 e dell'avvenimento, si lavavano le mani, il corpo, e poi sorseggiavano buon vino. Successivamente uno degli invitati sceglieva un tema per la discussione e cominciavano a dialogare fino alla fine della nottata.Luciano De Crescenzo propone il dialogo di Platone.Nel dialogo di Platone, Socrate partecipa a un banchetto serale (appunto il simposio) condotto dal poeta Agatone. Gli invitati oltre al filosofo sono Fedro, Eurissimaco, Aristofane, Pausania, Aristodemo (che racconta poi la vicenda all'amico Apollodoro) e infine l'imbucato Alcibiade.Nel simposio greco si osservavano severe regole: bisognava lavarsi le mani, mangiare in abbondanza, risciacquarsi le mani, bere a saziet\u00e0 vino mischiato a miele e poi conversare con gli amici. Nella sala erano ammessi solo uomini (le donne dovevano dormire nel gineceo) che. se volevano, potevano giacere nel triclinio di un loro compagno.Socrate giunge solo verso la fine del banchetto, dato che durante il viaggio si era fermato a meditare e gli amici, dopo aver mangiato e bevuto, decidono di parlare dell'Amore (Eros). Eurissimaco propone l'argomento e Fedro incomincia a esprimere i suoi pareri. Per lui l'Amore \u00e8 il pi\u00f9 antico di tutti gli Dei, come dice Esiodo e che ogni cosa che \u00e8 bella, ed \u00e8 amata, equivale al bene.Il secondo a parlare \u00e8 Pausania, egli afferma che esistono due tipi di Amore, collegati alla dea Afrodite. In base all'etica di comportamento di un amante e di un amato si stabilisce il genere di dea. Esiste Afrodite Urania, simbolo del sentimento, e Afrodite Pandemia, rappresentante della lussuria e dell'amore volgare.Il terzo a prendere la parola \u00e8 Eurissimaco, perch\u00e9 Aristofane ha la tosse; secondo lui esistono vari tipi di amore, il pi\u00f9 benefico e speciale \u00e8 quello collegato alla medicina e alla salute, essendo Eurissimaco un medico.Ma Aristofane lo interrompe per dire la sua: in un tempo remoto sulla terra esistevano esseri detti \"Androgini\" possedenti quattro braccia, quattro gambe, due teste, quattro occhi eccetera, molto superbi e sfrontati. Per questo Zeus li ha puniti dividendoli in due. Dalla spaccatura sono nati gli uomini e le donne e insieme a loro il desiderio d'amore di unirsi l'uno con l'altra.L'ultimo a parlare \u00e8 Socrate: secondo lui Amore \u00e8 il risultato dell'unione amorosa degli dei Espediente e Povert\u00e0, il primo furbo e imbroglione, l'altra misera e malconcia. Quindi Amore sarebbe un dio povero e imbroglione che andrebbe insidiando le menti dei giovani e delle ragazze e compiendo tutti i mali possibili.Dopo una contestazione da parte degli invitati nella sala fa irruzione Alcibiade ubriaco chiedendo di unirsi al simposio. Questi si va a sedere nel triclinio di Agatone, frapponendosi fra lui e Socrate, il suo amante e si mette a discorrere con gli altri. Poi, provato dal desiderio di amore e rispetto per il compagno, comincia a esprimere i suoi pensieri riguardo al filosofo. Alcibiade si era innamorato di Socrate sin da quando lo aveva sentito usare per la prima volta la sua \"dialettica\" e ha tentato tutto pur di essere ricambiato da lui, riuscendoci alla fine, ma in parte.\nIl mito di Narciso.\nIl bellissimo Narciso \u00e8 figlio di una ninfa e del fiume Cefeso. Appena nato la madre per sapere il futuro del piccolo, consulta l'indovino Tiresia il quale afferma che Narciso non dovr\u00e0 mai vedere il suo aspetto.La ninfa non cap\u00ec subito il responso di Tiresia ma non ci pens\u00f2 molto.Quando aveva circa vent'anni, Narciso, affascin\u00f2 con la sua bellezza molti ragazze e ragazzi... un ragazzo si innamor\u00f2 follemente di lui che non ricambi\u00f2 mai i suoi sentimenti. Afrodite dea dell'amore arrabbiata con Narciso che non accettava l'amore del giovane gli fece una maledizione..lo fece innamorare di se stesso...tornato da una battuta di caccia, assetato, Narciso si imbatt\u00e9 in uno stagno affacciandosi vide il riflesso della propria immagine e se ne innamor\u00f2 perdutamente, senza sapere che quell'immagine era proprio la sua faccia. Cos\u00ec Narciso pass\u00f2 ore e giorni a contemplare la sua immagine, piangendo per l'amore non ricambiato e impossibile. Un giorno, pazzo di dolore, Narciso decise di lasciarsi morire nello stagno. Eco una ninfa innamorata di lui dopo che assistette alla morte di Narciso si dissolse dal dolore.\nIl mito di Orfeo.\nOrfeo \u00e8 un giovane e bel ragazzo che ha l'arte di incantare qualsiasi cosa, perfino senza vita come le pietre o le montagne, con la dolce musica della sua lira.Egli \u00e8 famoso in tutta la Grecia e presto le pretendenti non tarderanno a farsi aventi per sposarlo. Ma Orfeo tra le tante fanciulle sceglie la soave e mite Euridice che per\u00f2 muore subito dopo le nozze a causa del morso velenoso di un serpente. L'anima della sventurata vola nell'Oltretomba, la casa dell'oscuro Ade e Orfeo \u00e8 disperato. Tuttavia decide di scendere negli Inferi per riprendersi la sua amata sposa e con il suo canto riesce ad addolcire sia il nocchiero Caronte sia il cane a tre teste Cerbero, il guardiano dell'inferno messo da Ade.Quando Orfeo si presenta da Ade e la sposa Persefone, i due sovrani rimangono stupiti e abbagliati dalle doti del mortale e cos\u00ec il dio decide di premiare il cantore restituendogli l'anima della sposa a patto che questi le si rivolga solo dopo usciti dagli oscuri meandri dell'Oltretomba.Orfeo obbedisce e il fantasma di Euridice lo segue, ma la tentazione \u00e8 troppo forte e lo sposo si gira per vedere un'ultima volta la sua cara amata. Senza pi\u00f9 voglia di vivere Orfeo si aggira disperato per le vie della sua citt\u00e0, rifiutando la mano di qualunque ragazza, allora le donne infuriate decidono di tendergli un agguato e di ucciderlo, per poi decapitarlo.\nIl mito di Protesilao e Laodamia.\nQualche giorno prima della guerra di Troia il giovane Protesilao s'innamora perdutamente dell bella Laodamia, figlia di un nobile sovrano acheo che ha prestato giuramento sull'onore di Elena, se fosse stata rapita. Accade che il giovane principe troiano Paride, giunto con un'ambasceria a Sparta, s'invaghisce della moglie di Menelao e se la porta a Troia. Tutti i capi achei si preparano per la spedizione contro i nemici, sebbene il padre di Laodamia protesti. Tuttavia il re decide di ordire un astuto complotto e manda l'ignaro Protesilao assieme ai guerrieri, promettendogli la mano della sua amata.Il giovane parte ma, a causa della dea Afrodite (altri dicono per colpa di Ulisse), Protesilao scende per primo sul suolo nemico e viene trafitto da una lancia di Ettore.La notizia vola fino in Grecia all'orecchio di Laodamia che scoppia in pianto e prega gli Dei affinch\u00e9 gli concedano un'ultima notte d'amore con il suo Protesilao. Gli dei commossi accettano la richiesta di Laodamia e fanno resuscitare per una sola notte Protesilao. Giunti gli amanti in camera, Laodamia chiede al suo amore di posare per lei, affinch\u00e9 possa fabbricare con la cera una statua simile a lui, per poterlo abbracciare piangendo ogni notte.Protesilao accetta a malincuore e cos\u00ec ogni notte la povera Laodamia si stringe alla statua sospirando e gemendo. Il padre la scorge dal buco della serratura e ordina che la statua venga bruciata in un calderone. Quando la scultura di cera viene gettata, anche Laodamia si butta tra le fiamme.\nIl mito di Amore e Psiche.\nLa dea Venere scatena violenze su una citt\u00e0 greca per la bellezza straordinaria di una fanciulla di nome Psiche. I cittadini allora decidono di sacrificarla per ingraziarsi la divinit\u00e0 ma di notte, mentre la ragazza aspetta la sua sorte piangente su un'altura, scende dal cielo il dio Eros per salvarla, innamorato della sua immacolata bellezza.Questi porta la ragazza nel suo splendido palazzo d'oro e con lei, vi passa intere notti d'amore raccomandandole per\u00f2 di non guardarlo mai in faccia altrimenti lei sarebbe tornata alle sue misere condizioni.Psiche promette ci\u00f2 al suo amante, ma una sera, vinta dalla curiosit\u00e0 si avvicina con una candela al volto di Amore e inavvertitamente fa cadere una goccia di cera fusa sulla sua spalla. Il dio si sveglia e vola via per sempre.Psiche ora \u00e8 veramente nei guai perch\u00e9 ritorna magicamente sulla Terra e per di pi\u00f9 scopre che le sue sorelle stanno tramando contro di lei per andare a letto con Amore.Solo un aiuto divino pu\u00f2 salvare Psiche e alla fine sar\u00e0 proprio Venere, la dea che tanto voleva vederla morta, ad aiutarla, facendole superare quattro dure prove che, una volta superate le avrebbero permesso di riavere per s\u00e9 il suo Amore.\nI miti degli uomini belli.\nAdone.\nAdone \u00e8 il simbolo stesso della bellezza. Egli era cos\u00ec splendido che perfino le dee Afrodite e Persefone (futura moglie di Ade, dio dell'Oltretomba) s'innamorano pazzamente di lui. Zeus stabilisce che entrambe siano a goderne i favori, ma Afrodite, scaltra come non mai, indossa la sua cintura della bellezza, consumando ben otto mesi d'amore con Adone. Persefone lo scopre e si reca da Ares, comunicandogli del tradimento della moglie sfacciata. Ares s'infuria come una belva e si trasforma in cinghiale, trafiggendo Adone mentre sta cacciando con Afrodite.\nTitone.\nTitone \u00e8 un pescatore troiano, amato follemente dalla dea Aurora. Questa chiede al padre Zeus di rendere immortale il suo amore e il dio cos\u00ec fa, a patto che la dea non gli chieda pi\u00f9 nient'altro per sempre.Aurora nemmeno fa caso alle ultime parole di Zeus e corre via ad abbracciare Titone. Passano cos\u00ec molti anni di amore puro e intenso, fino a quando Titone non comincia a invecchiare, diventando sempre pi\u00f9 brutto e raggrinzito. Infatti Aurora nella sua richiesta si era dimenticata di domandare a Zeus anche l'eterna giovinezza per Titone, ora decrepito e malconcio.Aurora scopre di non amare pi\u00f9 quell'uomo e di essere impedita nel fare una seconda richiesta al padre. Perci\u00f2 ordina che Titone venga rinchiuso in una grotta senza uscite, tranne una piccola apertura per consegnargli una ciotola di vivande.\nLa storia di Piramo e Tisbe.\nSecondo De Crescenzo, Piramo e Tisbe furono i primi Romeo Montecchi e Giulietta Capuleti della storia.La vicenda \u00e8 ambientata in Babilonia, in una citt\u00e0 dove due famiglie si odiavano intensamente, recandosi quasi sempre scherno e facendo accadere sempre furibonde liti e zuffe.Tuttavia una piccola briciola d'amore esisteva tra i due casati: l'affetto di Piramo e Tisbe. I genitori sapevano del loro rapporto e per questo li fecero rinchiudere in due stanze, senza per\u00f2 far sapere ai due che queste fossero adiacenti.Ma Piramo e Tisbe se ne accorsero e poterono cos\u00ec comunicarsi, piangendo, dolci frasi d'amore.Passati alcuni giorni, Piramo ebbe un'idea e propose a Tisbe che ognuno di loro, appena giunti i servi con il cibo, gli saltassero addosso, legandoli e quindi gli rubassero le chiavi delle stanze, per poi recarsi lontano dalla prigione, sotto un albero di gelso.Tisbe fu entusiasta dell'idea e appena giunse la serva la tramort\u00ec, la leg\u00f2 e scapp\u00f2 sotto l'albero. \nQuando fu arrivata, la giovane essendo vicina a una sorgente intravide un leone feroce, con la bocca sporca di sangue, reduce da un recente pasto e fugg\u00ec via terrorizzata.Nel frattempo, anche Piramo riusc\u00ec a liberarsi, ma a differenza di Tisbe, lo fece con un'ora di ritardo. Si avvi\u00f2 comunque speranzoso presso il luogo stabilito.Intanto il leone, appena visto il panno con cui Tisbe si era camuffata caduto per terra, ci si pul\u00ec il muso, squarciandolo. \nGiunse Piramo e vide il panno di Tisbe lacero e lordo di sangue pensando quindi il peggio: \"la morte violenta della sua Tisbe\". \nSenza esitare, estratte un pugnale e si uccise.Pochi minuti dopo Tisbe, pensando che il leone si fosse allontanato, torn\u00f2 sul posto e vide il suo amore a terra, privo di vita. \nTisbe pianse e imprec\u00f2 contro i genitori nemici e poi, senza emettere un gemito e senza versare una lacrima, si trafisse, con lo stesso pugnale, \nIl suo sangue giunse fino alle radici dell'albero di gelso dove i due innamorati si diedero appuntamento, macchiandone tutti i fiori."}
{"id": "4136673", "revid": "73843", "url": "https://it.wikipedia.org/wiki?curid=4136673", "title": "Gran Bretagna ai Giochi della XX Olimpiade", "text": "Il Regno Unito (con il nome di Gran Bretagna) partecip\u00f2 alle XX Olimpiadi, svoltesi a Monaco di Baviera dal 26 agosto all'11 settembre 1972, con una delegazione di 284 atleti impegnati in 18 discipline per un totale di 159 competizioni. Il portabandiera fu David Broome, alla sua quarta Olimpiade, gi\u00e0 due volte medaglia di bronzo nell'equitazione.\nIl bottino della squadra fu di diciotto medaglie: quattro d'oro, cinque d'argento e nove di bronzo. Due dei quattro allori olimpici vennero dall'equitazione, disciplina nella quale i britannici terminarono al secondo posto nel medagliere."}
{"id": "4136675", "revid": "767487", "url": "https://it.wikipedia.org/wiki?curid=4136675", "title": "Nice.", "text": "Nice. \u00e8 il settimo album del gruppo musicale giapponese Puffy AmiYumi, pubblicato il 22 gennaio 2003.\nDescrizione.\n\u00c8 il loro terzo album ad essere distribuito anche nel nord America sette mesi dopo la pubblicazione in Giappone. L'album ha raggiunto la posizione numero 20 sulla Japanese Albums Chart."}
{"id": "4136676", "revid": "287204", "url": "https://it.wikipedia.org/wiki?curid=4136676", "title": "Dragana Tomasevic", "text": ""}
{"id": "4136678", "revid": "287204", "url": "https://it.wikipedia.org/wiki?curid=4136678", "title": "Asmir Kolasinac", "text": ""}
{"id": "4136679", "revid": "287204", "url": "https://it.wikipedia.org/wiki?curid=4136679", "title": "Velimir Stjepanovic", "text": ""}
{"id": "4136681", "revid": "599013", "url": "https://it.wikipedia.org/wiki?curid=4136681", "title": "Lu\u00eds Carlos Novo Neto", "text": "Biografia.\nIn patria, per le sue doti calcistiche, \u00e8 stato paragonato pi\u00f9 volte a Ricardo Carvalho.\nLo zio Vitoriano Ramos \u2013 come i suoi figli Francisco ed Hern\u00e2ni \u2013 e l'altro suo cugino Ricardo Jorge Novo Nunes sono o sono stati anch'essi calciatori.\nCarriera.\nClub.\nDopo aver giocato con le maglie di (52 presenze e 3 gol) e (25 presenze), il 17 agosto 2012 passa al .\nHa debuttato con la nuova maglia il 19 agosto giocando da titolare la sfida di Coppa Italia vinta contro il per 4-2.\nDebutta da titolare in campionato il 26 agosto nello 0-0 contro il Torino.\nSegna il suo primo e unico gol nella massima serie italiana nella partita persa 1-3 contro la .\nIl 1\u00ba febbraio 2013 viene acquistato a titolo definitivo dai russi dello per circa 6 milioni di euro; al giocatore 4 anni e mezzo di contratto.\nNazionale.\nConta 6 presenze con la nazionale Under-21.\nNel 2013 esordisce in nazionale maggiore, e nel 2014 fa parte della rosa scelta dal C.T. Paulo Bento per il campionato mondiale in Brasile.\nStatistiche.\nPresenze e reti nei club.\n\"Statistiche aggiornate al 20 marzo 2021.\""}
{"id": "4136683", "revid": "729019", "url": "https://it.wikipedia.org/wiki?curid=4136683", "title": "Battaglia del Golfo di Vella", "text": "La battaglia del Golfo di Vella \u00e8 stato un combattimento navale svoltosi nella notte tra il 6 e il 7 agosto 1943 tra una squadra giapponese, inviata per rifornire le truppe di Kolombangara, e un gruppo di cacciatorpediniere statunitensi. La flotta nipponica fu decimata appena entrata nel Golfo di Vella senza che potesse reagire, segnando cos\u00ec un'inversione di tendenza nelle battaglie navali notturne, nelle quali la Marina imperiale giapponese si era sempre distinta.\nSituazione strategica.\nConquistata dopo mesi di feroci battaglie terrestri e navali l'isola di Guadalcanal, gli Stati Uniti d'America avevano trascorso i mesi dal febbraio 1943 in avanti riorganizzando le forze nello scacchiere del Pacifico sud-occidentale e tartassando con incursioni aeree e navali gli aeroporti giapponesi in Nuova Georgia, nell'isola di Kolombangara e in quella di Vella Lavella. Il 30 giugno 1943 il viceammiraglio William Halsey dette avvio alla campagna di riconquista delle Salomone con lo sbarco in Nuova Georgia, difesa accanitamente dalle truppe giapponesi. Alla fine di luglio, per\u00f2, era divenuto chiaro che la guarnigione non avrebbe pi\u00f9 potuto resistere, perch\u00e9 il blocco navale statunitense si era rivelato anche troppo efficace: i comandi cominciarono quindi a trasferire uomini, mezzi e rifornimenti a Kolombangara, subito a nord-ovest della Nuova Georgia e gi\u00e0 dotata di un forte contingente.\nLa battaglia.\nDopo una riuscita missione di rifornimento avvenuta nella notte tra il 1\u00ba e il 2 agosto, i giapponesi organizzarono una seconda operazione per rimpinguare la loro guarnigione a Kolombangara: i cacciatorpediniere \"Hagikaze\", , \"Shigure\" e \"Kawakaze\" presero a bordo 820 uomini e 50 tonnellate di materiale tra provviste, munizioni e altro, poi alle 05:00 del 6 agosto salparono da Rabaul. Il viaggio prosegu\u00ec tranquillo per tutto il giorno, nonostante l'avvistamento di alcuni ricognitori statunitensi, e alle 23:20 le navi giapponesi passarono a nord-ovest di Vella Lavella, penetrando nel golfo che la divideva da Kolombangara.\nLe unit\u00e0 nipponiche non si erano per\u00f2 accorte della presenza di 6 cacciatorpediniere statunitensi, concentratisi nel golfo a seguito dell'allerta lanciato da un aereo in ricognizione ricognitori. Il Task Group T.G. 31-2 riuniva la 12\u00aa Divisione (, USS \"Craven\", USS \"Maury\") e la 15\u00aa Divisione cacciatorpediniere (USS \"Lang\", USS \"Sterett\", USS \"Stack\") ed era stato portato nel settore dal suo comandante, il capitano di vascello Frederick Moosbrugger, certo che i giapponesi avrebbero seguito la stessa rotta del 2 agosto, calando cio\u00e8 da nord-nord-ovest. Tre minuti dopo l'arrivo delle unit\u00e0 nipponiche, il T.G. 31-2 proveniente da sud accost\u00f2 a nord-nord-est su due file parallele, e alle 23:33 il radar individu\u00f2 le navi nipponiche a metri, sulla rotta immaginata dal comandante statunitense.\nAlle 23:39 egli ordin\u00f2 alla 15\u00aa Divisione di sbarrare la T ai giapponesi, mentre all'altra formazione fece mantenere la rotta per trovarsi sulla sinistra dei cacciatorpediniere nipponici. Questi avvistarono confusamente il \"Lang\", lo \"Sterett\" e lo \"Stack\" di prua alle 23:42, ma in contemporanea una vedetta dello \"Shigure\" segnal\u00f2 concitatamente l'arrivo di un fascio di siluri, lanciati un minuto prima dagli altri tre vascelli statunitensi. Lo \"Shigure\" accost\u00f2 a dritta appena in tempo evitando gli ordigni di misura, ma cos\u00ec non accadde al \"Kawakaze\", allo \"Arashi\" e allo \"Hagikaze\", ognuno dei quali fu colpito da due ordigni alle 23:45. Lo \"Shigure\" lanci\u00f2 qualche siluro che non and\u00f2 a segno; dopo aver diretto a nord emettendo cortine fumogene, torn\u00f2 indietro alle 23:51 per meglio capire cosa stesse accadendo e avvist\u00f2 vampate di cannone all'orizzonte, segno che gli statunitensi stavano finendo i cacciatorpediniere danneggiati. Il fuoco cess\u00f2 alle 00:10 e cinque minuti pi\u00f9 tardi il comandante giapponese decise di ritirarsi: lo \"Shigure\" fece ritorno a Rabaul la notte successiva.\nConclusioni e conseguenze.\nLa squadra del capitano Moosbrugger aveva riportato una vittoria totale su quella giapponese, che non aveva avuto neppure il tempo di controbattere efficacemente. Inoltre, tra le file statunitensi non si contava neppure una perdita, mentre lo schieramento nipponico perse tre cacciatorpediniere e ben 1.210 uomini sia tra gli equipaggi che tra i soldati a bordo: solo i 310 militari sullo \"Shigure\" si salvarono (altre fonti riportano 1.500 morti). La sconfitta fu bruciante per l'Impero giapponese in quanto negli scontri notturni le sue navi si erano sempre dimostrate superiori a quelle statunitensi per tattica e armi: le grandi capacit\u00e0 industriali e le lezioni imparate a caro prezzo da questi ultimi avevano infine colmato il divario. L'esito della battaglia convinse comunque i nipponici ad abbandonare la rotta del golfo di Vella per rifornire Kolombangara."}
{"id": "4136684", "revid": "1354930", "url": "https://it.wikipedia.org/wiki?curid=4136684", "title": "Coppa Pap\u00e0 Carlo 2011", "text": "La Coppa Pap\u00e0 Carlo 2011, gi\u00e0 \"Gran Premio Nobili Rubinetterie\", quattordicesima edizione della corsa, seconda con l'attuale denominazione, si svolse il 16 luglio 2011 su un percorso di 178,8\u00a0km. La vittoria fu appannaggio dell'italiano Simone Ponzi, che complet\u00f2 il percorso in 4h15'56\", precedendo gli italiani Luca Mazzanti e Davide Rebellin.\nSul traguardo di Arona 59 ciclisti, su 148 partiti da Suno, portarono a termine la competizione."}
{"id": "4136685", "revid": "767487", "url": "https://it.wikipedia.org/wiki?curid=4136685", "title": "59 (album)", "text": "59 \u00e8 l'ottavo album in studio delle Puffy AmiYumi. Pubblicato nel 2004, raggiunse la posizione 64 della Japanese Albums Chart."}
{"id": "4136686", "revid": "110157", "url": "https://it.wikipedia.org/wiki?curid=4136686", "title": "Decorticatore", "text": "Il decorticatore (dal latino \"cortex\" \u00abcorteccia\u00bb) \u00e8 una macchina usata nell'industria tessile per mettere a nudo dalla corteccia o scorza i fusti di piante come il lino, la canapa e simili, preparando le fibre e lo stesso fusto alle successive lavorazioni.\nStoria.\nNel 1861 un contadino di Bologna di nome Bernagozzi realizz\u00f2 una macchina chiamata \"scavezzatrice\", un decorticatore per la canapa. Un altro decorticatore di canapa, prodotto in Germania nel 1890 e funzionante, \u00e8 conservato al Museo della Civilt\u00e0 Contadina di Bentivoglio, vicino a Bologna.\nCentinaia di tipi diversi di decorticatore sono stati sviluppati dal 1890. Non \u00e8 dunque vero ci\u00f2 che alcune fonti riferiscono, cio\u00e8 che il primo decorticatore funzionante per la lavorazione della canapa fu inventato negli Stati Uniti nel 1935. Nel 1916 c'erano gi\u00e0 cinque diversi tipi di macchine \"scavezzatrici\" per la canapa in uso negli USA, e ancora altri in Europa.\nTra i decorticatori pi\u00f9 celebri e discussi c'\u00e8 il \"modello Schlichten\":\nNel 1919 George Schlichten ottenne il brevetto negli Stati Uniti per i suoi miglioramenti del decorticatore per il trattamento di piante da fibra. Egli per\u00f2 non riusc\u00ec a trovare investitori per la produzione in serie del suo decorticatore, e mor\u00ec in miseria nel 1923."}
{"id": "4136687", "revid": "599013", "url": "https://it.wikipedia.org/wiki?curid=4136687", "title": "Igoris Morinas", "text": "Carriera.\nComincia la sua carriera in Lituania. Dopo un periodo trascorso in Germania, Morinas torna a giocare in patria."}
{"id": "4136688", "revid": "868829", "url": "https://it.wikipedia.org/wiki?curid=4136688", "title": "Maria Tarditi", "text": "Biografia.\nNata a Monesiglio, dal 1949 visse a Pievetta, frazione di Priola (CN), in Val Tanaro dove \u00e8 stata maestra per trentotto anni nella scuola elementare, ininterrottamente dal 1946 al 1989.\nQuando arriv\u00f2 alla pensione scopr\u00ec la passione per la scrittura ed inizi\u00f2 a raccontare le sue memorie di guerra, rinascita, cambiamento. Amava scrivere a mano, cos\u00ec come aveva insegnato a scuola per molti anni.\nA Monesiglio nella casa in cui visse fino all'et\u00e0 di 20 anni, \u00e8 nato il Piccolo Museo di Langa ; nelle 7 stanze del museo prendono vita i temi narrati nei suoi libri: Il tempo che fu, Famiglia, Scuola, Venturini, Masche, Filanda, Guerra.\nMuore a Grugliasco il 18 dicembre 2017."}
{"id": "4136691", "revid": "767487", "url": "https://it.wikipedia.org/wiki?curid=4136691", "title": "Wages for Wives", "text": "Wages for Wives \u00e8 un film muto del 1925 diretto da Frank Borzage.\nLa sceneggiatura si basa su un lavoro teatrale di Guy Bolton, la commedia \"Chicken Feed; or Wages for Wives\" che, andata in scena al Little Theatre di Broadway il 24 settembre 1923, rest\u00f2 in cartellone fino a gennaio dell'anno seguente per un totale di 144 recite.\nTrama.\nNell Bailey, consigliata dalla madre e dalla sorella Luella, accetta di sposare Danny Kester a patto che lui sia disposto a dividere il proprio stipendio a met\u00e0 con lei. Dopo il matrimonio, per\u00f2, Danny si rifiuta di onorare l'accordo. Nell, allora, proclama lo sciopero di moglie, coinvolgendo anche la madre e Luella. I tre mariti entrano in agitazione ma, per orgoglio, non vogliono cedere. A complicare le cose, arriva anche una femme fatale che potrebbe rovinare definitivamente il matrimonio. Alla fine, per\u00f2, tutto si aggiusta e le tre coppie si riconciliano, trovando una soluzione nell'incontrarsi a met\u00e0 strada.\nProduzione.\nIl film fu prodotto dalla Fox Film Corporation.\nDistribuzione.\nIl copyright del film, richiesto da William Fox, fu registrato il 29 novembre 1925 con il numero LP22056.\nDistribuito dalla Fox Film Corporation, il film - presentato da William Fox - usc\u00ec nelle sale cinematografiche degli Stati Uniti il 13 dicembre 1925. In Brasile, prese il titolo di \"Esposas em Greve\"."}
{"id": "4136693", "revid": "729019", "url": "https://it.wikipedia.org/wiki?curid=4136693", "title": "Pfalz E.I", "text": "Il Pfalz E.I fu un caccia monoposto monoplano ad ala media sviluppato dall'azienda tedesco imperiale Pfalz-Flugzeugwerke GmbH negli anni dieci del XX secolo.\nSviluppo del francese Morane-Saulnier Type H da turismo sportivo che l'azienda tedesca produceva su licenza, venne introdotto nel 1915 come equipaggiamento dei primi reparti da caccia (Jasta) della Luftstreitkr\u00e4fte, la componente aerea del Deutsches Heer (l'esercito imperiale tedesco), durante le fasi iniziali della Prima guerra mondiale.\nStoria del progetto.\nIl successo ottenuto dall'applicazione di un sincronizzatore, dispositivo meccanico perfezionato da Anthony Fokker sull'esame di un analogo dispositivo applicato ad un velivolo nemico costretto ad un atterraggio forzato in territorio tedesco, che consentiva di sparare con una mitragliatrice attraverso il disco dell'elica senza che questa subisse danni, sul Fokker M.5, permise di creare una nuova classe di velivoli, identificati dall'Idflieg come E-Typ (da \"Eindecker\", monoplano) destinati al ruolo di caccia.\nLe specifiche emesse vennero recepite tra le altre dalla Pfalz-Flugzeugwerke che avvi\u00f2 uno sviluppo del Morane-Saulnier H, modello di concezione francese destinato al mercato dell'aviazione generale, del quale aveva acquisito una licenza di produzione per il territorio tedesco.\nDopo una fase iniziale in cui venne utilizzato nel ruolo di aereo da ricognizione disarmato, ottenuto il sincronizzatore il modello Pfalz, leggermente modificato rispetto ai progetti originali, venne valutato positivamente dalla commissione esaminatrice Idflieg ed identificato come E.I, primo cio\u00e8 dei monoplani da caccia sviluppati dall'azienda tedesca.\nIn volo il modello non era di facile controllo tanto che ebbe sia detrattori che estimatori. Tra i primi Hellmuth Hirth, figura conosciuta in ambito aeronautico per la sua frequentazione nei circoli di volo prima dello scoppio del conflitto, che rischi\u00f2 la corte marziale per il suo ostinato rifiuto di mettersi ai comandi dell'E.I, tra i secondi l'asso dell'aviazione Otto Kissenberth."}
{"id": "4136694", "revid": "155634", "url": "https://it.wikipedia.org/wiki?curid=4136694", "title": "Futbola Klubs ASK R\u012bga", "text": "Il Futbola Klubs ASK R\u012bga (in lettone \"Club Calcistico dell'ASK Riga\"), noto anche come ASK Riga, \u00e8 stata la sezione calcistica della societ\u00e0 polisportiva lettone Armijas Sporta Klubs R\u012bga con sede nella capitale Riga.\nStoria.\nPeriodo Lettone.\nIl club fu fondato nel 1919 con il nome originario di \"Atletiskais Sporta Klubs\" (cio\u00e8 \"Club atletico sportivo\"), ma cominci\u00f2 a competere ufficialmente nel 1921, anno in cui si disput\u00f2 il campionato lettone, nella seconda divisione. Nel 1923 ottenne la partecipazione alla massima serie del campionato lettone di calcio, battendo l'Unione Riga, formazione ultima classificata in quella stagione.\nNel 1924 fin\u00ec seconda, ma nelle due stagioni seguenti fin\u00ec ultima nel girone della citt\u00e0 di Riga, cosicch\u00e9 nel 1927 non guadagn\u00f2 un posto nella neonata Virsl\u012bga. Vi fece ritorno nel 1929, dopo aver battuto il LNJS Liep\u0101ja, ultima classificata della stagione precedente. Nel 1932 vinse il suo primo titolo, battendo il Riga Wanderer nello spareggio per il titolo. L'anno successivo conquist\u00f2 anche la prima (e unica) Coppa di Riga, competizione antenata della Coppa di Lettonia.\nPur rimanendo ai vertici del calcio lettone, l'ASK non vinse pi\u00f9 il titolo, fino allo scoppio della seconda guerra mondiale; con l'invasione sovietica il club, come le altre societ\u00e0 lettoni, fu prima sciolto e poi ripristinato quando arrivarono i tedeschi. Nel periodi di occupazione nazista vinse due titoli consecutivi oltre ad una coppa lettone. Con il ritorno dei sovietici nel 1944 il club fu sciolto.\nPeriodo Sovietico.\nIn sostituzione del precedente club, fu creata una nuova polisportiva dell'esercito, l'Armijas Virsnieku Nams (cio\u00e8 \"Circolo degli ufficiali dell'esercito\"), meglio noto come AVN Riga.\nIl legame con il precedente club \u00e8 piuttosto flebile: molti dei giocatori non erano lettoni, ma ufficiali provenienti da ogni zona dell'Unione sovietica. Con questa nuova denominazione il club vinse altri due campionati lettoni oltre che tre coppe; entrambi i trofei erano per\u00f2 diventati di carattere \"regionale\" essendo la Lettonia parte dell'URSS.\nNel 1953, nell'ambito del processo di riorganizzazione delle societ\u00e0 collegate all'esercito sovietico il club fu chiuso. Riapr\u00ec l'anno seguente come Armijas Sporta Klubs, riacquisendo di fatto l'acronimo originale di ASK Riga.\nCon questo nome conquist\u00f2 sette campionati di fila tra il 1960 e il 1966, oltre ad altre tre coppe lettoni."}
{"id": "4136696", "revid": "767487", "url": "https://it.wikipedia.org/wiki?curid=4136696", "title": "Ribair Rodr\u00edguez", "text": "Possiede il passaporto spagnolo.\nCarriera.\nDopo aver giocato in Argentina con la maglia del Belgrano, il 31 agosto 2012 passa alla societ\u00e0 italiana del , dove veste la maglia numero 21."}
{"id": "4136702", "revid": "287204", "url": "https://it.wikipedia.org/wiki?curid=4136702", "title": "Lajin", "text": "Biografia.\nIl mamelucco turco L\u0101j\u012bn fu acquistato nel 1259, dopo la deposizione del suo vecchio padrone, dal futuro Sultano Qalawun, che lo destin\u00f2 nel 1280 alla carica di governatore della cittadella di Damasco e, dopo che fu stroncata la ribellione di Sunkur al-Ashqar, divenne \"Wali\" dell'intera provincia della citt\u00e0 siriana.\nLa sua attivit\u00e0 si svolge nel consueto disordine istituzionale e cospirazioni che caratterizz\u00f2 assai frequentemente i sultanati dei Mamelucchi.\nQuando al-Malik al-Nasir Muhammad fu deposto nel 1294 dalla dignit\u00e0 sultanale dal suo vice, il mongolo Kitbugha al-Mansuri, L\u0101j\u012bn divenne a sua volta il vice del nuovo Sultano. Approfittando del crescente malcontento indotto da pestilenze e da una forte carestia in Egitto, malgrado il Sultano mongolo avesse consentito l'insediamento in Siria di numerose famiglie oirate - che sostenevano con logica decisione Kitbugha per aver loro offerto un riparo dalle rappresaglie dell'Ilkh\u0101n Gh\u0101z\u0101n dopo che questi aveva deposto l'ottavo Ilkh\u0101n Bayd\u016b) - L\u0101j\u012bn prese a sua volta il potere, deponendo Kitbugha nel 1296."}
{"id": "4136709", "revid": "125765918", "url": "https://it.wikipedia.org/wiki?curid=4136709", "title": "Chelsea Football Club 2012-2013", "text": "Questa voce raccoglie le informazioni riguardanti il Chelsea Football Club nelle competizioni ufficiali della stagione 2012-2013.\nStagione.\nLa squadra \"Campione d'Europa\" in carica del riconfermato allenatore Roberto Di Matteo disputer\u00e0 una serie di amichevoli estive pre-stagionali durante una tourn\u00e9e negli Stati Uniti contro i Seattle Sounders, terminata 4-2 per i \"Blues\", il PSG, pareggiata 1-1, la MLS All-Stars e il Milan, perse rispettivamente 3-2 e 1-0. Dopo un'ulteriore amichevole il 4 agosto contro il Brighton &amp; Hove Albion al Falmer Stadium, terminata 3-1 per i padroni di casa, il Chelsea partir\u00e0 prima per Birmingham dove dovr\u00e0 affrontare, il 12 agosto, il Manchester City per aggiudicarsi la FA Community Shield (persa poi per 3-2), poi voler\u00e0 a Monaco il 31 agosto per sfidare l'Atl\u00e9tico Madrid, detentore dell'Europa League, nell'ambito della Supercoppa UEFA, persa poi 4-1.\nIl 21 novembre, dopo una sconfitta per 3-0 contro la Juventus in Champions League e alcune prestazioni non eccellenti che hanno portato la squadra a non vincere per 4 partite di seguito in campionato, l'allenatore Di Matteo viene esonerato e lo spagnolo ex allenatore di Liverpool e Inter, ossia Rafael Ben\u00edtez prende il suo posto.\nIn campionato il Chelsea finisce terzo dietro a Manchester United e Manchester City, aggiudicandosi cos\u00ec il diritto di partecipare alla prossima edizione della Champions League.\nIl Chelsea conclude il suo cammino in Champions League nella fase a gironi, dove finisce dietro allo \u0160achtar Donec'k a pari punti (10), dove per\u00f2 passa quest'ultima per reti realizzate in trasferta negli scontri diretti, la Juventus, arrivata prima a 12 punti, e avanti il Nordsj\u00e6lland a 1 punto. Per la prima volta la squadra \"Campione d'Europa\" in carica non riesce a passare al turno successivo. Essendo arrivati terzi nel girone i \"Blues\" hanno diritto a partecipare all'Europa League, partendo dai sedicesimi di finale. Il Chelsea, battendo Sparta Praga (0-1 fuori casa, 1-1 in casa), Steaua Bucarest agli ottavi (sconfitta per 1-0 in trasferta e vittoria per 3-1 in casa), Rubin Kazan ai quarti (3-1 in casa e sconfitta per 3-2 fuori casa), in semifinale (1-2 fuori casa e 3-1 in casa) e Benfica in finale per 2-1 grazie ai gol di Torres e Ivanovic (per il Benfica un rigore di Cardozo), vince la seconda competizione UEFA per club diventando cos\u00ec il primo club nella storia a detenere nello stesso momento, seppur breve, sia la Champions League che l'Europa League in quanto la finale della competizione maggiore UEFA si \u00e8 disputata 10 giorni dopo. Il Chelsea ha diritto cos\u00ec a giocare la Supercoppa UEFA 2013 contro il Bayern Monaco vincitore della Champions.\nI \"Blues\" non riescono a vincere la Coppa del mondo per club FIFA, perdendo in finale contro i brasiliani del Corinthians per 1-0 dopo aver vinto in semifinale contro i messicani del Monterrey per 3-1. In Capital One Cup il Chelsea elimina il Wolverhampton, il Manchester United e il Leeds, ma il suo cammino si ferma in semifinale dove perde all'andata in casa 2-0 e dopo un pareggio per 0-0 al ritorno contro lo Swansea poi campione. I Londinesi si fermano in semifinale anche in FA Cup, arrivandoci avendo sconfitto il Southampton, Brentford (dopo replay), Middlesbrough e Manchester United (anche loro dopo il match di replay), ma vengono battuti per 2-1 dal Manchester City.\nVerso la fine della stagione Mata \u00e8 stato premiato giocatore dell'anno per il secondo anno di fila, Lampard per essere diventato il miglior marcatore della storia del club avendo superato i 202 gol di Bobby Tambling, Oscar ha vinto il premio gol dell'anno del Chelsea con il suo secondo gol in Champions League all'andata contro la Juventus e Ak\u00e9 ha vinto il premio di giovane giocatore dell'anno.\nMaglie e sponsor.\nLo sponsor tecnico per la stagione 2012-2013 \u00e8 Adidas, mentre lo sponsor ufficiale \u00e8 Samsung.\nOrganigramma societario.\n\"Aggiornato al 29 giugno 2011.\"\nArea direttiva\nArea tecnica\nCalciomercato.\nSessione estiva \"(dall'1/7 all'1/9)\".\nLe importanti partenze a parametro zero di Jos\u00e9 Bosingwa, Salomon Kalou e Didier Drogba spingono la dirigenza del club inglese a rinforzare ancora la squadra, cosicch\u00e9 arrivano il fantasista belga Eden Hazard dal Lilla per la cifra record di 40 milioni di euro, il fratello Thorgan dal Lens per 1 milione, il trequartista brasiliano Oscar dall'Internacional a 31 milioni, l'esterno tedesco Marko Marin dal con una cifra vicina ai 10 milioni di euro, il terzino spagnolo C\u00e9sar Azpilicueta dall'Olimpique Marsiglia per una cifra intorno ai 10 milioni e il giovane attaccante nigeriano Victor Moses dal Wigan a circa 11 milioni di euro.\nPer quanto riguarda le uscite tra i vari prestiti spiccano quelli di Essien al , Lukaku al West Bromwich e Benayoun al West Ham. L'unica vendita a titolo definitivo \u00e8 stata quella di Raul Meireles al Fenerbah\u00e7e per una cifra vicina ai 10 milioni di euro.\nSessione invernale (dal 3/1 al 31/1).\nIl 4 dicembre la societ\u00e0 comunica l'ufficialit\u00e0 dell'acquisto del difensore diciottenne del Fluminense Wallace ad una cifra che si aggira sui 5,4 milioni e che arriver\u00e0 per\u00f2 alla fine della stagione calcistica 2012-2013. Il 4 gennaio viene comunicato sul sito ufficiale l'acquisto dell'attaccante senegalese del Newcastle Demba Ba per circa 8,5 milioni di euro.\nDal punto di vista delle cessioni invece, il 2 gennaio il Chelsea ufficializza la vendita dell'attaccante inglese Daniel Sturridge alla societ\u00e0 Liverpool per 15 milioni di euro."}
{"id": "4136710", "revid": "599013", "url": "https://it.wikipedia.org/wiki?curid=4136710", "title": "Andr\u0117jus Tere\u0161kinas", "text": "Carriera.\nHa giocato in Lituania, in Russia e in Inghilterra."}
{"id": "4136716", "revid": "15756", "url": "https://it.wikipedia.org/wiki?curid=4136716", "title": "Roma medievale", "text": "Per Roma medievale si intende la storia della citt\u00e0 di Roma in et\u00e0 medievale, dal 476 al 1492.\nStoria.\nEruli ed Ostrogoti.\nLa caduta dell'Impero Romano d'Occidente nel 476 non cambi\u00f2 molto le cose per Roma. Gli Eruli di Odoacre e quindi gli Ostrogoti di Teodorico continuarono, come gli imperatori che li avevano preceduti, a governare l'Italia da Ravenna. L'amministrazione della citt\u00e0 era affidata al Senato, da lungo tempo privato dei suoi originari poteri, e sempre maggiore importanza acquistava il Papa, che in genere veniva da una famiglia senatoria. Durante il regno di Teodorico venivano ancora restaurati gli edifici pubblici cittadini a cura dello Stato.\nIl regno ostrogoto in Italia fu caratterizzato da molti risultati positivi, come il ristabilimento di parte dell'antica prosperit\u00e0 dell'Italia e la conquista di vari territori dell'ex Impero romano d'Occidente, come la Provenza, il Norico e la Pannonia. Il sistema statale tardo-romano non venne abolito: le cariche civili (come i governatori civili delle province, i vicari delle diocesi e il prefetto del pretorio) continuarono ad essere esercitate da cittadini romani, sebbene la loro autonomia fosse limitata da un funzionario goto detto \"conte\". Teodorico, nonostante fosse di fede ariana, come del resto il suo popolo, si dimostr\u00f2 tollerante nei confronti dei suoi sudditi romani e cattolici.\nDeceduto Teodorico (526), il trono fu ereditato dal nipote Atalarico sotto la reggenza della madre Amalasunta; perito anche Atalarico in tenera et\u00e0, Amalasunta fu costretta a condividere il trono con Teodato (534). Nel frattempo (527) era asceso sul trono dell'Impero romano d'Oriente un nuovo ambizioso imperatore, Giustiniano I, che ambiva alla riconquista dei territori che un tempo appartenevano alla \"pars occidentis\". Conclusa una pace con la Persia (532), Giustiniano decise di riconquistare l'Africa, finita in mano ai Vandali: la spedizione, affidata al generale Belisario, si risolse con un successo e con l'annessione dell'Africa vandalica all'Impero. Nel frattempo Giustiniano strinse relazioni amichevoli con Amalasunta, con cui sembra avesse avviato trattative per la cessione dell'Italia all'Impero. Le tendenze filo-bizantine di Amalasunta erano per\u00f2 osteggiate da parte dei Goti e nel 535 Teodato, messosi d'accordo con la frangia anti-bizantina dei Goti, organizz\u00f2 un colpo di stato con cui rovesci\u00f2 ed esili\u00f2 Amalasunta in un'isola del Lago di Bolsena; quest'ultima venne poi strangolata per ordine di Teodato quello stesso anno. Giustiniano, alleato di Amalasunta, colse il pretesto per dichiarare guerra ai Goti.\nRoma bizantina.\nTra la guerra greco-gotica, iniziata a Roma con la presa del generale Belisario nel 536, e l'alleanza di papa Stefano II con il re dei Franchi Pipino il Breve stipulata alla met\u00e0 dell'VIII secolo, la citt\u00e0 fu sotto il dominio dell'Impero bizantino, mentre l'amministrazione e il mantenimento della citt\u00e0 furono assunti dal papa, che progressivamente si conquist\u00f2 una sempre maggiore autonomia. Grande figura di questo periodo fu papa Gregorio Magno, che tra la fine del VI secolo e gli inizi del VII riorganizz\u00f2 l'amministrazione pontificia, le attivit\u00e0 ecclesiastiche nella citt\u00e0 e i possedimenti terrieri che consentivano alla Chiesa di farsi carico dell'assistenza ai cittadini.\nLa guerra gotica.\nNel 536 la citt\u00e0 fu presa dal generale bizantino Belisario, che nell'ambito del tentativo di riconquista della maggior parte dei territori dell'antico Impero Romano d'Occidente da parte dell'imperatore d'Oriente Giustiniano I, aveva invaso l'Italia nel tentativo di riunirla all'Impero romano. Belisario, dopo aver fatto fortificare Cuma e Napoli, si diresse verso Roma dove, nel dicembre 536, venne acclamato come un liberatore, e gli furono aperte le porte nonostante la presenza delle guarnigioni di Ostrogoti in citt\u00e0. Il capitano della guarnigione gota, Leutari, venne inviato a Costantinopoli per consegnare le chiavi della Citt\u00e0 Eterna a Giustiniano. La liberazione di Roma dai barbari venne festeggiata con i \"Saturnali\", e Belisario decise di marciare oltre sottomettendo anche citt\u00e0 come Narni, Perugia e Spoleto.\nAssedio di Roma (537-538).\nVitige, re degli Ostrogoti, non era comunque disposto ad arrendersi e preparava la riconquista di Roma: a due miglia dalla citt\u00e0 Bizantini e Goti combatterono una battaglia che vide prevalere i primi, i quali uccisero pi\u00f9 di mille nemici e li costrinsero alla fuga. Si diffuse il timore, poi rivelatosi infondato, che Belisario fosse morto in battaglia: in realt\u00e0 il generale era stato solo ferito. Tuttavia i Goti non si arresero e tornarono ad assediare la citt\u00e0: l'assedio dur\u00f2 per un anno ma fall\u00ec, ed i Goti furono costretti a ritirarsi con gravi perdite (si dice che circa 1/3 dell'esercito goto and\u00f2 distrutto).\nEssendo in inferiorit\u00e0 numerica (5.000 bizantini contro 30.000 goti), Belisario decise di attuare la sua tattica preferita, ovvero evitare di affrontare per quanto possibile in uno scontro aperto il nemico ma piuttosto rinserrarsi in una fortezza ben protetta e logorare il nemico assediante conducendo azioni di guerriglia. La tattica funzion\u00f2 e nel 18\u00ba giorno di assedio un assalto alle mura da parte dei Goti fu respinto infliggendo al nemico pesanti perdite; da quel momento in poi i Goti non osarono pi\u00f9 assaltare le mura, preferendo piuttosto cercare di spingere il nemico alla resa per fame, bloccando i rifornimenti alla citt\u00e0 assediata con l'occupazione di Porto (il porto di Roma). La superiorit\u00e0 della flotta imperiale su quella gota permise comunque alla citt\u00e0 di ricevere rinforzi e rifornimenti anche nei momenti peggiori.\nDurante l'assedio della citt\u00e0 il popolo pat\u00ec la fame e la carestia per il progressivo esaurirsi delle riserve di cibo; Belisario cerc\u00f2 di fare quello che pot\u00e9 per soddisfare i bisogni dei Romani ma rigett\u00f2 con disdegno la proposta di capitolare al nemico. Prese delle severe precauzioni per assicurarsi la fedelt\u00e0 dei suoi uomini: cambiava due volte al mese gli ufficiali posti a custodia delle porte della citt\u00e0, ed essi venivano sorvegliati da cani e da altre guardie per prevenire un eventuale tradimento. Quando venne intercettata una lettera che assicurava al re dei Goti che la Porta Asinaria sarebbe stata segretamente aperta alle sue truppe, Belisario band\u00ec numerosi senatori e convoc\u00f2 nel suo ufficio (Palazzo Pinciano) papa Silverio e gli comunic\u00f2 che per decreto imperiale non era pi\u00f9 Papa e che era stato condannato all'esilio in Oriente. Al posto di Silverio venne nominato papa Vigilio, che aveva comprato la nomina a Papa per 200 libbre d'oro. Belisario nel fare ci\u00f2 obbediva agli ordini dell'imperatrice Teodora che voleva un Papa contrario alle tesi propugnate al Concilio di Calcedonia.\nBelisario chiese urgentemente all'Imperatore nuovi rinforzi in quanto le truppe che aveva non erano sufficienti per soggiogare l'Italia:\nGiustiniano rispose alle richieste del suo generale inviando in Italia 1.600 mercenari tra slavi e unni, sotto il comando dei generali Martino e Valente; in seguito vennero inviati anche 3.000 isauri e pi\u00f9 di 2.000 cavalli, e tutti questi rinforzi si riunirono a Roma. Sentendosi pi\u00f9 sicuro, Belisario continu\u00f2 ad attuare la sua tattica di logoramento, inviando di volta in volta piccoli reggimenti di arcieri a cavallo fuori le mura a combattere brevi scontri contro il nemico, raccomandando loro di tenersi a distanza dal nemico usando solo frecce e di tornare dentro le mura non appena queste fossero finite. Grazie alla superiorit\u00e0 degli arcieri a cavallo bizantini, contro i quali i mal equipaggiati e appiedati arcieri goti non potevano competere, i Bizantini uscirono complessivamente vincitori nei 69 combattimenti svoltisi fuori le mura nel corso dell'assedio.\nI Goti, successivamente, tentarono di bloccare l'arrivo di rifornimenti alla citt\u00e0 assediata bloccando la via Appia e la via Latina; nonostante i Romani, oppressi dalla fame, pregassero il generale di affrontare i Goti in campo aperto per porre fine all'assedio e, con esso, alle loro sofferenze, Belisario decise di non tentare azioni rischiose, essendo conscio che ben presto sarebbero giunti da Bisanzio nuovi rinforzi; per risolvere il problema del cibo, invi\u00f2 il suo segretario Procopio a Napoli con l'incarico di procurarsi alimenti da trasportare nella Citt\u00e0 Eterna, missione che ebbe successo e non fu ostacolata dai Goti. La mancata opposizione dei Goti fece comprendere a Belisario che anch'essi erano esausti per il lungo assedio, per cui decise di adoperare una nuova tattica: diede ad alcuni suoi soldati il compito di assalire i convogli dei Goti e prese altre misure per fare in modo che \u00abcredessero di essere assediati non meno dei loro nemici\u00bb. Ben presto anche i Goti soffrirono la fame e furono colpiti da una carestia. Nel frattempo ulteriori rinforzi raggiunsero Roma, ingrossando le file dell'esercito di Belisario.\nI Goti decisero di negoziare allora la pace, proponendo ai Bizantini la cessione della Sicilia in cambio della fine delle ostilit\u00e0. Belisario, pur rifiutando le offerte dei Goti, permise ai loro ambasciatori di parlare con Giustiniano, che concesse una tregua di tre mesi durata poi per tutto l'inverno.\nDurante la tregua, Belisario decise di creare un diversivo in modo che i Goti levassero l'assedio: egli infatti ordin\u00f2 a Giovanni, nipote di Vitaliano, di conquistare il Piceno, provincia che conteneva molte ricchezze e che era stata sguarnita dai Goti per tentare la presa di Roma. Vitige, venuto a conoscenza che Giovanni aveva conquistato il Piceno e concentrato le sue ricchezze nelle mura di Rimini, decise di togliere l'assedio. Dopo un anno e nove giorni di assedio, i Goti si ritirarono quindi dalle mura della Citt\u00e0 Eterna.\nBelisario provvedette quindi a conquistare il resto dell'Italia, espugnando Ravenna nel 540 e catturando il re Vitige. Giustiniano, ritenendo la guerra ormai conclusa, richiam\u00f2 Belisario in Oriente. In realt\u00e0 gli Ostrogoti si riorganizzarono, e, sotto la guida di re Totila, sottomisero tra il 541 e il 544 molte regioni del sud Italia, tra cui Napoli, e aveva inoltre l'appoggio della popolazione, inasprita dall'eccessivo fiscalismo bizantino (Giustiniano aveva inviato in Italia, immediatamente dopo la partenza di Belisario, un esattore (logoteta) rapace di nome Alessandro detto \"Forficula\" (\"forbicella\").\nAssedio di Roma del 546.\nVista la situazione disperata, nel 544 Belisario fu nuovamente inviato in Italia. Il generale organizz\u00f2 la spedizione a sue spese e, con un esercito di 4.000 uomini tra Traci e Illirici, sbarc\u00f2 ad Otranto riuscendo a liberarla dall'assedio goto; tuttavia la scelta sbagliata della sede da cui condurre le operazioni militari, Ravenna, influenz\u00f2 negativamente il proseguimento della guerra: l'antica capitale dell'Impero d'Occidente era infatti poco adatta in quanto lontana da Roma e dal mezzogiorno d'Italia, che bisognava liberare dai Goti di Totila. A influenzare negativamente la guerra contribuirono anche gli scarsi rifornimenti di uomini e mezzi, dovuti alla gelosia di Giustiniano; per la carenza di denaro Belisario fu costretto a depredare gli Italici, causando tra le altre cose la resa di Spoleto, che venne consegnata ai Goti da Erodiano a cui Belisario aveva chiesto dei soldi giungendo persino a ricattarlo con ogni sorta di minacce. Sempre per lo stesso motivo, Belisario fu costretto a viaggiare da una postazione all'altra facendo il periplo per mare, non potendo affrontare una battaglia via terra contro i Goti per la sua inferiorit\u00e0 numerica.\nNell'estate del 545 Belisario scrisse all'Imperatore la seguente lettera:\nCon questa lettera Belisario invi\u00f2 a Giustiniano Giovanni; quest'ultimo, tuttavia, invece di tornare subito con i rinforzi, si ferm\u00f2 nella capitale per alcuni mesi sposando la figlia di Germano, un patrizio bizantino. Nel frattempo Totila stava soggiogando la Toscana e il Piceno.\nVerso la fine del 545 Belisario lasci\u00f2 Ravenna e si diresse a Durazzo dove invi\u00f2 all'Imperatore richieste di rinforzi, e venne qui raggiunto dai generali Giovanni e Isacco intorno al 546; Belisario decise quindi di spingersi via mare a Roma mentre Giovanni sarebbe sbarcato in Calabria e lo avrebbe raggiunto nella citt\u00e0 via terra. Giunto a Porto, Belisario rimase l\u00ec in attesa di Giovanni ma quest'ultimo, dopo aver soggiogato Puglia, Calabria, Lucania e Bruzio, decise di non spingersi fino a Roma per la presenza dei Goti a Capua. Secondo la \"Storia segreta\" di Procopio il rifiuto di Giovanni di raggiungere Belisario a Roma sarebbe dovuto ai suoi timori di venire assassinato da Antonina, moglie di Belisario ed amica dell'imperatrice Teodora, a sua volta ostile allo stesso Giovanni.\nNel mentre il re ostrogoto pose l'assedio a Roma dopo aver espugnato Assisi e Spoleto; Roma era difesa dal generale Bessa, il quale per\u00f2 si arricchiva a spese della popolazione vendendo le scorte di cibo a carissimo prezzo: di conseguenza molti Romani soffrirono la fame e molti, per la disperazione, abbandonarono la citt\u00e0. Belisario, giunto a Porto, a pochi passi da Roma, tent\u00f2 di portare provviste in citt\u00e0 cercando di superare con uno stratagemma ingegnoso gli sbarramenti goti piazzati sul fiume Tevere, ma proprio quando il suo piano stava per funzionare al generale giunse la notizia che Isace, a cui era stata affidata la difesa di Porto, era stato vinto dai Goti: temendo che a causa della sconfitta di Isace Porto, importantissima strategicamente come punto di riparo, fosse stata occupata dai Goti, Belisario ordin\u00f2 ai suoi uomini di abbandonare il piano e di ritornare in fretta a Porto per cercare di salvarla; quando scopr\u00ec che Porto era ancora in mano imperiale e che per un falso allarme aveva fatto fallire il suo piano, Belisario per lo sconforto si ammal\u00f2. Nel frattempo le truppe a presidio di Roma, poich\u00e9 erano mal pagate, aprirono a tradimento le porte della citt\u00e0 a Totila, il quale vi fece ingresso il 17 dicembre 546. Le offerte di pace di Totila tramite il prelato Pelagio (futuro papa) furono per\u00f2 rifiutate da Giustiniano che rispondeva di \"trattare direttamente con Belisario\"; Totila minacci\u00f2 di distruggere la citt\u00e0 ma a fargli cambiare idea giunse una lettera di Belisario che gli intim\u00f2 di non deturpare la bellezza di Roma. Totila con generosit\u00e0 risparmi\u00f2 la citt\u00e0 e momentaneamente si ritir\u00f2 da essa, perdendola in tal modo pochi mesi pi\u00f9 tardi: dopo aver recuperato Spoleto, Belisario decise infatti di marciare contro Roma, rioccupandola e ricostruendo parzialmente le mura abbattute da Totila. Nonostante non avesse ancora sostituito le porte della citt\u00e0, distrutte dai Goti, riusc\u00ec a respingere un primo assalto di Totila che aveva tentato invano di reimpadronirsi della citt\u00e0; ottenuto questo successo, il generale ricostru\u00ec le porte e sped\u00ec le chiavi della citt\u00e0 a Giustiniano.\nLa sconfitta inflitta loro da Belisario demoralizz\u00f2 i Goti, che dovettero dunque essere rincuorati con un'orazione da Totila. Belisario quindi, sapendo quanto Antonina e Teodora fossero amiche, invi\u00f2 sua moglie a Costantinopoli per ottenere dall'Imperatrice ulteriori aiuti: tuttavia al suo arrivo Antonina scopr\u00ec che Teodora era morta (28 giugno 548). Con i rinforzi Belisario tent\u00f2 di liberare Rossano dall'assedio dei Goti ma il suo sbarco venne impedito dal nemico. Il generale decise quindi di tornare a Roma, affidando l'esercito a Giovanni e a Valeriano; una volta in citt\u00e0 venne richiamato a Costantinopoli dall'Imperatore, persuaso a farlo da Antonina (secondo la \"Storia Segreta\" invece fu Belisario stesso a chiedere di ritornare a Costantinopoli).\nQuesto fu il giudizio di Procopio sulla seconda campagna in Italia di Belisario:\nPresa di Roma.\nApprofittando dell'assenza di Belisario, Totila assedi\u00f2 nuovamente Roma, difesa da Diogeniano: questi garant\u00ec agli abitanti della citt\u00e0 il rifornimento di grano, che venne fatto seminare all'interno delle mura in modo che non soffrissero la fame neanche quando i Goti conquistarono Porto. Tuttavia il tradimento dei malpagati soldati isaurici segn\u00f2 per l'ennesima volta la capitolazione della citt\u00e0: il 16 gennaio 550 Totila, messosi d'accordo con essi, ordin\u00f2 a parte dei suoi di suonare le trombe mentre il resto dell'esercito fu posto in prossimit\u00e0 della Porta San Paolo; quando i Bizantini udirono suonare le trombe, accorsero subito verso la zona da dove veniva il suono pensando che i Goti stessero attaccato l\u00ec, mentre i traditori indisturbati aprirono la porta San Paolo ai Goti di Totila. Pochi sopravvissero al massacro dei Goti, anche se parte dei soldati bizantini riuscirono a rinserrarsi nel mausoleo di Adriano, dove resistettero all'assalto goto per due giorni; Totila propose ai soldati bizantini o di andarsene indenni senza armi e cavalli dalla citt\u00e0 oppure di entrare nel suo esercito: i soldati, tranne il loro comandante, optarono per la seconda opzione.\nTotila, insediatosi a Roma, cerc\u00f2 di non comportarsi da nemico vittorioso dandosi da fare per ripopolarla e portarla all'antico splendore; tuttavia la guerra aveva inferto colpi mortali alla citt\u00e0, con la distruzione di statue e monumenti (utilizzati per gettarli dalle mura contro i nemici oppure per la ricostruzione di chiese o per rinforzare le porte) e il crollo demografico della popolazione (passata da 100.000 abitanti di inizio VI secolo a non pi\u00f9 di 30.000 alla fine della guerra gotica). Totila tent\u00f2 quindi di negoziare la pace con Giustiniano, inviando un messo romano di nome Stefano a Costantinopoli, ma l'Imperatore rifiut\u00f2; il re goto decise quindi di stringere alle strette il nemico, espugnando dapprima Civitavecchia e successivamente Taranto e Rimini.\nCampagne di Narsete e vittoria bizantina.\nNel 551 Narsete ottenne di nuovo il comando delle operazioni in Italia: radun\u00f2 un esercito imponente, senza farsi molti scrupoli di arruolare con generosi donativi barbari Unni, Gepidi, Eruli, Longobardi e Persiani fra le sue schiere; l'esercito di Narsete radunatosi a Salona arriv\u00f2 quindi a comprendere all'incirca 30.000 uomini. Totila reag\u00ec ai preparativi di Narsete ripopolando Roma con una parte dei cittadini e dei senatori tenuti in cattivit\u00e0 in Campania e affidando agli stessi senatori il compito di provvedere alla difesa della citt\u00e0; successivamente ordin\u00f2 alla flotta gota (di 300 navi) di saccheggiare la Grecia e Corf\u00f9, intercettando in questo modo alcuni dei rifornimenti destinati all'esercito di Narsete. Infine decise di conquistare la strategicamente importante citt\u00e0 di Ancona: in questo per\u00f2 egli fall\u00ec perch\u00e9 la flotta gota che assediava la citt\u00e0 insieme all'esercito terrestre, a causa della relativa inesperienza dei Goti nella guerra in mare rispetto agli imperiali, sub\u00ec una completa disfatta in una battaglia navale presso Sena Gallica; non pi\u00f9 supportati dalla propria flotta, i Goti dovettero quindi levare l'assedio. Totila, contrario ad ogni resa, ordin\u00f2 allora l'invasione della Sardegna e della Corsica, che ebbe buon esito in quanto la flotta bizantina inviata dall'Africa venne sconfitta dai Goti presso Cagliari.\nTerminati i preparativi nella primavera del 552 Narsete da Salona part\u00ec per l'Italia, cercando di raggiungerla via terra non avendo abbastanza navi a disposizione per giungervi via mare. Gli eserciti di Totila e Narsete si scontrarono in campo aperto nella battaglia di Tagina (Gualdo Tadino), detta dei \"Busta Gallorum\": dopo un'accesissima battaglia gli imperiali, sfruttando un attacco imprudente dei Goti (che li espose ai dardi degli arcieri imperiali), ebbero nettamente la meglio sul nemico, infliggendogli gravissime perdite; Totila riusc\u00ec a fuggire ferito, ma mor\u00ec nelle immediate vicinanze in un luogo chiamato \"Caprae\", corrispondente all'attuale frazione di Caprara, dove tuttora esiste un sito chiamato \"Sepolcro di Totila\".\nDopo la battaglia decisiva, Narsete conged\u00f2 i guerrieri mercenari longobardi al suo seguito, perch\u00e9 si abbandonavano al saccheggio delle citt\u00e0 (al punto di \"violare le donne nei templi\"), affrettandosi quindi a rispedirli alle loro sedi (anche se Paolo Diacono, egli stesso appartenente a tale stirpe, nella sua \"Historia Langobardorum\", non fa menzione dell'episodio pur essendo un religioso). Affid\u00f2 quindi i Longobardi al generale Valeriano e al nipote di lui Damiano, ordinando loro di vigilare affinch\u00e9, durante il loro ritorno in Pannonia, non commettessero atti iniqui. Mentre Valeriano, fatti ritornare i Longobardi nelle proprie terre, tent\u00f2 di espugnare Verona invano a causa dell'opposizione delle truppe franche a presidio delle Venezie, e gli Ostrogoti eleggevano a Pavia un nuovo re, Teia, gli imperiali si reimpadronivano di Narni, Perugia e Spoleto, giungendo infine ad assediare Roma: grazie a una sortita di Dagisteo, i Bizantini riuscirono infine a costringere alla resa i Goti che ancora occupavano la citt\u00e0. Qui si inserisce il celebre commento di Procopio, che mise in evidenza come la vittoria bizantina si rivelasse invece un'ulteriore disgrazia per gli abitanti di Roma: i barbari arruolati nelle file di Narsete si abbandonarono al saccheggio e al massacro, e lo stesso fecero i fuggitivi Ostrogoti mentre si apprestavano a lasciare dalla citt\u00e0; inoltre il nuovo re goto Teia, alla notizia della caduta della citt\u00e0 in mano imperiale, per rappresaglia fece giustiziare diversi figli di patrizi in sua mano.\nMentre i Bizantini si impadronivano anche di Porto e Petra Pertusa, Teia tent\u00f2 senza successo di stringere un'alleanza con i Franchi. Narsete, nel frattempo, invi\u00f2 truppe ad assediare Civitavecchia e soprattutto Cuma, dove era custodito il tesoro dei Goti; Teia, allarmato, raccolse le truppe che aveva a disposizione e part\u00ec per la Campania. Nella conseguente battaglia dei Monti Lattari, combattuta nell'ottobre 552 presso il Vesuvio, i Goti si batterono accanitamente ma alla fine Teia fu ucciso e, dopo una disperata resistenza, i suoi guerrieri si arresero e si sottomisero a Bisanzio. Teia fu l'ultimo re dei Goti.\nTuttavia la guerra non era ancora finita del tutto: non solo alcune fortezze gote sparse per la penisola, infatti, ancora rifiutavano la resa, ma gli Ostrogoti che avevano rifiutato di abbassare le armi avevano inviato un'ambasceria al re dei Franchi Teodobaldo, chiedendogli sostegno militare contro i Bizantini; il re dei Franchi, tuttavia, rifiut\u00f2 di intervenire direttamente nel conflitto pur non impedendo a due comandanti alemanni del suo esercito, Butilino e Leutari, di invadere la penisola alla testa di un'orda franco-alemanna comprendente, secondo almeno Agazia, ben 75.000 guerrieri (cifra che sembra comunque esagerata). Narsete ricevette la notizia dell'invasione franco-alemanna mentre era alle prese con l'assedio di Cuma, che gli stava provocando diversi problemi, e reag\u00ec lasciando una piccola parte dell'esercito a continuare l'assedio della citt\u00e0 mentre egli con il grosso dell'esercito si diresse verso nord, non solo per respingere la nuova minaccia ma anche per sottomettere le fortezze gote che ancora resistevano nella Tuscia. Terminata la sottomissione della Tuscia, Narsete ordin\u00f2 ai suoi soldati di ritirarsi nei propri quartieri invernali per poi ricongiungersi a Roma nella primavera successiva, e si diresse a Ravenna dove risiedette a Classe; qui ricevette la notizia della resa di Cuma e della conquista del tesoro dei Goti.\nDopo aver messo in fuga un esercito franco-alemanno di 2.000 uomini nella primavera del 554, Narsete ritorn\u00f2 a Ravenna e da qui si diresse verso Roma; rimase nella citt\u00e0, dove si era riunito tutto l'esercito, fino all'estate del 554, addestrando i suoi uomini in modo che potessero migliorare le loro abilit\u00e0 combattive. Nel frattempo i franco-alemanni, giunti ormai nel Sannio, si erano divisi in due gruppi: uno, condotto da Leutari, raggiunse Otranto per poi ritornare in nord Italia; l'altro invece, condotto da Butilino, raggiunse lo Stretto di Messina. Entrambi gli eserciti compirono saccheggi ed uccisioni: i Franchi, tuttavia, a differenza degli Alemanni, non saccheggiarono gli edifici religiosi in quanto cristiani. Mentre l'esercito di Leutari tornava nel nord Italia venne sconfitto presso Pesaro dagli Imperiali; i superstiti trovarono rifugio nella Venezia in mano franca dove per\u00f2 molti morirono di dissenteria. Butilino, speranzoso di diventare re dei Goti una volta vinti i Bizantini, giunto allo Stretto di Messina decise di dirigersi in Campania per affrontare Narsete; accampatosi a Capua, Butilino, forte di 30.000 uomini seppur in parte colpiti dalla dissenteria, si prepar\u00f2 allo scontro con Narsete: i due eserciti si scontrarono dunque nella battaglia del Volturno in cui ebbe la meglio il generale bizantino, che distrusse l'esercito franco costringendolo al ritiro. Questa vittoria, che pose fine alle grandi operazioni militari della guerra gotica, venne celebrata da Narsete a Roma.\nCondizioni di Roma dopo la guerra gotica.\nLe conseguenze della guerra si fecero sentire sull'Italia per alcuni secoli, anche perch\u00e9 la popolazione, per non essere coinvolta, aveva abbandonato le citt\u00e0 per rifugiarsi nelle campagne o sulle alture fortificate meglio protette, portando a compimento quel processo di ruralizzazione e di abbandono dei centri urbani iniziato nel V secolo. Anche se le cifre delle vittime riportate da Procopio sono forse esagerate, si pu\u00f2 stimare che buona parte della popolazione italiana fosse stata decimata dagli assedi, dalle carestie e dalla peste.\nI ripetuti assedi avevano devastato la citt\u00e0 e grandemente ridotto la popolazione che agli inizi del secolo contava ancora circa 100.000 abitanti e che adesso si era ridotta a non pi\u00f9 di 30.000 persone. Gran parte degli antichi edifici pubblici era in rovina, mentre l'abitato si era spostato principalmente nella zona del Campo Marzio e di Trastevere, presso il fiume.\nGiustiniano I (527-565) garant\u00ec sussidi a Roma per mantenere le costruzioni pubbliche, gli acquedotti e i ponti, ma questi, nello scenario di un'Italia impoverita dalle recenti guerre, non erano sempre sufficienti. Giustiniano I protesse inoltre gli studiosi di varie discipline e ripristin\u00f2 teoricamente il Senato, che rimase tuttavia sotto la supervisione di un prefetto e altri ufficiali, dipendenti dalle autorit\u00e0 bizantine a Ravenna e venne pi\u00f9 tardi sostituito da un consiglio consultivo costituito dalle famiglie pi\u00f9 importanti. L'antica aristocrazia romana aveva in gran parte spostato le sue residenze presso le corti di Costantinopoli o di Ravenna ed era subentrata una nuova aristocrazia formata da funzionari bizantini o della corte papale. Vennero anche costruite nuove chiese, in genere caratterizzate da elementi orientali (Santi Quirico e Giulitta, Santi Apostoli, San Giovanni a Porta Latina)\nSe alcune fonti propagandistiche parlano di un'Italia florida e rinata dopo la conclusione del conflitto, la realt\u00e0 doveva essere ben diversa. I tentativi di Giustiniano di combattere gli abusi fiscali in Italia risultarono vani e, nonostante Narsete e i suoi sottoposti avessero ricostruito, in tutto o in parte, numerose citt\u00e0 distrutte dai Goti, l'Italia non riusc\u00ec a recuperare la sua antica prosperit\u00e0. Nel 556 papa Pelagio si lament\u00f2 in una lettera al vescovo di Arelate delle condizioni delle campagne, \u00abcos\u00ec desolate che nessuno \u00e8 in grado di recuperare\u00bb; proprio a causa della situazione critica in cui versava l'Italia, Pelagio fu costretto a chiedere al vescovo in questione di inviargli i raccolti dei patrimoni pontefici nella Gallia meridionale, oltre a una fornitura di vesti, per i poveri della citt\u00e0 di Roma. A peggiorare le condizioni del paese, gi\u00e0 provato dal fiscalismo bizantino, contribu\u00ec inoltre un'epidemia di peste che spopol\u00f2 l'Italia dal 559 al 562; ad essa, inoltre, fece poi seguito anche una carestia.\nAnche Roma fatic\u00f2, nonostante i fondi promessi, a riprendersi dalla guerra e l'unica opera pubblica riparata nella citt\u00e0 di cui si ha notizia \u00e8 il ponte Salario, distrutto da Totila e ricostruito nel 565. La guerra rese Roma una citt\u00e0 spopolata e in rovina: molti monumenti si deteriorarono e dei 14 acquedotti che prima della guerra fornivano acqua alla citt\u00e0 ora solo uno, secondo gli storici, rimase in funzione, l'\"Aqua Traiana\" fatto riparare da Belisario. Anche per il senato romano inizi\u00f2 un irreversibile processo di declino che si concluse con il suo scioglimento verso l'inizio del VII secolo: molti senatori si trasferirono a Bisanzio o vennero massacrati nel corso della guerra. Roma, alla fine della guerra, contava non pi\u00f9 di 30.000 abitanti (contro i 100.000 di inizio secolo) e si avviava alla completa ruralizzazione, avendo perduto molti dei suoi artigiani e commercianti e avendo accolto al contempo numerosi profughi provenienti dalle campagne. Il declino non coinvolse, tuttavia, tutte le regioni: quelle meno colpite dalla guerra, come la Sicilia o Ravenna, non sembrano aver risentito in misura rilevante degli effetti devastanti del conflitto, mantenendo la propria prosperit\u00e0.\nInvasione longobarda.\nStando a ci\u00f2 che scrive Paolo Diacono, l'imperatore Giustino II, intorno al 568, ricevette le proteste degli abitanti di Roma, che sostenevano, a causa del rapace fiscalismo, che era meglio sottostare alla dominazione gota piuttosto che a quella greca e minacciavano, in caso di mancata rimozione di Narsete, di consegnare Roma e l'Italia ai Barbari.\nQuando Narsete lo seppe, disse:\nL'Imperatore si adir\u00f2 con Narsete e lo destitu\u00ec, sostituendolo con Longino che ricevette la carica di Prefetto del pretorio d'Italia. Narsete, ricevuta tale notizia, e adiratosi con l'Imperatore, decise di ritirarsi a Napoli da dove scrisse ai Longobardi, invitandoli a invadere l'Italia. Alboino accett\u00f2 l'invito; dopo essersi alleato con i Sassoni, Alboino e tutto il suo popolo abbandonarono la Pannonia per andare a stabilirsi in Italia.\nLa storia del tradimento di Narsete narrata da Paolo Diacono tuttavia \u00e8 priva di fondamento storico. Gli storici moderni ritengono pi\u00f9 probabile che i Longobardi abbiano invaso l'Italia piuttosto perch\u00e9 pressati dall'espansionismo degli \u00c0vari. Secondo alcune congetture non verificabili i Longobardi potrebbero stati invitati in Italia dal governo bizantino con l'intenzione di utilizzarli come \"foederati\" per contenere eventuali attacchi franchi. Secondo la tradizione riportata da Paolo Diacono, il giorno di Pasqua del 568 Alboino entr\u00f2 in Italia. Sono state avanzate varie ipotesi sui motivi per cui Bisanzio non ebbe la forza di reagire all'invasione:\nCos\u00ec negli anni settanta del secolo i Longobardi posero la loro capitale a Pavia conquistando tutto il Nord della Penisola tranne le coste della Liguria e del Veneto. Al Centro e al Sud si formarono invece i ducati longobardi di Spoleto e Benevento, i cui duchi fondatori (Zottone a Benevento e Faroaldo a Spoleto) non sembrerebbero essere venuti in Italia con Alboino, ma secondo alcune congetture - ora divenute maggioritarie - sarebbero arrivati in Italia gi\u00e0 prima del 568, come \"foederati\" al servizio dell'Impero rimasti in Italia dopo la guerra gotica; solo nel 576, dopo il fallimento della spedizione contro i Longobardi del generale bizantino Baduario, i \"foederati\" Longobardi di Spoleto e Benevento si sarebbero rivoltati a Bisanzio, formando questi due ducati autonomi. Dopo la formazione dei due ducati longobardi meridionali, ora Roma era apertamente minacciata e nel 579 fu essa stessa assediata; il senato romano invi\u00f2 richieste di aiuto all'Imperatore Tiberio II, ma questi - essendo impegnato sul fronte orientale - non pot\u00e9 far altro che consigliare al senato di corrompere col denaro i duchi longobardi per spingerli a passare dalla parte dell'Impero e combattere in Oriente al servizio di Bisanzio contro la Persia, oppure di comprare un'alleanza con i Franchi contro i Longobardi.\nIntorno al 580, stando alla \"Descriptio orbis romani\" di Giorgio Ciprio, sembra che Tiberio II divise in cinque province o \"eparchie\" l'Italia bizantina e Roma entr\u00f2 a far parte dell'eparchia Urbicaria, comprendente i residui possedimenti bizantini in \"Liguria\", \"Alpi Cozie\", \"Tuscia\", \"Valeria\", \"Piceno\", e l'estremo Nord della \"Campania\". Tale riforma amministrativa dell'Italia sembra motivata, secondo Bavant, dalla necessit\u00e0 di riorganizzare l'amministrazione dell'Italia in modo da mantenere i territori residui minacciati dai Longobardi rendendoli in grado di respingere i loro attacchi; essendo fallito, infatti, ogni tentativo (compresa la spedizione di Baduario) per sloggiarli e prendendo dunque atto che per ora non era possibile risospingere al di l\u00e0 delle Alpi la nazione longobarda, fu introdotto con la riforma il sistema dei tratti limitanei, anticipando la riforma dell'Esarcato, che fu realizzata alcuni anni dopo. Nel 584 circa fu istituito infine l'esarcato, portando alla soppressione dell'eparchia Urbicaria. Il primo esarca di cui si ha notizia potrebbe essere stato Decio, un patrizio citato in un'epistola del 584 di Papa Pelagio forse identificabile con l'innominato esarca citato nella medesima epistola (la lettera \u00e8 ambigua): nella medesima lettera si comprende come la situazione a Ravenna fosse disperata perch\u00e9 viene affermato che l'\"exarchus\" non pot\u00e9 portare aiuto a Roma contro i Longobardi in quanto gi\u00e0 a stento riusciva a difendere Ravenna.\nMaurizio (582 - 602) diede un nuovo corso al conflitto alleandosi con il re dei Franchi Childeberto II (579-595). Le armate franche invasero i territori dei Longobardi nel 584, 585, 588 e 590.\nLe riforme di papa Gregorio I.\nPer circa due secoli Roma rimase tuttavia sotto il formale dominio bizantino, esercitato da \"carthularii\" o \"duces\" che risiedevano negli antichi palazzi imperiali del Palatino, mentre il comandante militare dovette avere la propria sede nella parte alta dei Mercati di Traiano, che conserv\u00f2 anche in seguito il carattere di fortificazione. Il papa si assumeva in misura sempre maggiore il compito di provvedere all'amministrazione della citt\u00e0.\nLa Chiesa andava inoltre man mano assorbendo i maggiori possedimenti che erano stati dell'aristocrazia senatoria e in parte erano passati all'amministrazione bizantina. La creazione di una rete organizzativa cittadina e di nuove istituzioni religiose destinate alla cura ed alla difesa degli abitanti, fu in particolare opera di papa Gregorio I (590 - 604).\nIl papa Gregorio I istitu\u00ec una dicastero legale, costituito da laici (\"defensores\" sotto la guida di un \"primicerius\"), affiancato ai sette dicasteri costituiti da funzionari ecclesiastici e retti da diaconi. Un nunzio rappresentava permanentemente la Chiesa romana presso la corte dell'imperatore bizantino. La Chiesa si era assunta i compiti civili dell'approvvigionamento della citt\u00e0, attraverso i prodotti delle vaste tenute in suo possesso, amministrati centralmente, e la manutenzione degli edifici pubblici. L'assistenza ai cittadini era assicurata da una rete di diaconie, centri che si occupavano della distribuzione dei viveri e del ricovero di pellegrini, poveri e ammalati: pur gestite dalla Chiesa, servite da comunit\u00e0 monastiche e dotate di oratori, erano rette da funzionari laici (\"pater diaconiae\") e svolgevano compiti civili (Santa Maria in Cosmedin, San Giorgio al Velabro, San Teodoro, Basilica di Santa Maria in Via Lata).\nSi moltiplicarono i monasteri, che si installavano in antiche \"domus\" donate dai proprietari, e lo stesso papa Gregorio I ne fond\u00f2 uno sulle propriet\u00e0 della sua famiglia al Celio. Le comunit\u00e0 monastiche furono di grande importanza nella Chiesa, come consiglieri diplomatici, teologi e missionari, ma anche per il funzionamento dei centri assistenziali e la custodia dei sepolcri dei martiri.\nRoma aveva sofferto di una disastrosa inondazione del Tevere nel 589, seguita da una pestilenza nel 590.\nA quest'ultima si riferisce la leggenda dell'avvistamento dell'angelo che rinfoderava la spada fiammeggiante, all'origine dell'attuale nome di Castel Sant'Angelo, mentre l'appena eletto papa Gregorio I passava in processione per implorare la fine dell'epidemia.\nNel 591, inoltre, il duca di Spoleto, Ariulfo, appena asceso al ducato, inizi\u00f2 a condurre una politica espansionistica a danni dei Bizantini, conquistando le citt\u00e0 del corridoio umbro che collegava Roma con Ravenna e assediando la \"Citt\u00e0 Eterna\" stessa, da cui si ritir\u00f2 solo dopo aver estorto alla citt\u00e0 assediata un tributo; nel frattempo anche Napoli era minacciata dai Longobardi di Benevento. L'esarca non intervenne in aiuto di Roma, nonostante le richieste di aiuto di Papa Gregorio, il quale, dopo l'assedio, scrisse all'arcivescovo di Ravenna, Giovanni, lamentandosi per il comportamento dell'esarca, che \u00ab...rifiuta di combattere i nostri nemici e vieta a noi di concludere la pace\u00bb. Papa Gregorio, infatti, vista la latitanza del potere imperiale, cerc\u00f2 di negoziare la pace con i Longobardi, in modo da alleviare le sofferenze alla popolazione romana: iniziava cos\u00ec l'attivit\u00e0 politica e temporale della chiesa di Roma.\nNel 592 Romano, venuto a conoscenza che Papa Gregorio era in trattative con il ducato di Spoleto per una pace separata, si mosse per rompere le trattative, un po' perch\u00e9 non tollerava l'insubordinazione del Pontefice, che stava trattando con il nemico senza alcuna autorizzazione imperiale, un po' perch\u00e9 concludere la pace in quel momento avrebbe riconosciuto il corridoio umbro in mani longobarde, cosa che l'esarca non intendeva che accadesse. Nel luglio 592, quindi, l'esarca, partendo da Ravenna, raggiunse via mare Roma e dalla Citt\u00e0 Eterna part\u00ec alla riconquista delle citt\u00e0 del Corridoio umbro: dopo una breve campagna, riusc\u00ec a riconquistarle. Questa campagna, come previsto, ruppe le trattative di pace che Papa Gregorio aveva avviato con i Longobardi, provocando un ulteriore peggioramento dei rapporti con il pontefice, che si lament\u00f2 in seguito del comportamento dell'esarca, che aveva impedito che si giungesse a una tregua \u00absenza alcun costo per l'Impero\u00bb con i Longobardi. La campagna di Romano non gener\u00f2 per\u00f2 solo lo sdegno del pontefice, ma anche la reazione di re Agilulfo, che da Pavia marci\u00f2 in direzione di Perugia, dove giustizi\u00f2 il duca longobardo traditore Maurisione, reo di aver consegnato la citt\u00e0 all'Impero, e poi assedi\u00f2 Roma (593), da cui si ritir\u00f2 solo dopo aver estorto un tributo di 5.000 libbre d'oro.\nPapa Gregorio Magno continu\u00f2 ad insistere per una pace, cercando di convincere lo scolastico di Romano, Severo, a convincere l'esarca a firmare una tregua con i Longobardi, ma senza alcun risultato apprezzabile; anzi, i suoi tentativi subirono la disapprovazione dell'imperatore Maurizio. Le trattative di pace non andarono avanti, perch\u00e9 sempre ostacolate dall'esarca Romano, \u00abla cui malizia \u00e8 persino peggiore delle spade dei Longobardi, tanto che i nemici che ci massacrano sembrano dolci in comparazione con i giudici della Repubblica che ci consumano con la rapina...\u00bb (cos\u00ec scrisse Papa Gregorio Magno al vescovo di Sirmio nella prima met\u00e0 del 596), e, nel 596, alcuni affissero su una colonna a Ravenna uno scritto satirico insultante il Pontefice e la sua politica per il raggiungimento della pace, il quale volle scomunicare gli autori del gesto.\nDopo la morte di Romano (596), divenne esarca Callinico, il quale si mostr\u00f2 molto pi\u00f9 malleabile del predecessore. Con lui, grazie alla mediazione di papa Gregorio, si arriv\u00f2 nel 598 ad un trattato di pace, seppur \"armata\", di durata biennale, con il re longobardo Agilulfo. Nel 601, tuttavia, l'esarca approfitt\u00f2 della ribellione dei duchi longobardi del Friuli e di Trento, catturando la figlia del re insieme ad altri familiari. I Longobardi reagirono prontamente e conquistarono Mantova, Cremona, Padova e Monselice.\nNel 603 Smaragdo ritorn\u00f2 al governo di Ravenna e appoggi\u00f2 nuovamente il Papa nella lotta contro gli scismatici tricapitolini. Il nuovo esarca, non potendosi attendere aiuti da Oriente, non pot\u00e9 far altro che stringere una tregua contro i Longobardi che venne rinnovata di anno in anno fino alla fine del regno di Agilulfo. Nel frattempo, nel 604, mor\u00ec Papa Gregorio Magno.\nRoma nel VII e VIII secolo.\nLo sviluppo del Papato.\nLa posizione del papato si rafforz\u00f2 ancora sotto il regno dell'usurpatore Foca (602 - 610), che ne riconobbe il primato sopra il patriarca di Costantinopoli e decret\u00f2 papa Bonifacio III (607) \"capo di tutte le Chiese\". Il Pantheon nel 609 fu donato al papa Bonifacio IV e trasformato in una chiesa (Santa Maria Rotonda), primo tempio pagano trasformato in chiesa nella citt\u00e0, ed unico ancora per altri due secoli. In onore dell'Imperatore Foca fu inoltre eretta una colonna nel foro romano nel 608.\nDurante il VII secolo, Roma sub\u00ec fortemente l'influenza bizantina e vide un massiccio afflusso di ufficiali e religiosi bizantini da altre parti dell'Impero (anche in seguito all'ondata di profughi cristiani che si erano rifugiati a Roma in seguito all'espansione musulmana): all'interno della stessa Chiesa romana le pi\u00f9 alte cariche erano rivestite da personaggi di origine orientale, in gran parte di lingua greca, e la stessa elezione del papa era sottoposta all'approvazione imperiale. Vennero dedicate numerose chiese a santi orientali e i mosaici, i dipinti e gli elementi architettonici dell'arredo delle chiese seguivano i modelli artistici di Costantinopoli; si diffuse il culto delle reliquie dei corpi dei martiri, precedentemente diffuso in Oriente, ma disapprovato a Roma.\nTra il VI e il VII secolo l'espansione del Cristianesimo in occidente aveva portato a un costante flusso di pellegrini nella capitale e si moltiplicarono gli ospizi e le diaconie dedicati alla loro accoglienza, spesso costruiti lungo le strade di accesso ai santuari. Le donazioni e il soggiorno costituirono un'importante fonte di entrate per l'economia cittadina. Nuovi santuari in parte interrati furono costruiti intorno alle tombe pi\u00f9 venerate (San Lorenzo e Sant'Agnese Basilica dei Santi Nereo e Achilleo presso le catacombe di Domitilla). Nella Basilica di San Pietro venne costruita intorno alla tomba una cripta semi-anulare che assicurava l'ordinato scorrere dei pellegrini.\nLa rivolta dell'esarca Eleuterio.\nNel 615 Roma fu visitata dall'esarca Eleuterio, che fu ricevuto calorosamente da Papa Adeodato; l'esarca aveva appena represso una rivolta a Ravenna che aveva ucciso il suo predecessore e stava recandosi a Napoli per sopprimere un'ulteriore insurrezione scoppiata nella citt\u00e0 partenopea. Dopo aver tentato con insuccesso di combattere con i Longobardi, venendo sconfitto ripetutamente dal duca Sundrarit e costretto a pagare un tributo di 500 libbre d'oro, Eleuterio decise nel 619 di usurpare la porpora, proclamandosi Imperatore romano d'Occidente: secondo lo studioso Bertolini, l'intento dell'esarca ribelle era quello di \u00abridare all'Italia un impero indipendente, pari di rango all'impero in Oriente\u00bb, anche se non si pu\u00f2 escludere, come sostiene T.S. Brown, che \u00able sue ambizioni contemplassero soltanto l'instaurazione, nell'Italia bizantina, di un governo autonomo\u00bb. Poco tempo dopo aver assunto la porpora, Eleuterio si rec\u00f2 dall'arcivescovo di Ravenna Giovanni IV, con ogni probabilit\u00e0 per farsi da lui incoronare (all'epoca era prassi che un nuovo imperatore fosse incoronato da un ecclesiastico); l'arcivescovo, tuttavia, evit\u00f2 di prendersi questa responsabilit\u00e0, forse temendo l'ira di Eraclio nel caso l'usurpazione fosse stata repressa; consigli\u00f2, piuttosto, Eleuterio di recarsi a Roma per farsi incoronare nell'antica \"Caput Mundi\", o dal papa (secondo Ravegnani) o dal senato romano (secondo Bertolini). Eleuterio, reputando valido il consiglio, inizi\u00f2 i preparativi per il viaggio. Secondo lo studioso Classen, si trattava della \u00abprima marcia di incoronazione a Roma della storia del mondo\u00bb. Giunto nei pressi di Castrum Luceoli con i pochi che lo accompagnavano, l'esarca ribelle fu ucciso da soldati fedeli a Eraclio.\nLa questione monotelita.\nIl papato venne inoltre coinvolto nelle numerose dispute teologiche che agitavano l'impero. Sotto l'esarca Isacio (625-643) si ebbe un nuovo inasprimento delle tensioni con la Chiesa romana: Eraclio, in quegli anni, aveva infatti promulgato l\"'Ekthesis\", cio\u00e8 un editto con cui l'imperatore interveniva nelle dispute cristologiche sancendo la duplice natura umana e divina del Cristo, ma l'unicit\u00e0 della sua volont\u00e0, il Monotelismo. Il provvedimento aveva incontrato gravi resistenze in Occidente e Isacio reag\u00ec in materia brutale. Nel 640, sfruttando il malcontento dei soldati per i forti ritardi della paga, il \"chartularius\" Maurizio istig\u00f2 i militari a fare rappresaglia contro il Pontefice, accusato di aver sottratto il compenso dovuto, e quindi, dopo tre giorni di assedio, fu sequestrato il tesoro della Chiesa romana custodito nel Laterano. Poco dopo arriv\u00f2 a Roma anche Isacio, che band\u00ec alcuni ecclesiastici, fece l'inventario del tesoro sequestrato e lo invi\u00f2 in parte a Costantinopoli ad Eraclio e parte lo tenne per s\u00e9. In seguito (intorno al 642), Isacio dovette fronteggiare la rivolta a Roma dello stesso Maurizio, che ottenne l'appoggio dei soldati nelle fortezze circostanti accusando l'esarca di avere l'intenzione di usurpare la porpora. Isacio invi\u00f2 il sacellario e \"magister militum\" Dono nella Citt\u00e0 Eterna per sedare la rivolta, missione coronata dal successo: Maurizio, abbandonato dai suoi stessi uomini, fu catturato in una chiesa di Roma detta \"Ab Praesepe\" e, per ordine dell'esarca, decapitato a Cervia e la sua testa esposta al circo di Ravenna. Gli altri prigionieri, messi in carcere in attesa di conoscere la loro pena, si salvarono grazie all'improvviso decesso dell'esarca (avvenuto, secondo la testimonianza ostile del \"Liber Pontificalis\", per intervento divino), che determin\u00f2 la loro liberazione. \u00c8 possibile che Isacio sia stato ucciso dai Longobardi durante la battaglia dello Scultenna nel 643 (si veda pi\u00f9 sotto).\nMorti Eraclio e i suoi immediati successori e diventato imperatore Costante II, questi eman\u00f2 in materia religiosa il \"Typos\", con il quale aboliva l'editto eracliano, ma allo stesso tempo vietava le discussioni cristologiche. La Chiesa romana si oppose e papa Martino I condann\u00f2 il Monotelismo e i due editti imperiali. Costante invi\u00f2 allora due esarchi con l'incarico di arrestare il papa: dapprima Olimpio, il quale resse l'esarcato per un paio di anni, fallendo la propria missione e morendo a causa di una pestilenza mentre si apprestava ad affrontare gli arabi in Sicilia, in seguito Teodoro Calliopa, il quale marci\u00f2 su Roma e riusc\u00ec ad arrestare il Papa e portarlo a Costantinopoli nel 654. Martino, dopo essere stato incarcerato e aver subito pesanti umiliazioni, venne accusato di alto tradimento dal Senato e fu condannato a morte. La condanna fu per\u00f2 sospesa da Costante II e la pena di morte commutata in esilio perpetuo a Cherson.\nNel 663, Roma vide nuovamente sul proprio suolo un imperatore dopo due secoli, con la visita di Costante II. In tale occasione l'imperatore si occup\u00f2 di spogliare gli antichi edifici da tutto il metallo facilmente asportabile, per gli armamenti da usare contro i musulmani: ne fecero ad esempio le spese le tegole di bronzo dorato della copertura del Pantheon. L'approvvigionamento di cibo della citt\u00e0 dipendeva in larga parte dalle tenute di propriet\u00e0 papale in varie regioni dell'Impero bizantino.\nSotto il successore di Costante II, Costantino IV, i rapporti tra la Chiesa Romana e Costantinopoli, deterioratesi durante il regno di Costante, migliorarono: l'Imperatore infatti revoc\u00f2 tra il 676 e il 678 l'autocefalia (cio\u00e8 la separazione della Chiesa Ravennate dalla giurisdizione del Papa), stabilita da Costante nel 666 nel tentativo di togliere poteri alla Chiesa, e nel 680 con il Sesto Concilio Ecumenico convocato dall'Imperatore venne condannato il monotelismo. Sempre nel 680 venne sottoscritto un trattato di pace con il regno longobardo con il quale per la prima volta i Bizantini riconoscevano ai Longobardi il possesso dei territori da essi occupati in Italia.\nI papi di origine greca.\nNell'ultima met\u00e0 del VII secolo e la prima met\u00e0 dell'VIII, i papi sono di solito di origini greca o orientale, ma questo non vuol dire che fossero arrendevoli con l'Imperatore: anzi, diversi di questi papi si opposero con fermezza alla politica religiosa imperiale.\nCon Giustiniano II i rapporti con il Pontefice romano tornarono a deteriorarsi a seguito delle decisioni adottate dal Concilio Trullano in antitesi con il culto occidentale, riguardanti il matrimonio del clero e il digiuno del sabato. Dopo l'opposizione di papa Sergio I, l'imperatore invi\u00f2 il protospatario Zaccaria per catturarlo e portarlo a Costantinopoli, similmente a quanto successo a Martino I alcuni decenni prima. Alla notizia, gli eserciti italiani si opposero e lo stesso Zaccaria fin\u00ec per chiedere protezione al Pontefice, nascondendosi addirittura sotto il suo letto. L'esarca sembra che non avesse preso parte a quest'operazione, molto probabilmente perch\u00e9 la carica era al momento vacante.\nNel 701 divenne esarca Teofilatto, contro cui si rivoltarono gli eserciti italiani, per motivi ignoti, forse per motivazioni di natura economica. In difesa dell'esarca, in quel momento a Roma, si schier\u00f2 Papa Giovanni VI, che riusc\u00ec a calmare i ribelli, permettendo all'esarca di raggiungere Ravenna. Nel frattempo, nel 702, ebbe luogo un'offensiva da parte dei longobardi del duca beneventano Gisulfo che conquist\u00f2 tre citt\u00e0 del Lazio (Sora, Arpino e Arce), minacciando la stessa Roma; il Papa riusc\u00ec a spingerlo al ritiro, ma le tre citt\u00e0 conquistate rimasero in mano longobarda.\nNel 709 Giustiniano II, ripreso il potere (e divenuto noto come \"Rinotmeto\", naso mozzo, per la mutilazione subita durante la precedente deposizione) nel 705, si inser\u00ec nella disputa tra le chiese romana e ravennate dovuta alla volont\u00e0 della seconda di sottrarsi al predominio della prima, alleandosi con il pontefice romano e ordinando una feroce repressione nei confronti dell'Arcivescovo di Ravenna, con lo scopo di mantenere l'appoggio papale e vendicarsi del ruolo dell'arcivescovo avuto all'epoca di Zaccaria e di Teofilatto. L'Imperatore ordin\u00f2 a Teodoro, \"stratego\" della Sicilia, di raggiungere Ravenna con la flotta, appoggiata anche da navi venetiche e illiriche, per compiere la spedizione punitiva. Costui, una volta approdato, invit\u00f2 numerosi aristocratici locali in un banchetto in senso di amicizia, ma questi furono arrestati e portati a Costantinopoli, dove vennero tutti uccisi meno l'Arcivescovo. Poco tempo dopo, a Ravenna tra il 710 e il 711, la popolazione insorse e l'esarca Giovanni Rizocopo fu trucidato, ma, nonostante il grave episodio, non ebbe luogo nessuna repressione perch\u00e9 frattanto l'imperatore Giustiniano era stato definitivamente deposto e i successori si mostrarono pi\u00f9 concilianti.\nNel 711/713 fu invece la popolazione di Roma a rivoltarsi, a causa dell'appoggio al monotelismo da parte del nuovo imperatore Filippico: alla rivolta ader\u00ec persino il \"dux\" bizantino di Roma, Cristoforo, per cui Filippico fu costretto ad inviare un nuovo duca, Pietro, nel tentativo di sopprimere la rivolta. L'esercito e il popolo romano, condotto dal duca ribelle Cristoforo, riusc\u00ec per\u00f2 a sconfiggere in battaglia Pietro e le milizie rimaste fedeli all'Imperatore. Quando nel 713 Filippico fu detronizzato a causa di una rivolta, il nuovo imperatore Anastasio II abol\u00ec il monotelismo e invi\u00f2 a Roma un nuovo esarca, Scolastico, il quale riusc\u00ec a porre fine all'insurrezione promettendo che nel caso la rivolta fosse cessata gli abitanti di Roma non sarebbero stati puniti per l'insubordinazione; Scolastico, inoltre, nomin\u00f2 duca di Roma il Pietro gi\u00e0 citato in precedenza.\nQuesti continui episodi di rivolta dimostrano come a partire dalla seconda met\u00e0 del VII secolo, le tendenze autonomistiche delle aristocrazie locali e il sempre maggior ruolo politico temporale della Chiesa di Roma avessero portato ad un progressivo indebolimento dell'autorit\u00e0 imperiale in Italia.\nL'iconoclastia e il distacco di Roma dall'Impero.\nNel 726 l'Imperatore Leone III proib\u00ec il culto delle immagini sacre, ma questo provvedimento trov\u00f2 una dura opposizione in Italia. Nel 727, papa Gregorio II si rifiut\u00f2 di accettare il decreto dell'imperatore Leone III che stabiliva l'iconoclastia. Leone cerc\u00f2, senza successo, di imporre l'iconoclastia a Roma con la forza militare, confisc\u00f2 le tenute papali in Sicilia e trasfer\u00ec le aree precedentemente ecclesiastiche all'interno dell'impero al patriarca di Costantinopoli: Roma era quindi completamente abbandonata a se stessa. Gi\u00e0 in fermento per l'aumento delle tasse, gli eserciti della Venezia marittima, della Pentapoli e dell'Esarcato si ribellarono ed elessero loro capi. Inoltre questi erano sul punto anche di nominare un antimperatore, ma papa Gregorio II, messosi a capo degli insorti, riusc\u00ec in parte a frenarli, poich\u00e9 contava ancora sull'Impero d'Oriente per difendersi dai longobardi. Non riusc\u00ec ad evitare per\u00f2 che l'esarca Paolo venisse assassinato dai rivoltosi. Una flotta fu inviata dalla Sicilia per vendicare Paolo, ma venne distrutta dalle milizie ravennati.\nNel 728 divent\u00f2 esarca Eutichio. Il nuovo esarca giunse quindi a Napoli, da dove ord\u00ec un attentato (poi fallito) alla vita del papa, Gregorio II. Successivamente, si volse verso i Longobardi: riusc\u00ec, infatti, a corrompere re Liutprando, dal quale strapp\u00f2 la promessa di un appoggio contro Gregorio II, in cambio del sostegno militare bizantino nella sottomissione dei ducati di Spoleto e di Benevento all'autorit\u00e0 del re. Mentre Eutichio veniva a capo delle rivolte che infuocavano l'esarcato, tuttavia, il papa riusc\u00ec ad incontrare Liutprando e a portarlo nuovamente dalla propria parte. Le truppe romane intervennero per sedare la rivolta nella Tuscia romana dell'usurpatore Tiberio Petasio, ma ci\u00f2 non bast\u00f2 per migliorare i gi\u00e0 tesi rapporti tra Papa e Impero. Nel 730 l'Iconoclastia divenne dottrina religiosa e gli adoratori delle immagini cominciarono pertanto ad essere perseguitati. Il nuovo pontefice, Gregorio III, condann\u00f2 la dottrina, con la conseguenza che Leone confisc\u00f2 alla Chiesa molte propriet\u00e0 in Calabria e Sicilia. In ogni modo, Eutichio, conscio della propria fragilit\u00e0 e visti tutti i tentativi di arrestare o uccidere il Papa fallire a causa dell'opposizione delle truppe esarcali, decise prudentemente di stabilire buone relazioni con il Papa, facendogli dei doni ed evitando di applicare i decreti iconoclasti.\nIl re longobardo Liutprando tent\u00f2 di approfittare del contrasto teologico e propose alla Chiesa un'alleanza, che non venne tuttavia accettata. Fu tuttavia donato al papa Gregorio II il territorio di Sutri nel 728, che costitu\u00ec il primo nucleo dello Stato pontificio.\nIl papato era appoggiato da un nuovo ceto di proprietari terrieri, legati alle istituzioni ecclesiastiche e di varia origine (antiche famiglie romane, Longobardi e Bizantini), ormai romanizzati, che permisero la creazione di una milizia locale (\"exercitus\"), costituita inizialmente dalle \"scholae\" nazionali, che radunavano i residenti di varie nazionalit\u00e0, le corporazioni di mestiere e le associazioni rionali. La milizia insieme al clero e al \"populus\" (i capi delle grandi famiglie) contribuiva alle elezioni papali.\nA Roma, intanto, Gregorio III, nel 739, aveva appoggiato i duchi di Spoleto e Benevento contro Liutprando, spingendo quest'ultimo ad invadere il centro Italia: l'esarcato e il ducato di Roma ne furono devastati, e Liutprando occup\u00f2 il corridoio umbro, restituito solo tre anni dopo. Nel 743, mentre a Roma saliva al soglio pontificio Zaccaria, re Liutprando progettava di riconquistare Ravenna, e attacc\u00f2 l'esarcato impossessandosi di Cesena. Eutichio, sentendosi direttamente minacciato, chiese aiuto a Papa Zaccaria, il quale si rec\u00f2 di persona a Pavia per convincere il sovrano a restituire all'esarca i territori conquistati in quell'anno: riusc\u00ec nel suo intento.\nPapa Zaccaria (741-752) organizz\u00f2 il territorio intorno alla citt\u00e0, fondando le prime \"domus cultae\", vere e proprie aziende agricole facenti capo alla Chiesa, che assicuravano l'approvvigionamento della citt\u00e0.\nLiutprando mor\u00ec nel 744: gli succedettero prima Ildeprando e poi Ratchis. Quest'ultimo interruppe le campagne di conquista dei suoi predecessori e firm\u00f2 una pace con l'esarcato. Nel 749, tuttavia, invase la Pentapoli e assedi\u00f2 Perugia; il Papa lo convinse a ritirarsi ma al suo ritorno venne deposto dalla fazione longobarda contraria alla pace con Bisanzio, che elessero re Astolfo. Questi, riorganizzato e rafforzato l'esercito, pass\u00f2 immediatamente all'offensiva contro i territori italiani ancora soggetti (anche se pi\u00f9 di nome che di fatto) all'Impero bizantino. Nel 750 invase da nord l'Esarcato occupando Comacchio e Ferrara; nell'estate del 751 riusc\u00ec a conquistare l'Istria e poi la stessa Ravenna, capitale e simbolo del potere bizantino in Italia. Si insedi\u00f2 nel palazzo dell'esarca, che venne parificato al palazzo regio di Pavia come centro del\nregno longobardo.\nL'Imperatore Costantino V tent\u00f2 di recuperare l'esarcato con la forza della diplomazia inviando ambasciatori presso Astolfo nel tentativo di spingerlo a restituire i territori conquistati all'Impero, ma ovviamente l'ambizioso re longobardo non era disposto a rinunciare alle sue conquiste e ambiva a conquistare anche Roma, minacciando apertamente il Papa, da cui pretendeva che il ducato romano pagasse un tributo di tanti soldi d'oro quanti erano gli abitanti del ducato; quando nel 753 il re longobardo occup\u00f2 la fortezza di Ceccano, in territorio romano, il Pontefice, vista ogni negoziazione congiunta con l'Impero fallire e constatato che l'Impero d'Oriente non poteva fornirgli concreti aiuti militari, decise di rivolgersi ai Franchi, all'epoca governati da Pipino il Breve. Nel gennaio del 754 il Papa si rec\u00f2 in Francia, incontrandosi con re Pipino a Ponthion. Il re franco accett\u00f2 la richiesta di aiuto del pontefice e i due concordarono la spartizione dell'Italia tra Papato e Franchi: al Papa sarebbe spettata, in caso di sconfitta dei Longobardi, tutta l'Italia a sud della linea che va da Luni a Monselice, ai Franchi l'Italia a nord della suddetta linea di spartizione della Penisola. Ottenuto l'assenso alla spedizione da parte dei nobili franchi nel corso di una dieta a Quertzy il 14 aprile del 754, Pipino discese una prima volta in Italia nell'agosto 754, sconfiggendo Astolfo nei pressi di Susa e costringendolo a cedere alcuni territori che le fonti non precisano quali fossero. Astolfo, tuttavia, non recedette dai suoi piani bellicosi e nel 756 invase di nuovo il ducato romano, espugnando Narni e assediando Roma: Papa Stefano II sollecit\u00f2 di nuovo l'aiuto di Pipino, che discese in Italia nello stesso anno, sconfisse di nuovo i Longobardi e costringendo Astolfo a cedere Esarcato e Pentapoli al Papa invece che all'Impero. I Bizantini ovviamente protestarono e, tramite due messi inviati presso il re franco, lo pregarono di restituire l'Esarcato al legittimo padrone, ovvero l'Impero d'Oriente; ma Pipino rispose negativamente, congedando i due ambasciatori. Nacque cos\u00ec il potere temporale dei Papi e il primo embrione dello Stato della Chiesa.\nIl papato e il Sacro Romano Impero.\nCome gi\u00e0 detto, l'indebolimento dell'impero bizantino e la minaccia dei Longobardi, spinsero il papa all'alleanza con i Franchi: il tentativo di \"renovatio imperii\" (\"rinnovamento dell'impero\") produsse una rinascita cittadina e successivamente un lungo periodo di contrasti tra Papato e impero, che attravers\u00f2 diverse fasi. Nel 753, in seguito alle minacce dei Longobardi, che andavano eliminando la presenza bizantina in tutta l'Italia, papa Stefano II si alle\u00f2 con Pipino il Breve re dei Franchi, proclamato \"patrizio dei Romani\" (\"patricius Romanorum\", titolo in teoria spettante al vicer\u00e9 bizantino) e difensore dei diritti di san Pietro. Dopo aver sconfitto i Longobardi, li costrinse a cedere l'esarcato al Papa: inizi\u00f2 cos\u00ec il potere temporale dei Papi e il primo embrione dello Stato della Chiesa. Papa Adriano I si impegn\u00f2 in un'intensa opera di consolidamento e rinnovamento cittadino, e, dopo un periodo di decadenza e lotte, che vide la prevalenza delle famiglie dei duchi di Spoleto e dei Crescenzi, le riforme di papa Gregorio VII e la nascita di un ceto cittadino, fortemente legato alle istituzioni ecclesiastiche spesso orgogliosamente consapevole del grande passato e del ruolo storico della citt\u00e0.\nL'et\u00e0 carolingia.\nIl Papato, i Franchi e Desiderio.\nNel 757, nel frattempo, era diventato re longobardo Desiderio, il quale era riuscito a detronizzare il suo predecessore Ratchis grazie al supporto del Papa e dei Franchi, ai quali aveva tuttavia promesso di cedere al Papa tutte le conquiste di Liutprando in caso di vittoria. Nel frattempo, Papato e Franchi fecero s\u00ec che al ducato di Spoleto e Benevento venissero eletti duchi autonomi dal re longobardo. Deceduto per\u00f2 Papa Stefano II, il Papato affront\u00f2 una momentanea crisi interna, e di ci\u00f2 ne approfitt\u00f2 Desiderio, il quale rifiut\u00f2 di mantenere la parola data, non consegnando al Papa le terre promesse, e, alleandosi con l'Imperatore d'Oriente contro Papato e Franchi, ricondusse sotto la propria influenza i ducati di Spoleto e Benevento (758). Conscio tuttavia di dover fare qualche concessione al Papato per non dover affrontare i Franchi, tuttavia, Desiderio nel 757 cedette al Papa le citt\u00e0 di Ferrara e Faenza e la Pentapoli, continuando per\u00f2 a conservare gran parte dei territori che avrebbe dovuto cedere al Papato. Non ottenendo l'appoggio desiderato dai Franchi contro Desiderio, nel 763 Papa Paolo I firm\u00f2 un trattato con re Desiderio che permise ai Longobardi di conservare anche i territori promessi al Papa ma che si erano rifiutati di cedere.\nNel 768, essendo deceduto Papa Paolo I, re Desiderio tent\u00f2 addirittura di imporre al soglio pontificio un papa filo longobardo: un esercito spoletino condotto dal prete Valdiperto, su ordini di re Desiderio, marci\u00f2 su Roma e impose come Papa il filolongobardo Antipapa Filippo, il cui pontificato tuttavia non dur\u00f2 pi\u00f9 di un giorno, a causa della crescente ostilit\u00e0 degli oppositori, che lo deposero e nominarono nuovo papa Stefano III. Nel frattempo, essendo deceduto re Pipino, tra i Franchi scoppi\u00f2 una guerra civile tra i figli di Pipino, Carlomanno e Carlo Magno, che si concluse solo nel 771 con il trionfo di Carlo Magno. Inoltre la madre di Carlo Magno, Beltrada, era convinta che i Franchi dovessero costruire una rete di alleanze con i principali stati europei in modo favorevole ai Franchi o per mantenere la pace in Europa, e, a tal fine, Carlo Magno fu spinto al matrimonio combinato con la figlia di re Desiderio, nonostante le proteste di Papa Stefano III, che non poteva permettere che i Franchi, il suo maggior alleato, si potessero alleare con i Longobardi, il suo peggior nemico. Nel 771 re Desiderio si erse addirittura a difensore del Papato contro la fazione dei Franchi favorevole a Carlomanno: marci\u00f2 su Roma e aiut\u00f2 il Papa ad annientare i sostenitori di Cristoforo, un ecclesiastico che intendeva invitare Carlomanno ad invadere l'Italia per rafforzare la propria posizione ai danni del Papa e di Carlo Magno.\nNel 771 tuttavia Carlo Magno riusc\u00ec a vincere la guerra civile contro Carlomanno e, diventato sovrano unico dei Franchi, decise di ripudiare la figlia di Desiderio, rompendo l'alleanza con i Longobardi ed ergendosi di nuovo a difensore del Papato. Nel 772 sal\u00ec al soglio pontificio, inoltre, Papa Adriano I, il quale era anti-longobardo. Avendo il nuovo papa intimato a Desiderio di consegnargli i territori un tempo promessi, il re longobardo reag\u00ec con la guerra, invadendo Esarcato e Pentapoli e penetrando nel Lazio: ci\u00f2 a cui Desiderio mirava era costringere il Pontefice a impartire l'unzione regale ai figli di Carlomanno, il che avrebbe provocato una guerra civile nel regno dei Franchi. Il Papa invoc\u00f2 per\u00f2 l'aiuto di Carlo Magno, che, sceso in Italia nel 774, sconfisse definitivamente l'ultimo re longobardo Desiderio e conquist\u00f2 il regno longobardo, che un\u00ec a quello franco, divenendo da allora \"Re dei Franchi e dei Longobardi\".\nL'incoronazione di Carlo Magno.\nI rapporti tra Carlo Magno e Adriano I sono stati ricostruiti dalla letteratura delle missive epistolari che i due si scambiarono per oltre un ventennio. Molte volte, Adriano cercava di ottenere l'appoggio di Carlo riguardo alle frequenti beghe territoriali che minavano lo Stato Pontificio. Una lettera datata 790 contiene le lamentele del pontefice nei riguardi dell'arcivescovo ravennate, Leone, reo di avere sottratto alcune diocesi dell'Esarcato. Durante la sua terza visita a Roma nel 787, Carlo Magno venne raggiunto da un'ambasceria del Duca di Benevento, capeggiata dal figlio Grimoaldo. Lo stesso duca, Arichi, implorava l'Imperatore franco di non invadere il ducato minato dalle mire espansionistiche di Adriano I che intendeva cos\u00ec annettersi i territori a sud del Lazio. Carlo Magno in un primo momento mosse guerra al ducato di Benevento ma in seguito alla morte dello stesso Duca e del figlio, l'Imperatore si decise a liberarne il secondogenito Romualdo e a reinsediarlo nel regno. Probabilmente Carlo Magno non voleva compromettere i precari equilibri nell'Italia meridionale. Papa Adriano I ne fu talmente risentito che i rapporti tra i due si raffreddarono irrimediabilmente. Alla morte del pontefice nel 795, quando la notizia gli fu riferita, il sovrano scoppi\u00f2 in pianto ed il suo biografo Eginardo ci assicura che il cordoglio era sincero.\nAssunse la tiara Papa Leone III che dovette immediatamente vedersela con la famiglia del defunto Adriano I, che ne contestava l'elezione. La guerra sotterranea tra i Palatini e i nipoti dell'ex-pontefice scoppi\u00f2 nel 799.\nMentre Leone guidava una processione per le vie di Roma, i due nobili Pascale e Campolo guidarono la rivolta: assaltarono la funzione e accecarono il papa, staccandogli anche un pezzo di lingua. Secondo il \"Liber Pontificalis\" i suoi sostenitori lo salvarono e a stento ripararono sul monte Celio. La notte stessa apparve in sogno al papa san Pietro che gli restitu\u00ec la vista e l'udito. Carlo Magno allora lo invit\u00f2 a stretto giro di posta a Paderborn, sua residenza estiva in Vestfalia. Secondo alcuni storici \u00e8 durante questi colloqui riservati che il re franco propose al papa di incoronarlo imperatore essendo gi\u00e0 di fatto padrone di gran parte dell'Europa. In cambio si prodig\u00f2 per far cadere le accuse mosse al pontefice dalla nobilt\u00e0 romana.\nImmediatamente prima dell'incoronazione, nella settimana dei preparativi (nel dicembre dell'800), il re franco costitu\u00ec un'assemblea composta da nobili franchi e vescovi per far conoscere le conclusioni della commissione d'inchiesta riguardo ai due ribelli, Pascale e Campolo. Ufficialmente la sua venuta a Roma aveva lo scopo di dipanare la questione tra il papa e gli eredi di Adriano I. Al termine della seduta, i due vennero condannati a morte - pena in seguito commutata nell'esilio - e Leone III fu riconosciuto legittimo rappresentate al soglio pontificio.\nNella messa di Natale del 25 dicembre 800 a Roma, il papa Leone III incoron\u00f2 Carlo Magno imperatore romano d'Occidente, titolo che non era pi\u00f9 in uso in Occidente dalla abdicazione di Romolo Augusto il 4 settembre 476, con la caduta dell'Impero romano d'Occidente.\nLe fonti primarie principali che narrano l'incoronazione, gli \"Annales\" e la \"Vita Karoli\", sono discordi: la prima dice che Carlo Magno venne incoronato imperatore seguendo il rituale degli antichi imperatori romani, gli venne revocato il titolo di patrizio ed acquis\u00ec il titolo di Augusto, poi venne acclamato imperatore, come accadeva nell'impero romano d'Oriente; invece la seconda sostiene che se quella sera Carlo Magno avesse saputo delle intenzioni del papa, anche se era una festivit\u00e0 importante, non sarebbe entrato in chiesa. Quindi, secondo quest'ultimo documento, Carlo Magno venne incoronato imperatore contro la sua volont\u00e0. La \"Vita Karoli\" racconta di come Carlo Magno non intendesse assumere il titolo di Imperatore dei Romani per non entrare in contrasto con l'Impero romano d'Oriente (bizantino), il cui sovrano deteneva il legittimo titolo di Imperatore dei Romani.\nIl papa incoron\u00f2 Carlo Magno imperatore per aver un protettore pi\u00f9 vicino che potesse proteggerlo non solo dalle incursioni degli Arabi e dei Longobardi ma anche da minacce interne (come ad esempio i seguaci di Papa Adriano che lo avevano aggredito brutalmente). In pi\u00f9 nell'ultimo secolo l'Impero bizantino era caduto nell'eresia con l'iconoclastia, ovvero la distruzione delle immagini sacre a cui era contrario il Papa; e se era vero che l'Imperatrice Irene nel 787 aveva abolito l'iconoclastia, era anche vero che il Concilio di Nicea non aveva preso minimamente in considerazione la richiesta del pontefice di riavere sotto la sua giurisdizione le terre dell'Italia meridionale e l'Illirico, annesse al Patriarcato di Costantinopoli dall'iconoclasta Leone III per punire l'avverso pontefice; inoltre, anche a causa di una traduzione imprecisa dei provvedimenti del Concilio di Nicea, Carlo Magno e l'Occidente condannarono, con il Concilio di Francoforte (794), il Concilio di Nicea, poich\u00e9 ritenevano che i Bizantini fossero passati nell'errore opposto, ovvero venerare eccessivamente le immagini. Inoltre, mentre avveniva a Roma l'incoronazione imperiale di Carlo Magno, l'impero bizantino era governato da una donna, Irene, che si faceva chiamare dai suoi sudditi basileus (imperatore), e non basilissa (imperatrice); il Papa consider\u00f2 il trono vacante in quanto retto da una donna e questo gli permise di eleggere Imperatore Carlo Magno. L'imperatrice dovette assistere impotente a ci\u00f2 che stava avvenendo a Roma; ella si rifiut\u00f2 sempre di accettare il titolo di imperatore a Carlo Magno, considerando l'incoronazione di Carlo Magno ad opera del papa un atto di usurpazione di potere. Carlo, deciso a unificare Occidente e Oriente, propose a Irene di sposarlo ma le trattative erano appena iniziate quando Irene venne detronizzata da Niceforo.\nArcheologia del periodo carolingio.\nLo Stato pontificio nacque sulla base dei possessi terrieri della Chiesa romana, considerati patrimonio di san Pietro. Furono istituite amministrazioni e milizie locali che, come l'amministrazione centrale, erano costituite da funzionari ecclesiastici e laici appartenenti alle medesime famiglie. L'elezione del papa era prerogativa dell'alto clero e degli ufficiali della milizia, mentre il \"popolo\" sosteneva i diversi candidati, legati alle grandi famiglie e alle fazioni che supportavano diverse posizioni. L'inequivocabile potenza che il papato e Roma avevano assunto port\u00f2 a una riappropriazione di alcune tradizioni dell'antica Roma (per esempio il termine \"consul\"-\"console\" venne utilizzato accanto ai titoli bizantini di \"dux\"-duca e di \"comes\"-conte, mentre \"senatus\"-senato indicava talvolta l'insieme delle grandi famiglie).\nLa citt\u00e0 visse un periodo di rinascita: sotto papa Adriano I, le \"domus cultae\" e le diaconie si moltiplicarono, si restaurarono alcuni degli antichi acquedotti di Roma e le mura, venne costruito un argine sul Tevere per proteggere dalle inondazioni il portico che conduceva alla Basilica di San Pietro da ponte Sant'Angelo. Le chiese, in particolare i grandi santuari (i cui tetti furono risistemati con grandi travi di legno offerte dallo stesso Carlo Magno), furono sistematicamente restaurati. Si inizi\u00f2 a trasferire le reliquie dei martiri dalle catacombe ormai in rovina alle chiese cittadine.\nSotto papa Leone III venne restaurato e ingrandito il palazzo del Laterano, che rivaleggiava per splendore con i palazzi imperiali di Costantinopoli.\nIl rinnovamento voluto da papi provenienti dalle grandi famiglie romane mirava a far rivivere le grandi tradizioni del passato romano e cristiano: se le prime chiese costruite conservavano ancora elementi di origine orientale (Santa Maria in Dominica), successivamente si afferm\u00f2 un modello che si rifaceva alle grandi costruzioni costantiniane e comprendeva l'utilizzo di grandi decorazioni a mosaico (Santa Prassede, Santa Cecilia in Trastevere, Santi Quattro Coronati).\nLe scorrerie saracene.\nLa rapida disgregazione dell'impero carolingio lasci\u00f2 nuovamente Roma senza difesa. Nella citt\u00e0 si confrontavano le aspirazioni universali della Chiesa e il potere laico locale delle grandi famiglie, che si intrecciava con il preteso potere di conferire la dignit\u00e0 imperiale, considerato di diritto appartenente alla citt\u00e0 per il suo glorioso passato. La debolezza della suprema carica della Chiesa, continuamente messa in gioco con combattute elezioni, davano modo alle diverse fazioni locali di combattersi fra loro e all'imperatore del Sacro Romano Impero o ai potentati che si andavano formando in Italia centrale (Spoleto, Toscana), di intervenire esercitando la loro influenza.\nA queste condizioni si aggiunse nel IX secolo la minaccia degli Arabi: le scorrerie musulmane resero insicuri i territori fuori dalla cerchia delle mura e spinsero alla traslazione dei corpi dei santi martiri, fino ad allora conservati nei cimiteri extraurbani dove erano stati sepolti e dove erano sorti dei santuari, nelle chiese cittadine. L'operazione si svolse soprattutto durante il pontificato di Pasquale II (817-824). La stessa Basilica di San Pietro venne saccheggiata nell'846 e papa Leone IV fortific\u00f2 di conseguenza il Vaticano con la costruzione delle cosiddette Mura Leonine (\"civitas leonina\", 852).\nL'ascesa dei duchi di Spoleto, dei Crescenzi e dei Conti di Tuscolo.\nNel X secolo il possesso della citt\u00e0 era considerato la base del potere universale, rivendicato sia dagli imperatori del Sacro Romano Impero, sia dal Papa, sia dalle grandi famiglie o dal popolo romano nel suo complesso, che tendevano a rivendicare il diritto tradizionale dell'elezione imperiale.\nUna grande famiglia romana conquist\u00f2 progressivamente l'effettivo potere sulla citt\u00e0, controllando sia le cariche laiche e amministrative cittadine, sia l'elezione dei papi. Il fondatore della dinastia fu Teofilatto, appoggiato dal duca di Spoleto Alberico, che ne aveva sposato la figlia, Marozia. Quest'ultima successe al padre e al marito, ma venne a sua volta spodestata dal figlio, Alberico, sotto il cui governo (932-954) la citt\u00e0 pot\u00e9 godere di una relativa tranquillit\u00e0.\nIl figlio di Alberico II, che portava significativamente il nome Ottaviano, divenne papa con il nome di Giovanni XII, ma dovette chiamare in aiuto gli imperatori della dinastia Ottoniana: Ottone I venne incoronato imperatore a Roma nel 962. Il figlio e successore Ottone II fu l'unico imperatore ad essere seppellito a Roma nel 983. Il figlio Ottone III venne anch'egli incoronato a Roma nel 996 da papa Gregorio V, suo cugino.\nLa famiglia dei Crescenzi aveva ottenuto il titolo di \"patrizio dei Romani\" nel 965 e govern\u00f2 la citt\u00e0 controllando le cariche sia laiche che ecclesiastiche e occupando la fortezza di Castel Sant'Angelo, allora nota come \"Castellum Crescentii\". Furono spesso in contrasto con gli Ottoni: Ottone III nel 998 espugn\u00f2 Castel Sant'Angelo e fece decapitare Giovanni Crescenzio, che gli si opponeva. Una ribellione popolare nel 1001 costrinse quindi alla fuga dalla citt\u00e0 il giovane imperatore, insieme al papa Silvestro II da lui stesso fatto eleggere, e pose fine al suo tentativo di ripristinare l'antico Impero romano e un governo universale da parte del papa e dell'imperatore dalla citt\u00e0 di Roma. Dall'anno successivo il figlio omonimo di Giovanni Crescenzio fu nominato \"patrizio dei Romani\" e govern\u00f2 la citt\u00e0 fino alla sua morte nel 1012.\nIn seguito il potere pass\u00f2 ai conti di Tuscolo, la cui famiglia aveva gi\u00e0 rivestito il papato nel secolo precedente, i quali elessero una serie di altri papi appartenenti alla famiglia. L'ultimo di essi, papa Benedetto IX, per due volte venne scacciato e ritorn\u00f2 nuovamente al potere, finch\u00e9 il concilio di Sutri del 1046, voluto dall'imperatore Enrico III, non destitu\u00ec tutti i contendenti.\nLa riforma di Gregorio VII e la lotta per le investiture.\nI papi seguenti furono in seguito scelti in accordo con l'imperatore e con la determinante influenza di Ildebrando da Soana, in seguito papa con il nome di Gregorio VII (1073-1085), che intraprese un'opera di moralizzazione interna della Chiesa e ne ribad\u00ec il ruolo nella lotta per le investiture contro i Sacri Romani Imperatori (che portarono alle scomuniche di Enrico IV e all'episodio di Canossa). Questi contrasti determinarono nel 1084 il sacco della citt\u00e0 da parte delle truppe di Roberto il Guiscardo, giunte a Roma per liberare il papa, assediato in Castel Sant'Angelo dall'imperatore.\nA partire da quest'epoca era attivo il Lazzaretto di Roma che ospitava i tanti lebbrosi e appestati espulsi dall'Urbe i quali prima semplicemente vagavano in abbandono nelle zone malariche dell'ager al confine con le paludi pontine o le paludi di Maccarese.\nDopo la morte di Gregorio VII, ripresero le lotte e i contrasti tra la fazione papale (in particolare la famiglia Pierleoni) e quella imperiale (i Frangipane), con ripetuti e non risolutivi interventi imperiali (Enrico V fu a Roma nel 1111 e nel 1117. Dopo una breve tregua in seguito al concordato di Worms nel 1122, le lotte ripresero, portando alle contemporanee elezioni di papi e antipapi delle diverse fazioni.\nI domini delle grandi famiglie occupavano zone diverse della citt\u00e0, dove risiedevano in dimore fortificate e dominate da torri, che costituivano con la loro altezza un segno di ricchezza e potenza. Tra queste i Conti di Tuscolo (Quirinale, dove furono quindi rimpiazzati dai Colonna) e i Crescenzi (rioni Ponte e Parione, dove in seguito ebbero sede gli Orsini), i Frangipane (Palatino e Colosseo) e i Pierleoni (rione Ripa, isola Tiberina e Trastevere), e in seguito i Conti di Segni (Viminale), i Savelli (Aventino e rione Ripa), i Caetani (Quirinale e isola Tiberina), gli Annibaldi (Colosseo ed Esquilino) e i Capocci (Viminale).\nLa rinascita del Senato.\nA Roma, come in altre citt\u00e0 della penisola, si avvertiva il desiderio di una maggiore autonomia e le grandi famiglie del passato erano progressivamente rimpiazzate da nuove, mentre acquisivano ricchezza e importanza i nuovi ceti che si occupavano di artigianato e commercio. La popolazione, sulla base probabilmente di una suddivisione cittadina risalente all'impero bizantino, doveva gi\u00e0 essere organizzata in rioni, ciascuno con la propria milizia e rappresentati dai propri stendardi nelle cerimonie.\nLe spinte autonomistiche cittadine portarono alla \"renovatio Senatus\", ossia al rinnovamento dell'antica istituzione del Senato, ricreato dal popolo romano nel 1143, in opposizione al potere del papa, delle gerarchie ecclesiastiche e delle grandi famiglie. La nuova assemblea si componeva di 56 membri (forse 4 per ogni rione cittadino). Il nuovo organismo, cerc\u00f2 di ritagliarsi un ruolo nella contesa tra papato e impero, ma era privo di un effettivo potere. Arnaldo da Brescia venne a Roma nel 1145 per sostenere il libero comune.\nLa predicazione di Arnaldo per una comunit\u00e0 politicamente autonoma ed antipapale lo fece colpire dalla scomunica (1148), ma godendo del favore popolare, non fu mai perseguitato. Fallita l'esperienza del libero comune, Arnaldo ed i suoi numerosi seguaci, detti arnaldisti, mirarono alla rinascita imperiale di Roma e si volsero a Federico Barbarossa per convincerlo a scendere su Roma ed instaurarvi un potere laico opposto a quello del papa. Nel 1152 il papa riconobbe il Comune, ma non pot\u00e9 godere a lungo della pace perch\u00e9 mor\u00ec di l\u00ec a poco.\nDopo la morte di papa Anastasio IV, divenne Papa Adriano IV, unico inglese che sia mai salito al soglio pontificio.\nNel 1155 Adriano IV colp\u00ec d'interdetto Roma, in seguito al mancato omaggio dei senatori ed al luttuoso evento di un cardinale assassinato, e promise di revocare la decisione solo se Arnaldo fosse stato espulso ed ucciso. Il fuggiasco venne catturato e consegnato a Federico Barbarossa, giunto a Roma per l'incoronazione. Arnaldo venne condannato dal tribunale ecclesiastico, il suo corpo arso sul rogo e le ceneri sparse nel Tevere, per impedire che i cittadini le recuperassero come reliquie. Il reale capo d'accusa non fu la predicazione contro l'abuso delle ricchezze da parte del clero, contro il quale aveva combattuto ferocemente anche il suo nemico Bernardo di Chiaravalle, bens\u00ec il rifiuto assoluto del potere temporale del Papa e della Chiesa; San Bernardo e gli altri avversari di Arnaldo consideravano tale rifiuto come \u00aberesia\u00bb. Nel 1167 i Romani furono sconfitti nella battaglia di Monteporzio da Federico Barbarossa e nel 1188 i Senatori si pacificarono con il papa Clemente III, che riconobbe una forma di autonomia comunale alla citt\u00e0. Nel frattempo la composizione sociale era mutata: alcune famiglie agiate erano entrate a far parte della nobilt\u00e0, mentre questa aveva progressivamente occupato parte dei seggi. Il difficile funzionamento dell'istituzione fece s\u00ec che da assemblea si trasformasse in carica singola, che fu rivestita per primo, tra il 1191 e il 1193, da Benedetto Carushomo, e progressivamente divenne di nomina papale.\nI contrasti con la sede papale aumentarono a seguito della lotta tra il papa e Federico II, portando al saccheggio del palazzo del Laterano nel 1234. Nel 1252 fu chiamato a rivestire la carica di Senatore il forestiero Brancaleone degli Andal\u00f2. Questi attu\u00f2 una politica favorevole ai ceti popolari ed ostile alla nobilt\u00e0 (ad es. fece abbattere la sommit\u00e0 di ben 140 torri) e redasse statuti che fissavano i diritti cittadini. Brancaleone, cacciato nel 1255 e richiamato nel 1258, mor\u00ec tuttavia poco dopo.\nNel 1263 per volont\u00e0 di papa Urbano IV, di origine francese, divenne Senatore Carlo d'Angi\u00f2, fratello del re di Francia e pretendente al trono di Napoli. Impegnato nella lotta contro gli Svevi, non fu particolarmente gradito alla nobilt\u00e0 romana.\nIl XIII secolo vide inoltre la rivalit\u00e0 delle famiglie Orsini e Colonna, attraverso cui si riproponeva la rivalit\u00e0 tra papato (appoggiato dagli Orsini) e impero (appoggiato dai Colonna). Papa Niccol\u00f2 III, eletto nel 1277 e appartenente agli Orsini, spost\u00f2 la sede papale dal palazzo del Laterano al palazzo del Vaticano, pi\u00f9 facilmente difendibile, e si fece nominare lui stesso Senatore della citt\u00e0. Dopo la sua morte tuttavia la carica fu ripresa da Carlo d'Angi\u00f2 nel 1285, provocando una rivolta che si concluse con la nomina di papa Onorio IV, della famiglia dei Savelli.\nL'ultimo difensore della centralit\u00e0 e universalit\u00e0 della Chiesa fu papa Bonifacio VIII, della famiglia dei Caetani, rivale dei Colonna, che sub\u00ec l'umiliazione dello schiaffo di Anagni da Sciarra Colonna.\nIl papato in Avignone.\nIl successore di Bonifacio VIII, Clemente V non mise mai piede a Roma, iniziando la serie di pontefici che ebbero la propria residenza presso la citt\u00e0 francese di Avignone. Fu un periodo di forte decadenza per Roma, la cui economia si basava in larga parte sulla presenza della corte papale e sui pellegrinaggi.\nLa rivalit\u00e0 tra gli Orsini e i Colonna non smise di manifestarsi, in particolare in occasione dell'arrivo in citt\u00e0 nel 1312 dell'imperatore Enrico VII di Lussemburgo, detto anche Arrigo, il quale dovette aprirsi con le armi la strada verso la Basilica di San Pietro. Papa Giovanni XXII nomin\u00f2 quindi Senatore della citt\u00e0 e suo vicario, il re di Napoli Roberto d'Angi\u00f2, che govern\u00f2 la citt\u00e0 per mezzo di funzionari. Nel 1328 giunse a Roma l'imperatore Ludovico il Bavaro, che venne incoronato da Sciarra Colonna nonostante l'opposizione del papa, causando l'interdetto papale contro la citt\u00e0. Nei successivi disordini l'imperatore fu costretto ad asserragliarsi entro le mura del Vaticano. Dopo la sua partenza Roberto d'Angi\u00f2 riprese la carica di Senatore, che successivamente pass\u00f2 di nuovo allo stesso pontefice, Benedetto XIII.\nCola di Rienzo e il comune di popolo.\nApprofittando dell'assenza del papa, nel 1347 il Campidoglio, sede del Senato, venne occupato da Cola di Rienzo, un popolano che si proponeva di riportare Roma all'altezza del suo nome, ma il cui governo dur\u00f2 solo pochi mesi. Un suo secondo tentativo nel 1354 si concluse con la sua uccisione durante un tumulto. Il legato pontificio Bertrand de Deux prov\u00f2 allora a prendere possesso della citt\u00e0 in nome della Chiesa e ad annullare i decreti del Tribuno, ma la restaurazione non and\u00f2 in porto e nel 1358 la citt\u00e0 si organizz\u00f2 in un libero \"comune di popolo\", che escludeva i magnati dalla gestione del potere e limitava l'ingresso dei ceti medi mercantili alle cariche pubbliche in una proporzione di minoranza di un \"cavallerotto\" ogni due popolari.\nNel 1363 furono redatti i nuovi statuti, di carattere eminentemente popolare, la cui promulgazione venne fatta il 20 maggio, ovvero nella ricorrenza del discorso che Cola di Rienzo aveva tenuto ai romani sulla piazza del Campidoglio all'inizio del suo governo, giorno che veniva ricordato con festeggiamenti pubblici.\nIl ritorno del Papa.\nQuando nel 1377 papa Gregorio XI torn\u00f2 a Roma dopo la cattivit\u00e0 francese, trov\u00f2 una citt\u00e0 in preda all'anarchia a causa delle lotte tra la fazione nobiliare e quella popolare, e nella quale ormai il suo potere era pi\u00f9 formale che reale. Seguirono quarant'anni di instabilit\u00e0, caratterizzati a livello locale dal conflitto di potere tra Comune e papato, e a livello internazionale dal grande scisma d'Occidente tra papi romani e antipapi avignonesi, alla fine del quale fu eletto papa, di comune accordo tra le parti, Martino V della famiglia Colonna, unico papa romano del Quattrocento. Il ritorno suo e dell'istituzione Papale a Roma fu fortemente voluto e ottenuto da Santa Caterina da Siena. Martino V riusc\u00ec a portare ordine in citt\u00e0, ricostituendone l'identit\u00e0 civica ormai perduta, e ponendo le basi della sua rinascita.\nBibliografia.\nFonti primarie.\nIn volgare"}
{"id": "4136717", "revid": "62004", "url": "https://it.wikipedia.org/wiki?curid=4136717", "title": "Jurij Kalitvincev", "text": ""}
{"id": "4136720", "revid": "767487", "url": "https://it.wikipedia.org/wiki?curid=4136720", "title": "Honeycreeper", "text": "Honeycreeper \u00e8 il decimo album della band Puffy AmiYumi, pubblicato il 26 settembre 2007 in Giappone. Le stesse Puffy hanno detto in un'intervista che l'ispirazione per il nome il titolo dell'album, 'Honeycreeper', proveniva da un volantino che avevano incontrato durante una vacanza alle Hawaii, e che era il nome di un tipo di uccello."}
{"id": "4136725", "revid": "300067", "url": "https://it.wikipedia.org/wiki?curid=4136725", "title": "Vassilis Xanthopoulos", "text": ""}
{"id": "4136726", "revid": "716642", "url": "https://it.wikipedia.org/wiki?curid=4136726", "title": "Steve Cotterill", "text": "Carriera.\nGiocatore.\nCotterill esordisce con varie squadre semi-professionistiche inglesi tra cui il Burton Albion dimostrando di avere buoni doti da attaccante siglando 30 reti in 42 presenze in campionato. \nDopo queste prestazioni venne acquistato dal Wimbledon, primo club professionistico per Steve. Durante la permanenza con i \"Wombles\", Cotterill venne ceduto il prestito al Brighton &amp; Hove per ritornare in forma dopo la lesione del crociato. A Wimbledon Steve giocher\u00e0 44 partite segnando 19 reti. \nCotterill Termina la carriera prematuramente con il Bournemouth a causa di un secondo grave infortunio al ginocchio.\nAllenatore.\nCotterill divenne nel 1995 l'allenatore degli Sligo Rovers, club militante nella prima divisione irlandese, riuscendo a raggiungere la finale di coppa nazionale e il terzo posto in campionato.\nNel 1997 si insedi\u00f2 sulla panchina del Cheltenham Town, club in cui milit\u00f2 da giocatore. In cinque anni, Cotterill divenne l'idolo locale riuscendo a raggiungere la Football League One.\nSuccessivamente divenne l'allenatore per poche settimane dello Stoke City e l'assistente di Howard Wilkinson nel Sunderland prima di divenire il tecnico del Burnley in Football League Championship ottenendo diversi successi contro squadre pi\u00f9 blasonate, specie nelle coppe nazionali: FA Cup e Carling Cup. Tuttavia un pessimo inizio nella stagione 2007-2008 costrinse Cotterill a lasciare Burnley.\nUna nuova opportunit\u00e0 li venne concessa dal Notts County con il quale vinse il suo primo titolo in Inghilterra, ovvero la Football League Two 2009-2010. Dopo questo successo Cotterill venne chiamato per riportare il Portsmouth, ma dopo una serie di scarsi risultati uniti alle difficolt\u00e0 economiche della squadra lo costrinsero alle dimissioni nell'ottobre del 2011.\nLasciati i \"Pompey\", Steve divenne il nuovo tecnico del Nottingham Forest, con il quale disput\u00f2 un campionato turbolento raggiungendo la met\u00e0 medio-bassa della classifica. L'arrivo dei nuovi proprietari distrusse il rapporto tra l'allenatore e il club che lo dimise nell'estate del 2012.\nIl 29 settembre 2017 diventa il nuovo tecnico del Birmingham. Il 3 marzo 2018 viene esonerato dal club.\nTorna a sedere su una panchina il 27 novembre 2020, giorno in cui viene assunto dal .\nStatistiche.\nStatistiche da allenatore.\n\"Statistiche aggiornate al 7 febbraio 2021.\""}
{"id": "4136731", "revid": "228587", "url": "https://it.wikipedia.org/wiki?curid=4136731", "title": "Nissan Be-1", "text": "La Nissan Be-1 \u00e8 un'utilitaria di nicchia realizzata e commercializzata dalla casa nipponica Nissan nel 1987. \u00c8 la prima delle cosiddette \"Pike car\", cio\u00e8 auto dalla linea r\u00e9tro disegnate dal gruppo progetti speciali della casa giapponese e vendute in un numero limitato di esemplari senza il marchio Nissan. Il nome dell'auto deriverebbe dal codice del progetto: \"Bozza B, n\u00b0 1\".\nStoria.\nLa Be-1 fa la sua prima apparizione al grande pubblico sotto forma di concept car al Salone dell'Automobile di Tokyo del 1985. \u00c8 un'auto dalla linea inusuale per una giapponese, che fa il verso alle piccole vetturette inglesi, prima fra tutte la Mini. La piccola utilitaria riceve una buona accoglienza dal pubblico, e cos\u00ec la Nissan decide di far partire una produzione in serie limitata di 10.000 esemplari. Arriver\u00e0 sul mercato nel gennaio del 1987. Per contenere i costi, la meccanica della Be-1 \u00e8 interamente ereditata dalla Nissan Micra prima serie a tre porte: telaio, sospensioni, cambio e motore sono esattamente identici. Rispetto alla \"sorella\" per\u00f2, il corpo vettura \u00e8 leggermente pi\u00f9 corto e alto. Altra caratteristica della piccola utilitaria \u00e8 la carrozzeria, realizzata in resina anzich\u00e9 in acciaio, e il tetto in tela a comando elettronico, che scorre fino ai sedili posteriori. Gli interni sono spartani, con gli indicatori del cruscotto tondi, in stile r\u00e9tro, plastiche economiche e tessuti dei sedili grezzi.\nCome gi\u00e0 detto precedentemente, il motore \u00e8 lo stesso montato sulla prima serie della Micra: un 4 cilindri in linea raffreddato ad acqua da 987 cc, dotato di un singolo albero a camme in testa ed erogante 52 cavalli, offerto in abbinamento con un cambio automatico a tre rapporti oppure con uno manuale a cinque rapporti. I freni montati sono a dischi pieni all'anteriore e a tamburo al posteriore. Tutti gli esemplari della Be-1 sono stati realizzati interamente a mano.\nAl momento del lancio nelle concessionarie giapponesi, la Be-1 era stata proposta in una produzione di 400 esemplari al mese per i successivi tre mesi; questo scaten\u00f2 un boom di ordini tra il pubblico per cercare di accaparrarsi la piccola utilitaria: tutta la produzione di 10.000 auto era gi\u00e0 stata completamente prenotata solamente quattro giorni dopo il suo lancio, un successo che nemmeno la casa madre Nissan aveva previsto. Tuttavia l'auto non era esente da difetti: come lamentato da alcuni acquirenti della vettura, la Be-1, nonostante il peso ridotto (circa 700 kg) soffriva di una certa \"pesantezza\" nelle manovre, probabilmente dovuta all'assenza del servosterzo. Inoltre, la velocit\u00e0 massima e la tenuta di strada, pur adeguate al tipo di auto, non erano eccezionali. Ci\u00f2 comunque non ha impedito alla Be-1 di avere un ottimo successo tra il pubblico giapponese, tanto che la Nissan realizzer\u00e0 in seguito altre tre \"Pike car\": la Pao, la Figaro e il veicolo commerciale S-Cargo."}
{"id": "4136732", "revid": "767487", "url": "https://it.wikipedia.org/wiki?curid=4136732", "title": "Bring it!", "text": "Bring it! \u00e8 l'undicesimo album in studio del duo giapponese Puffy AmiYumi. Pubblicato il 17 giugno 2009, l'album aveva anche una edizione limitata. Bring it! ha debuttato all'ottavo posto della classifica Oricon."}
{"id": "4136734", "revid": "380453", "url": "https://it.wikipedia.org/wiki?curid=4136734", "title": "Tatiana Encarnaci\u00f3n", "text": "Gioca nel ruolo di schiacciatrice nelle Changas de Naranjito.\nCarriera.\nLa carriera di Tatiana Encarnaci\u00f3n inizia nelle categorie giovanili portoricane. Nel 2001 inizia la carriera professionistica con le Criollas de Caguas, con le quali si aggiudica due edizioni della Liga de Voleibol Superior Femenino. Nella stagione 2004-05 fa la sua prima esperienza all'estero, giocando in Spagna col Club Voleibol Las Palmas. Grazie ai risultati col suo club nel 2002 viene convocata per la prima volta in nazionale disputando il campionato mondiale; nel 2006 vince la medaglia di bronzo ai XX Giochi centramericani e caraibici.\nDal 2007 al 2011, a parte una parentesi nella stagione 2008-09 all'estero col Club Voleibol JAV Ol\u00edmpico in Spagna, gioca nelle Gigantes de Carolina, tuttavia senza ottenere enormi risultati. Con la nazionale nel 2009 vince la medaglia di bronzo alla Coppa panamericana e quella d'argento al campionato nordamericano; nel 2010 \u00e8 finalista anche ai XXI Giochi centramericani e caraibici.\nLa stagione 2012 passa alle Lancheras de Cata\u00f1o, con le quali si aggiudica per la quarta volta la LVSF e diventa la quarta giocatrice nella storia del campionato a superare la quota dei 2.000 punti in attacco. Dopo aver saltato il campionato 2014 per maternit\u00e0, torna in campo con le Lancheras de Cata\u00f1o nel campionato seguente.\nNella stagione 2016 viene ceduta alle Changas de Naranjito."}
{"id": "4136735", "revid": "18379", "url": "https://it.wikipedia.org/wiki?curid=4136735", "title": "Festa della Esaltazione della Santa Croce", "text": ""}
{"id": "4136736", "revid": "716642", "url": "https://it.wikipedia.org/wiki?curid=4136736", "title": "Hilder Col\u00f3n", "text": "Carriera.\nClub.\nHa iniziato a giocare a calcio nel Real Espa\u00f1a, squadra della massima serie honduregna, con la cui maglia ha debuttato in prima squadra nel 2010; rimane in squadra fino al 2014, anno in cui si trasferisce al Victoria.\nNazionale.\nNel 2011 inizia a giocare in Under-23, per un totale di 6 presenze senza reti. Partecipa ai Giochi Olimpici di Londra 2012, nei quali ha esordito il 26 luglio nella partita pareggiata per 2-2 contro il Marocco."}
{"id": "4136738", "revid": "247222", "url": "https://it.wikipedia.org/wiki?curid=4136738", "title": "Hit Parade (album)", "text": ""}
{"id": "4136741", "revid": "532808", "url": "https://it.wikipedia.org/wiki?curid=4136741", "title": "Rete tramviaria interurbana di Milano", "text": ""}
{"id": "4136746", "revid": "767487", "url": "https://it.wikipedia.org/wiki?curid=4136746", "title": "Puffy AmiYumi x Puffy", "text": "Puffy AmiYumi x Puffy \u00e8 un album delle Puffy AmiYumi. Pubblicato in Giappone il 25 marzo 2009, il cd \u00e8 composto da 16 cover, molte delle quali presenti negli album precedenti, pi\u00f9 3 bonus track."}
{"id": "4136747", "revid": "716642", "url": "https://it.wikipedia.org/wiki?curid=4136747", "title": "Eddie Hern\u00e1ndez", "text": "Carriera.\nClub.\nHa iniziato a giocare a calcio nel Platense, debuttando in prima squadra nel 2007 a 16 anni. Dopo cinque stagioni chiuse con un totale di 6 reti in 51 presenze passa in prestito all'H\u00e4cken, squadra del massimo campionato svedese, con cui non scende mai in campo in gare di campionato. Dopo sei mesi in Europa decide di tornare in patria, venendo acquistato dal C.D. Motagua, con cui il 14 ottobre 2012 segna i suoi primi gol nella partita vinta per 3-0 contro il C.S. Vida. In seguito gioca nel C.S. Vida, con cui segna 23 gol in 33 partite per poi essere ceduto al Correcaminos, nella massima serie messicana; con la squadra messicana gioca 16 partite e segna 4 gol in campionato; gioca inoltre una partita (nella quale realizza anche una rete) in CONCACAF Champions League. A fine anno torna in patria, al Motagua, con cui segna 11 reti in 18 presenze in campionato ed un gol in 2 presenze in CONCACAF Champions League per poi passare nel 2016 al Qingdao Zhongneng, formazione della seconda serie cinese, con la quale in 23 partite di campionato segna 7 reti; nel gennaio del 2017 passa al , formazione della prima divisione colombiana. In seguito nel 2018 gioca prima in Kazakistan all' (8 presenze ed una rete in campionato) e successivamente in Iran allo .\nNazionale.\nNel 2010 esordisce con l'Under-20, con la cui maglia colleziona complessivamente 4 gol in 7 partite. Nel 2011 inizia a giocare in Under-23, per un totale di 7 presenze e 5 gol. Il 30 maggio 2011 esordisce in nazionale, in un'amichevole pareggiata per 2-2 contro El Salvador. Partecipa ai Giochi Olimpici di Londra 2012, nei quali ha esordito il 26 luglio nella partita pareggiata per 2-2 contro il Marocco.\nHa partecipato alla CONCACAF Gold Cup del 2011 ed a quella del 2015."}
{"id": "4136748", "revid": "380453", "url": "https://it.wikipedia.org/wiki?curid=4136748", "title": "Convocazioni al campionato di pallavolo maschile ai XXX Giochi olimpici", "text": "Elenco dei giocatori convocati per i Giochi della XXX Olimpiade."}
{"id": "4136754", "revid": "318922", "url": "https://it.wikipedia.org/wiki?curid=4136754", "title": "Nazionale olimpica di calcio femminile della Svezia", "text": ""}
{"id": "4136755", "revid": "124357490", "url": "https://it.wikipedia.org/wiki?curid=4136755", "title": "Teobaldo di Bec", "text": "Fra la fine del XI e l'inizio del XII secolo divenne monaco presso l'Abbazia di Bec, in Normandia divenendone abate nel 1137. L'anno seguente Stefano d'Inghilterra lo volle come Arcivescovo di Canterbury. In quegli anni l'arcivescovado era in lite con i gallesi perch\u00e9 reclamava la propria supremazia sul clero locale, disputa che venne risolta in quegli anni quando Papa Eugenio III decise a favore di Canterbury nel 1148. Negli anni Teobaldo fronteggi\u00f2 il turbolento Enrico di Blois Vescovo di Winchester e anche la sua relazione con Stefano fu piuttosto travagliata. \nNel 1148 il sovrano gli proib\u00ec di recarsi al Concilio di Reims, Teobaldo disubbid\u00ec e ne consegu\u00ec la confisca dei suoi beni e il temporaneo esilio. Anche la relazione con i propri monaci e i chierici della cattedrale fu sempre alquanto difficoltosa. Teobaldo visse il periodo dell'anarchia ed ebbe successo nel costringere il sovrano alla pace e nel rifiutare di consacrare l'erede di Stefano Eustachio IV di Boulogne. Eustachio mor\u00ec nel 1153 e Stefano consacr\u00f2 come successore Enrico II d'Inghilterra e Teobaldo venne nominato reggente del regno alla morte del sovrano. Dopo una lunga malattia Teobaldo mor\u00ec nel 1161, vi furono diversi tentativi di canonizzarlo, ma nessuno and\u00f2 in porto. Teobaldo fu il mecenate del suo successore Tommaso Becket e diversi futuri vescovi o arcivescovi iniziarono la carriera sotto di lui, durante il mantenimento della carica Teobaldo aument\u00f2 notevolmente la rendita delle sue diocesi e vescovadi.\nDa abate ad Arcivescovo.\nTeobaldo nacque attorno a Thierville ed alcuni moderni biografi di Thomas Becket pensano che i due potrebbero essere stati lontanamente parenti, visto che la famiglia di Becket era delle stesse parti. La data di nascita esatta non si conosce, l'unico indizio viene dalla data di morte, infatti al momento della sua dipartita le fonti contemporanee lo classificano come \"anziano\", motivo per cui la sua nascita \u00e8 posta attorno al 1090. Il nome del padre, forse un cavaliere, non \u00e8 riportato in nessuna fonte, aveva per\u00f2 un fratello, Walter, Vescovo di Rochester (morto il 26 luglio 1182), che segu\u00ec la sua carriera ecclesiastica\nTeobaldo divenne monaco dei Benedettini presso l'Abbazia di Bec fra la fine dell'XI e l'inizio del XII secolo mentre era abate un tale William che ricopr\u00ec la carica dal 1096 al 1124 e questo lascia aperto un grande lasso di tempo. Egli fu il 266\u00ba monaco a essere ammesso sotto l'abate William su un totale di 346; alcuni storici ipotizzano che, teorizzando un'ammissione a scaglioni regolari di tempo, Teobaldo potrebbe essere stato consacrato attorno al 1117.\nQuel che \u00e8 sicuro \u00e8 che nel 1127 Teobaldo divenne Priore succedendo al confratello Boso che era divenuto abate e quando questi mor\u00ec dieci anni dopo, Teobaldo ne prese la carica. \nLa sua elezione avvenne con il consenso unanime dei fratelli che lo nominarono senza nemmeno consultare Hugh d'Amiens Arcivescovo di Rouen, che minacci\u00f2 di invalidare la decisione. Audoen, Vescovo di \u00c9vreux, e Thurstan Arcivescovo di York intervennero per mettere pace e lasciare le cose com'erano. Altri problemi sorsero quando Hugh chiese e a Teobaldo di mandargli una professione scritta d'obbedienza, cosa che egli rifiut\u00f2 di fare e che nessun altro abate aveva mai osato fare. Il braccio di ferro dur\u00f2 14 mesi fino all'intervento di Pietro il Venerabile che convinse Teobaldo a farne una verbale. Non esistono documenti che attestino il suo stile di amministratore del monastero o che raccontino che cosa sia successo, si sa solo che sotto di lui entrarono 47 monaci, che fece diversi viaggi in Inghilterra per supervisionare gli affari relativi a diverse propriet\u00e0 che l'abazia aveva lass\u00f9 e che un viaggio avvenne a ridosso della sua elezione ad Arcivescovo di Canterbury nel 1138.\nL'esordio da Arcivescovo.\nTeobaldo fu scelto come successore di William de Corbeil, che era morto nel 1136, da Stefano d'Inghilterra facendolo passare sopra al fratello Enrico di Blois che pure lo aveva aiutato a conquistare il trono: Stefano credeva infatti che il fratello fosse troppo potente e temeva che quella posizione potesse portarlo a tentare di controllare le sue azioni. L'elezione ebbe luogo il 24 dicembre 1138 alla presenza del re, del Legato papale Alberico di Beauvais e di un piccolo gruppo di baroni e vescovi, era assente Enrico che stava sovrintendendo l'ordinazione di alcuni diaconi e taluni storici ritengono che Stefano abbia organizzato i tempi in modo che coincidessero con l'assenza del fratello. Enrico credeva che la scelta del re fosse dovuta al fatto che Waleran de Beaumont, I conte di Worcester, grande benefattore dell'Abbazia di Bec, stesse tentando di mettere un proprio uomo in quella potente posizione, infatti lui e il gemello Roberto di Beaumont, II conte di Leicester erano i pi\u00f9 grandi rivali di Enrico nella competizione per avere il totale favore del re ed Enrico non amava nessuno dei due.\nTeobaldo era pio ed erudito, ma era abate da solo un anno e si pu\u00f2 pensare che tale nomina sia dipesa anche dalla reputazione del suo monastero, che aveva gi\u00e0 dato a Canterbury due Arcivescovi, Lanfranco di Canterbury e Anselmo d'Aosta; del resto egli non aveva nemmeno parentele illustri o altri legami che potessero essere stati usati come appoggio.\nLa consacrazione vera e propria avvenne per mano del Legato papale l'8 gennaio 1139, Teobaldo si rec\u00f2 quindi a Roma per prendere il proprio Pallio e partecip\u00f2 al Secondo concilio Laterano. Da arcivescovo il suo comportamento fu un po' meno politico di quello di Enrico, il suo principale rivale, che venne nominato Legato papale il 1\u00ba marzo 1139, cosa che gli dava il potere di convocare Concili in Inghilterra e gli dava un potere uguale o maggiore a quello di Teobaldo. Questi dal canto suo giur\u00f2 fedelt\u00e0 a Stefano riconoscendolo come re d'Inghilterra.\nPoco dopo la propria consacrazione nomin\u00f2 il fratello Walter arcidiacono di Canterbury e nel 1148 lo nomin\u00f2 Vescovo di Rochester. Nel 1139 Teobaldo presenzi\u00f2 al concilio indetto da Stefano, dove Roger di Salisbury (morto nel 1139) vescovo di Salisbury, suo nipote Nigel di Ely vescovo di Ely ed Alessandro di Lincoln vescovo di Lincoln furono privati dei loro castelli. Secondo gli storici Teobaldo non ebbe grande parte in questo concilio e nelle controversie che ne seguirono e che terminarono lo stesso anno con la morte di Roger e la restituzione agli altri due dei loro beni. Altri storici invece pensano che egli abbia ricoperto un ruolo pi\u00f9 attivo e basano tali convinzioni sulla \"Vita\" della mistica Christina di Markyate, che scrive proprio in questo senso.\nFra Stefano e Matilde.\nI successivi anni della vita di Teobaldo si intrecciano strettamente con quella di Stefano. Egli era salito al trono nel 1135 alla morte di Enrico I d'Inghilterra disputandosi il trono con il fratello maggiore Tebaldo II di Champagne e con il nipote Enrico II d'Inghilterra figlio di Matilde d'Inghilterra (1102-1167) unica figlia femmina e superstite del defunto Enrico. Il solo erede maschio di Enrico, Guglielmo Adelin, era morto nel 1120 e cinque anni dopo Matilde, dopo essere rimasta vedova del primo marito Enrico V di Franconia era tornata dal padre e si era poi risposata con Goffredo V d'Angi\u00f2 e da lui aveva avuto Enrico.\nAlla sua nascita tutti i nobili si erano dichiarati disponibili a giurare fedelt\u00e0 al futuro re, ma quando Enrico I mor\u00ec nel 1135, Stefano aveva fatto irruzione in Inghilterra e si era incoronato prima che Tebaldo o Matilde potessero reagire. I baroni accettarono e Tebaldo si accontent\u00f2 delle proprie terre in Francia, ma non cos\u00ec Matilde, che si assicur\u00f2 il sostegno dello zio materno Davide I di Scozia e del fratellastro Roberto di Gloucester, figlio illegittimo di Enrico I.\nA tutto questo nel 1141 segu\u00ec la Battaglia di Lincoln e Stefano venne catturato e portato a Bristol, suo fratello Tebaldo non raggiunse subito Matilde asserendo che doveva parlare con Stefano prima di poterle giurare fedelt\u00e0, dopo un breve colloquio and\u00f2 dall'altro fratello Enrico di Blois, che si era prontamente schierato con l'Imperatrice Matilde e che con un Concilio depose Stefano a favore dell'altra.\nL'incoronazione per\u00f2 non pot\u00e9 avere luogo perch\u00e9 ella era lontano da Londra e allora i partecipanti al concilio dovettero fuggire di fronte all'avanzata delle truppe di Stefano e Roberto di Gloucester venne catturato. Anche Teobaldo era presente e mentre fuggiva con i suoi uomini venne raggiunto e depredato di cavalli e paramenti: a quel punto egli decise di proporre uno scambio fra Roberto e Stefano, scambio che fu accettato e compiuto nel novembre 1141. Enrico di Blois cambi\u00f2 di nuovo parte e ritorn\u00f2 dalla parte del fratello riconfermandolo re d'Inghilterra, la corona gli fu posta nuovamente in capo da Teobaldo stesso durante il Natale di quell'anno. Matilde rimase in Inghilterra fino al 1148 e sia nel 1142 che nel 1148 i disordini raggiunsero nuovi picchi, tuttavia ella non godette mai di tanto appoggio da poter sottrarre la corona a Stefano, n\u00e9 questi poteva definitivamente sconfiggerla, cosicch\u00e9 il paese rimaneva diviso fra i due. In ogni caso nel 1144 suo marito Goffredo s'impossess\u00f2 definitivamente della Normandia.\nLe dispute con Enrico di Blois.\nIntanto i rapporti fra Teobaldo ed Enrico di Blois, che gli era formalmente sottoposto, erano sempre tesi a causa dell'incarico di quest'ultimo come legato papale. Nel 1141 Enrico approv\u00f2 la nomina ad Arcivescovo di York di Guglielmo di York, nomina che Teobaldo non approvava. Teobaldo espresse francamente la propria disapprovazione, ma ebbe poca parte nelle dispute che ne seguirono e che culminarono con il rimpiazzamento di Henry Murdac (morto 14 ottobre 1153). Nel settembre del 1143 mor\u00ec anche Papa Innocenzo II che aveva nominato Enrico Legato papale, al suo posto and\u00f2 Celestino II che di Enrico era avversario e che non era nemmeno troppo incline a rispettare Stefano. Con lo scopo di divenire egli stesso Legato Teobaldo part\u00ec per Roma, ma arriv\u00f2 appena prima della morte di Celestino l'8 marzo 1144, in quel viaggio si fece probabilmente accompagnare da Nigel di Ely e da Roger di Clinton (morto 1148) Vescovo di Coventry. \nPrima di morire Celestino proib\u00ec a Teobaldo di permettere che la corona inglese fosse oggetto di ulteriori passaggi prima che la questione fosse stata risolta, in sostanza gli veniva proibito di incoronare un altro successore finch\u00e9 Stefano viveva. Nel tornare a casa Teobaldo si ferm\u00f2 all'Abbazia di Saint-Denis per aiutare l'abate Sugerio di Saint-Denis a consacrare la chiesa che era stata ricostruita. Intanto Enrico era a Roma per negoziare con il nuovo pontefice Papa Lucio II per l'elevazione di York da Vescovado ad Arcivescovado, Lucio parve voler mandare in Inghilterra il proprio legato Imar (morto 28 ottobre 1161) per supervisionare il progetto, ma il papa mor\u00ec prima che tale progetto fosse compiuto."}
{"id": "4136756", "revid": "1543377", "url": "https://it.wikipedia.org/wiki?curid=4136756", "title": "Scoperta di Nettuno", "text": "Nettuno \u00e8 stato matematicamente individuato prima di essere direttamente osservato. Utilizzando i calcoli di Urbain Le Verrier, le osservazioni con il telescopio che confermavano l'esistenza di un pianeta maggiore furono effettuate nella notte del 23 settembre 1846, fino al primo mattino del 24, all'osservatorio di Berlino dall'astronomo Johann Gottfried Galle (assistito da Heinrich Louis d'Arrest). Fu un momento straordinario per la scienza del XIX secolo e rappresent\u00f2 la spettacolare conferma della teoria gravitazionale newtoniana. Nelle appropriate parole di Fran\u00e7ois Arago, Le Verrier aveva scoperto un pianeta \"con la punta della sua penna\".\nDopo la scoperta, in retrospettiva risult\u00f2 che era stato osservato ma non riconosciuto parecchie volte, e che c'erano stati altri che avevano fatto vari calcoli circa la sua posizione, senza arrivare alla sua scoperta. Nel 1846, il pianeta Urano aveva completato quasi un'orbita completa a partire dalla sua scoperta da parte di William Herschel nel 1781, e gli astronomi avevano individuato una serie di irregolarit\u00e0 nel suo percorso che non potevano essere completamente spiegate dalla legge di gravitazione di Newton. Queste irregolarit\u00e0, tuttavia, potevano essere spiegate se la gravit\u00e0 di un pianeta sconosciuto pi\u00f9 lontano avesse perturbato il suo percorso intorno al sole. Nel 1845, gli astronomi Urbain Le Verrier a Parigi e John Couch Adams a Cambridge cominciarono separatamente i calcoli per determinare la natura e la posizione di tale pianeta. Purtroppo, il successo di Le Verrier port\u00f2 ad un'accesa disputa internazionale sulla priorit\u00e0 quando, poco dopo la scoperta, George Airy, all'epoca Astronomo Reale inglese, annunci\u00f2 che anche Adams aveva previsto la scoperta del pianeta. Tuttavia, nel 1846 la Royal Society premi\u00f2 Le Verrier con la medaglia Copley per la sua impresa, senza menzionare Adams.\nLa scoperta di Nettuno port\u00f2, solo diciassette giorni dopo, alla scoperta della sua luna Tritone da parte di William Lassell.\nPrime osservazioni.\nNettuno \u00e8 invisibile a occhio nudo perch\u00e9 la sua luce \u00e8 troppo debole. La sua magnitudine apparente non \u00e8 mai pi\u00f9 luminosa di 7,7. Di conseguenza, le prime osservazioni di Nettuno divennero possibili solo dopo l'invenzione del telescopio. Ci sono prove che Nettuno fu visto e annotato da Galileo Galilei nel 1613, da J\u00e9r\u00f4me Lalande nel 1795 e da John Herschel nel 1830, ma nessuno di loro \u00e8 noto per averlo identificato come un pianeta a quel tempo. Queste osservazioni pre-scoperta si dimostrarono importanti per determinare con precisione l'orbita di Nettuno. \u00c8 anche possibile che Nettuno fosse apparso nei primi telescopi.\nI disegni di Galileo mostrano che egli osserv\u00f2 Nettuno il 28 dicembre 1612 e il 27 gennaio 1613; in entrambe le occasioni, Galileo scambi\u00f2 Nettuno per una stella fissa mentre appariva molto vicino (in congiunzione) a Giove nel cielo notturno. Storicamente si era pensato che egli lo avesse ritenuto una stella fissa blu, ragione per cui non venne accreditato della sua scoperta. Al momento della sua prima osservazione nel dicembre 1612, Nettuno era stazionario nel cielo, in quanto proprio quel giorno aveva cominciato il suo moto retrogrado. Essendo solo l'inizio del suo ciclo retrogrado annuale, il moto di Nettuno era troppo poco significativo, e la sua dimensione apparente troppo ridotta, per sembrare chiaramente un pianeta nel piccolo telescopio di Galileo. Tuttavia, nel luglio 2009 all'Universit\u00e0 di Melbourne il fisico David Jamieson annunci\u00f2 nuove prove a favore dell'ipotesi che in realt\u00e0 Galileo era consapevole di aver scoperto qualcosa di insolito in questa \"stella\". Galileo, in uno dei suoi taccuini, not\u00f2 il movimento di una stella sullo sfondo (Nettuno) il 28 gennaio e un punto (nella posizione di Nettuno), disegnato con un inchiostro diverso, indicherebbe che egli l'aveva trovata in uno schizzo precedente, disegnato nella notte del 6 gennaio, facendo cos\u00ec pensare che le sue osservazioni precedenti facevano parte di una ricerca sistematica. Tuttavia, finora non vi \u00e8 una chiara evidenza che egli avesse individuato questo oggetto in movimento come un pianeta, n\u00e9 che avesse provato ad osservarlo successivamente.\nNel 1847, Sears C. Walker dell'Osservatorio Navale degli Stati Uniti cerc\u00f2 documenti storici e indag\u00f2 sulle pre-scoperte per eventuali avvistamenti del pianeta Nettuno. Egli scopr\u00ec che le osservazioni fatte dallo staff di Lalande all'Osservatorio di Parigi nel 1795 erano dirette verso la porzione di cielo in cui si trovava Nettuno. Nei registri dell'8 e del 10 maggio 1795, fu osservata una \"stella\" nei pressi della posizione in cui doveva esserci Nettuno. L'incertezza della posizione fu annotata con il segno dei due punti. Questa annotazione veniva usata anche per indicare un errore di osservazione, cos\u00ec che bisogn\u00f2 aspettare fino a quando i documenti originali dell'osservatorio vennero riordinati per stabilire con certezza che l'oggetto in questione era Nettuno e l'errore di posizione nelle osservazioni fatte a due notti di distanza era dovuto al moto del pianeta nel cielo. La scoperta di questi documenti sulla posizione di Nettuno nel 1795 rese possibile una stima pi\u00f9 accurata dell'orbita del pianeta.\nJohn Herschel scopr\u00ec Nettuno quasi allo stesso modo in cui suo padre, William Herschel, aveva scoperto Urano nel 1781, cio\u00e8 con un'osservazione casuale. In una lettera del 1846 a Wilhelm Struve, John Herschel afferma di aver osservato Nettuno nel corso di una scansione del cielo il 14 luglio 1830. Sebbene il suo telescopio fosse abbastanza potente da risolvere Nettuno in un piccolo disco blu, mostrando cos\u00ec di essere un pianeta, quella volta egli non lo riconobbe e lo scambi\u00f2 per una stella.\nLe irregolarit\u00e0 dell'orbita di Urano.\nNel 1781, Anders Johan Lexell fu il primo a calcolare l'orbita di Urano e a notare che aveva delle irregolarit\u00e0. Egli sostenne che avrebbero potuto esserci altri pianeti del Sistema Solare che perturbavano l'orbita di Urano, estendendosi il sistema solare fino a 100 AU.\nNel 1821, Alexis Bouvard aveva pubblicato delle tavole astronomiche sull'orbita di Urano, facendo previsioni di posizioni future in base alle leggi del moto di Newton e alla gravitazione. Successive osservazioni rivelarono sostanziali deviazioni rispetto alle tavole, spingendo Bouvard a ipotizzare che qualche corpo perturbasse il pianeta. Queste irregolarit\u00e0, o \"scostamenti\", sia in longitudine dell'eclittica del pianeta che nella sua distanza dal Sole (il raggio vettore) potevano essere spiegate con una serie di ipotesi: a cos\u00ec grande distanza, l'effetto della gravit\u00e0 del Sole poteva essere diverso da quello descritto da Newton, oppure le discrepanze potevano semplicemente essere dovute a errori di osservazione, oppure Urano poteva essere perturbato da un ottavo pianeta non ancora scoperto.\nJohn Coach Adams apprese di queste irregolarit\u00e0 mentre era ancora uno studente e si convinse dell'ipotesi della perturbazione. Adams credeva che, nonostante tutto ci\u00f2 che era stato tentato prima, avrebbe potuto utilizzare i dati delle osservazioni di Urano e la legge della gravitazione di Newton per dedurre la massa, la posizione e l'orbita del corpo perturbante.\nDopo gli esami finali nel 1843, Adams fu eletto fellow della sua universit\u00e0 e trascorse le vacanze estive in Cornovaglia, eseguendo una prima serie di calcoli.\nIn termini moderni, il problema \u00e8 un problema inverso, un tentativo di dedurre i parametri di un modello matematico a partire dai dati osservati. Anche se il problema \u00e8 semplice per la matematica moderna dopo l'avvento dei calcolatori elettronici, all'epoca richiedeva lunghi e laboriosi calcoli manuali. Adams inizi\u00f2 attribuendo al corpo ipotizzato una posizione nominale, tramite l'empirica legge di Bode. Quindi calcol\u00f2 il percorso di Urano utilizzando la presunta posizione del corpo perturbante, ricav\u00f2 la differenza tra il percorso da lui calcolato e le osservazioni, in termini moderni gli scostamenti, e con questi ultimi modific\u00f2 le caratteristiche del corpo perturbante per ripetere quindi il processo, un processo simile all'Analisi della regressione.\nIl 13 febbraio 1844, James Challis, direttore dell'Osservatorio di Cambridge, richiese i dati sulla posizione di Urano, destinati ad Adams, all'astronomo reale George Biddell Airy dell'Osservatorio di Greenwich. Di certo Adams complet\u00f2 alcuni calcoli il 18 settembre 1845.\nPresumibilmente, Adams comunic\u00f2 il suo lavoro a Challis a met\u00e0 settembre del 1845, ma c'\u00e8 una controversia su come lo fece. La storia e la data di questa comunicazione sembra siano venute alla luce in una lettera di Challis del 17 ottobre 1846 alla rivista \"Athenaeum\". Tuttavia, nessun documento \u00e8 stato identificato fino al 1904, quando Sampson evidenzi\u00f2 nei documenti di Adams un'annotazione che descrive \"il Nuovo Pianeta \" con la scritta \"ricevuta nel settembre 1845\" in una calligrafia non di Adams. Anche se questo fatto \u00e8 stato spesso usato per stabilire la priorit\u00e0 di Adams sulla scoperta, alcuni storici hanno messo in discussione la sua autenticit\u00e0. Inoltre, i risultati dei calcoli sono diversi da quelli comunicati ad Airy poche settimane dopo. Certamente Adams non diede a Challis dei calcoli dettagliati e, d'altro canto, Challis mostr\u00f2 poco interesse alla descrizione del suo metodo, basato sul calcolo della posizione del corpo per approssimazioni successive, essendo egli poco favorevole a iniziare un laborioso programma di osservazioni presso l'osservatorio, e sottolineando che \"mentre il lavoro era certo, il successo sembrava essere piuttosto incerto\".\nNel frattempo Urbain Le Verrier, il 10 novembre 1845, present\u00f2 all'Accademia delle scienze francese di Parigi una memoria su Urano, dimostrando che le teorie preesistenti non erano riuscite a spiegare il suo moto. Ignaro del lavoro di Adams, egli intraprese una ricerca analoga e il 1\u00ba giugno 1846, in una seconda memoria presentata ad un incontro pubblico presso l'Accademia, comunic\u00f2 la posizione del corpo perturbante proposto, senza dare indicazioni su massa e orbita. Le Verrier localizz\u00f2 Nettuno entro un grado rispetto alla posizione prevista.\nLa ricerca.\nDopo aver ricevuto in Inghilterra la notizia della previsione fatta in giugno da Le Verrier, George Airy riconobbe subito la somiglianza tra le due soluzioni. Fino a quel momento, il lavoro di Adams era considerato poco pi\u00f9 di una curiosit\u00e0, ma la conferma indipendente da parte di Le Verrier spinse Airy ad organizzare con riservatezza un tentativo per trovare il pianeta. Nel corso di una riunione del Comitato dei Visitatori dell'Osservatorio di Greenwich nel luglio 1846, con Challis e Sir John Herschel presenti, Airy propose a Challis di cercare con urgenza il pianeta con il telescopio equatoriale di Cambridge da 11,25 pollici, \"nella speranza di far uscire la faccenda da una situazione... quasi disperata\". La ricerca inizi\u00f2 il 29 luglio con un metodo laborioso. Adams continu\u00f2 a lavorare sul problema e, tra il 1845 e il 1846, forn\u00ec al gruppo di lavoro inglese sei soluzioni, che per\u00f2 indussero Challis a cercare nella parte sbagliata del cielo. Solo dopo che la scoperta di Nettuno era stata annunciata a Parigi e a Berlino, venne alla luce che Nettuno era stato osservato l'8 e il 12 agosto, ma non era stato identificato come pianeta, in quanto Challis non era in possesso di mappe stellari aggiornate.\nPrima osservazione di Nettuno.\nLe Verrier era ignaro del fatto che la sua pubblica conferma dei calcoli privati di Adams aveva messo in moto una ricerca del presunto pianeta da parte degli inglesi. Il 31 agosto, Le Verrier present\u00f2 una terza memoria, indicando ora la massa e l'orbita del nuovo corpo. Non avendo avuto successo nell'interessare del problema alcun astronomo francese, Le Verrier alla fine invi\u00f2 per posta i suoi risultati a Johann Gottfried Galle dell'Osservatorio di Berlino. Galle ricevette la lettera di Le Verrier il 23 settembre e si mise subito al lavoro con osservazioni nella regione suggerita da Le Verrier. Heinrich Louis d'Arrest, studente di Galle, propose di confrontare una mappa stellare aggiornata della regione prevista da Le Verrier con il cielo di quella notte, per individuare il caratteristico spostamento di un pianeta, al contrario di una stella che rimane fissa.\nNettuno fu scoperto poco dopo la mezzanotte, dopo meno di un'ora di ricerca e a meno di un grado dalla posizione prevista da Le Verrier, una corrispondenza notevole. Dopo altre due notti di osservazioni, per verificare la posizione e il moto di Nettuno, Galle rispose a Le Verrier con stupore: \"il pianeta di cui avete calcolato la posizione \"esiste nella realt\u00e0\"\" (l'enfasi \u00e8 originale). Il telescopio della scoperta era un rifrattore acromatico con montatura equatoriale, della ditta Merz und Mahler di Joseph von Fraunhofer.\nConseguenze della scoperta.\nAll'annuncio della scoperta, Herschel, Challis e Richard Sheepshanks, Segretario per l'Estero della Royal Astronomical Society, annunciarono che Adams aveva gi\u00e0 calcolato le caratteristiche del pianeta e la posizione. Airy pubblic\u00f2 un esauriente resoconto degli avvenimenti, e la memoria di Adams fu stampata in appendice all'\"Almanacco Nautico\". Tuttavia, sembra che la versione pubblicata da Airy fosse stata modificata omettendo una \"frase cruciale\", per nascondere il fatto che Adams aveva citato solo la longitudine media ma non gli elementi orbitali.\nIn Francia e in Inghilterra si apr\u00ec un'accesa polemica sui meriti dei due astronomi. Airy fu molto criticato in Inghilterra. Adams, un giovane diffidente per natura, era riluttante a pubblicare un risultato che poteva determinare il successo o il fallimento della sua carriera. Airy e Challis vennero criticati, in particolare da James Glaisher, in quanto non avevano esercitato a dovere il proprio ruolo di mentori di un giovane talento. Challis era contrito, mentre Airy aveva difeso il proprio comportamento, sostenendo che la ricerca di un pianeta non spettava all'Osservatorio di Greenwich. Nel complesso, Airy sarebbe stato difeso dai suoi biografi. In Francia, le affermazioni fatte a favore di uno inglese sconosciuto crearono risentimento, in quanto sminuivano il credito dovuto alla scoperta di Le Verrier.\nLa Royal Society premi\u00f2 Le Verrier con la medaglia Copley nel 1846 per il suo successo, senza menzionare Adams, ma la reputazione accademica di Adams a Cambridge era assicurata. Quando i fatti divennero noti, alcuni astronomi britannici diffusero la voce che i due astronomi avevano risolto il problema di Urano in modo indipendente, attribuendo cos\u00ec a ciascuno pari importanza. Ma Adams stesso riconobbe pubblicamente la priorit\u00e0 e il merito di Le Verrier (senza dimenticarsi di menzionare il ruolo di Galle) nel documento che consegn\u00f2 alla Royal Astronomical Society nel mese di novembre 1846:\nLe critiche arrivarono subito, sul fatto che sia Adams che Le Verrier erano stati troppo ottimisti riguardo alla precisione da loro pretesa per i propri calcoli, ed entrambi avevano sopravvalutato ampiamente la distanza del pianeta dal sole. Inoltre, si disse che entrambi erano riusciti ad ottenere la longitudine quasi esatta solo a causa di un \"caso fortuito nei tempi orbitali\". Questa critica venne discussa in modo dettagliato da Danjon (1946), il quale con l'aiuto di un diagramma afferm\u00f2 che le orbite calcolate da Le Verrier e da Adams erano, nel loro complesso, tra loro simili ma molto diverse per dimensioni da quella reale di Nettuno. Entrambe erano pi\u00f9 simili all'orbita reale di Nettuno per quel segmento dell'orbita che copre l'intervallo di anni per i quali erano state effettuate le osservazioni, ma non lo erano per il rimanente dell'orbita. Cos\u00ec il fatto che entrambi i calcoli utilizzassero un asse orbitale maggiore molto pi\u00f9 grande rispetto alla realt\u00e0 non si rivel\u00f2 di grande importanza.\nIl nuovo pianeta, in un primo momento chiamato \"Le Verrier\" da Fran\u00e7ois Arago, per accordo generale ricevette il nome neutro di Nettuno. La sua previsione matematica fu una grande impresa intellettuale, dimostrando anche che la legge della gravitazione di Newton, che Airy aveva quasi messo in discussione, era valida anche ai limiti del sistema solare.\nAdams non serb\u00f2 rancore verso Challis e Airy e riconobbe il suo insuccesso nel cercare di convincere il mondo astronomico:\nAl contrario, Le Verrier era arrogante e presuntuoso, mettendo le autorit\u00e0 scientifiche inglesi nelle condizioni di serrare le file dietro Adams, mentre i francesi, generalmente, mostrarono poca simpatia per Le Verrier. Negli anni 1874-1876, quando Adams era presidente della Royal Astronomical Society, tocc\u00f2 a lui conferire la medaglia d'oro dell'anno a Le Verrier.\nRecenti rivelazioni.\nLa diffusa opinione che la scoperta di Nettuno dovrebbe essere \"accreditata sia ad Adams che a Le Verrier\" \u00e8 stata contestata, mettendo in dubbio gli scritti di Airy, Challis e Adams del 1846.\nNel 1999, il carteggio di Adams con Airy, che era stato perso dalla Royal Greenwich Observatory, venne riscoperto in Cile tra le carte dell'astronomo Olin J. Eggen dopo la sua morte. In un'intervista del 2003, lo storico Nicola Kollerstrom concluse che la rivendicazione di Adams su Nettuno era molto pi\u00f9 debole di quanto si era pensato, poich\u00e9 egli aveva ripetutamente vacillato a proposito della posizione esatta del pianeta, con stime che erano variate fino a 20 gradi d'arco. Secondo Kollerstrom, dopo la scoperta del pianeta, il ruolo di Airy era soprattutto quello di sostenere il credito di Adams per la scoperta, e quindi il credito della Gran Bretagna. In un successivo articolo su Scientific American, Kollerstrom e Waff affermarono con maggior decisione \"Gli inglesi hanno rubato Nettuno\" concludendo con \"L'impresa \u00e8 stata solo merito di Le Verrier\".\nIl telescopio della scoperta di Nettuno.\nIl telescopio del Nuovo Osservatorio di Berlino (1835-1913) che scopr\u00ec Nettuno era un rifrattore acromatico con apertura di 24,4\u00a0cm costruito dalla societ\u00e0 di Joseph Fraunhofer, \"Merz und Mahler\". All'epoca era un telescopio ad alte prestazioni, dotato di uno dei pi\u00f9 grandi doppietti acromatici disponibili e di una montatura equatoriale realizzata con estrema precisione, con un meccanismo ad orologeria per spostare il tubo principale di 4 m in sincronia con la rotazione della Terra. Il telescopio \u00e8 ora esposto al Deutsches Museum di Monaco di Baviera."}
{"id": "4136761", "revid": "36426", "url": "https://it.wikipedia.org/wiki?curid=4136761", "title": "Torri di Treviso", "text": "Le torri di Treviso risalgono, nel loro impianto generale, al medioevo.\nStoria e descrizione.\nFin dal XII secolo la citt\u00e0 Treviso poteva vantare diverse torri, adibite ad abitazioni, usate come carceri (in particolare quella dei da Romano), ma la maggior parte erano state erette per motivi strategici.\nNei secoli il loro numero si ridusse: in parte furono abbattute perch\u00e9 con l'affermarsi del potere della Repubblica di Venezia la lotta tra le famiglie gentilizie cittadine si sop\u00ec, in parte crollarono a causa dei terremoti (si possono citare quelli del 1117, 1222 e 1551).\nLe torri tutt'oggi conservatesi sono: \nTorri scomparse.\nTra le molte torri non pi\u00f9 esistenti si pu\u00f2 ricordare la torre \"Rossignona\", gi\u00e0 ubicata nell'attuale Piazza della Torre, a circa 80 metri a nord ovest rispetto alla torre civica, abbattuta durante la dominazione napoleonica dopo l'ottobre 1796."}
{"id": "4136762", "revid": "599013", "url": "https://it.wikipedia.org/wiki?curid=4136762", "title": "Brian Pilkington", "text": ""}
{"id": "4136763", "revid": "719449", "url": "https://it.wikipedia.org/wiki?curid=4136763", "title": "Torre del Visdomino", "text": ""}
{"id": "4136765", "revid": "1310927", "url": "https://it.wikipedia.org/wiki?curid=4136765", "title": "Alfredo Mej\u00eda", "text": "Carriera.\nClub.\nHa iniziato a giocare a calcio nel C.D. Olimpia, debuttando in prima squadra nel 2007 a 16 anni. L'anno seguente si trasferisce all'Udinese, in Serie A, dove per\u00f2 non gioca mai in prima squadra, venendo invece aggregato alla squadra Primavera. Dopo solo una stagione con la squadra bianconera passa a titolo definitivo al Real Espa\u00f1a (con cui gioca anche 7 partite senza segnare in CONCACAF Champions League), dove rimane fino al 2012, anno in cui si trasferisce al C.D. Motagua. Con il Motagua segna un gol in 20 presenze, per poi trasferirsi nell'estate del 2014 al Panthrakikos, squadra della massima serie greca. Qui chiude il campionato con 28 presenze ed una rete; a fine anno la sua squadra retrocede in seconda serie.\nNazionale.\nDopo aver giocato nell'Under-17 (con cui nel 2007 ha anche partecipato ai Mondiali di categoria), nel 2008 esordisce con l'Under-20, con la cui maglia colleziona complessivamente 1 gol in 7 partite. Nel 2011 inizia a giocare in Under-23, per un totale di 6 presenze senza gol. Il 10 giugno 2010 esordisce in Nazionale, in un'amichevole vinta per 7-1 contro Grenada; nella stessa occasione mette anche a segno il suo unico gol con la Nazionale maggiore, con cui in totale ha giocato 7 partite. Partecipa ai Giochi Olimpici di Londra 2012, nei quali ha esordito il 26 luglio nella partita pareggiata per 2-2 contro il Marocco."}
{"id": "4136766", "revid": "287204", "url": "https://it.wikipedia.org/wiki?curid=4136766", "title": "Magyar Kos\u00e1rlabda Nemzeti Bajnoks\u00e1g", "text": "La Magyar Kos\u00e1rlabda Nemzeti Bajnoks\u00e1g \u00e8 la massima competizione ungherese di pallacanestro organizzata dalla Magyar Kosarlabd\u00e1z\u00f3k Orsz\u00e1gos Sz\u00f6vets\u00e9ge, ovvero la federazione cestistica dell'Ungheria.\nStoria.\nLa prima edizione del campionato ungherese di pallacanestro si svolse nel 1933.\nIl campionato \u00e8 attualmente formato da 14 squadre, le quali si incontrano in stagione regolare rispettivamente due volte in casa e due volte in trasferta, per un totale di 44 partite complessive. Le prime otto classificate si qualificano per i playoff, i quali assegnano il titolo di campione nazionale.\nLa stagione regolare inizia solitamente durante il mese di ottobre, e termina ad aprile.\nIl club pi\u00f9 titolato \u00e8 l'Honv\u00e9d Budapest che a partire dagli anni 1950 ha dominato il campionato, vincendo 33 edizioni, fino a met\u00e0 degli anni 1990.\nNell'ultimo decennio, sono venute alla ribalta nuove formazioni, come l'Albacomp di Sz\u00e9kesfeh\u00e9rv\u00e1r, l'Atomer\u0151m\u0171 SE e il Szolnoki Olaj."}
{"id": "4136771", "revid": "300067", "url": "https://it.wikipedia.org/wiki?curid=4136771", "title": "Sofoklis Schortsanitis", "text": ""}
{"id": "4136773", "revid": "47767", "url": "https://it.wikipedia.org/wiki?curid=4136773", "title": "Jol\u00e1n", "text": ""}
{"id": "4136775", "revid": "47767", "url": "https://it.wikipedia.org/wiki?curid=4136775", "title": "Jolante", "text": ""}
{"id": "4136776", "revid": "47767", "url": "https://it.wikipedia.org/wiki?curid=4136776", "title": "Jolanta", "text": ""}
{"id": "4136777", "revid": "47767", "url": "https://it.wikipedia.org/wiki?curid=4136777", "title": "Yolande", "text": ""}
{"id": "4136778", "revid": "47767", "url": "https://it.wikipedia.org/wiki?curid=4136778", "title": "Jolana", "text": ""}
{"id": "4136779", "revid": "767487", "url": "https://it.wikipedia.org/wiki?curid=4136779", "title": "Hit and Fun", "text": "Hit and Fun \u00e8 una compilation della band giapponese Puffy AmiYumi pubblicata nel febbraio 2007. La maggior parte delle canzoni presenti sono state precedentemente pubblicate in singoli e l'album include pezzi scelti appositamente dai fan tramite un sondaggio internet. Dell'album esiste anche una edizione limitata, con un cd contenente 4 bonus track."}
{"id": "4136780", "revid": "719449", "url": "https://it.wikipedia.org/wiki?curid=4136780", "title": "Rossignona", "text": ""}
{"id": "4136785", "revid": "663330", "url": "https://it.wikipedia.org/wiki?curid=4136785", "title": "Eve Hewson", "text": "Biografia.\nNasce nel 1991, seconda dei quattro figli del cantante Bono e della produttrice cinematografica Ali Hewson. Ha studiato al St. Andrew College di Dublino e successivamente ha frequentato la New York University.\nCarriera.\nLa prima apparizione in video \u00e8 del 2002, nel concerto live \"U2 Go Home - Live from Slane Castle Ireland\". Eve ha fatto il suo debutto come attrice nel 2005 recitando a fianco di sua sorella maggiore Jordan in un cortometraggio di Erica Dunton dal titolo \"Lost and Found\"; nei titoli di coda non compare con il suo vero nome, bens\u00ec con lo pseudonimo di Brenda M. Stankard. Nel 2008, con lo pseudonimo di Eve Hewston, prende parte ad un cortometraggio di Jon Seidemann dal titolo \"Jorma's blind date\".\nNello stesso anno recita per la prima volta in un lungometraggio della Dunton, \"The 27 Club\", nel quale interpreta il ruolo di Stella.\nDopo aver preso parte ad un video musicale per una band Irlandese, The Script, ha interpretato la parte di Mary in \"This Must Be the Place\" accanto a Sean Penn. Nel 2013 entra a far parte del cast del film \"Blood Ties\", del regista francese Guillaume Canet, nel quale interpreta il ruolo di Yvonne.\nVita privata.\nHewson vive a Williamsburg, Brooklyn.\nL'attrice \u00e8 stata sentimentalmente impegnata con James Lafferty, attore noto per aver interpretato il ruolo di Nathan Scott nella serie \"One Tree Hill\", dal 2010 al 2015.\nDoppiatrici italiane.\nNelle versioni in italiano delle sue opere, Eve Hewson \u00e8 stata doppiata da:"}
{"id": "4136791", "revid": "1043175", "url": "https://it.wikipedia.org/wiki?curid=4136791", "title": "Shunsuke And\u014d", "text": "Carriera.\nClub.\nKawasaki Frontale e Shonan Bellmare.\nLa sua carriera nel professionismo inizia con il Kawasaki Frontale facendo il suo esordio il 29 maggio 2011 vincendo per 2-1 ai danni del Gamba Osaka nella J1 League, la massima divisione del calcio giapponese. Non trova per\u00f2 molto spazio durante le partite dato che nelle stagioni 2011 e 2012 a squadra si \u00e8 affidata a portieri come Takashi Aizawa, Rikihiro Sugiyama e Y\u014dhei Nishibe. Nel 2013 viene ceduto in prestito allo Shonan Bellmare giocando a sua prima partita con la squadra nella Coppa del Giappone vincendo per 1-0 contro il Ventforet Kofu, giocher\u00e0 una partita anche nella Coppa dell'Imperatore vinta per 4-0 contro il FC Ry\u016bky\u016b, invece in campionato scender\u00e0 in campo in sole dieci partite dovendo dividere il ruolo di portiere titolare con Alex Muralha e Nobuyuki Abe. Nel 2014 torna a militare nel Kawasaki Frontale ma le sue apparizioni in campo sono sempre pi\u00f9 rare in quanto la squadra si affida a suo primo portiere, il sudcoreano Jung Sung-ryong.\nNazionale.\nHa giocato con la nazionale Under-23 nel 2010 ai Giochi asiatici vincendo l'oro, in finale contro gli Emirati Arabi Uniti ha giocato come titolare e per merito delle sue buone parate ha fatto s\u00ec che la sua porta rimanesse inviolata per tutta la partita, che il Giappone ha vinto per 1-0. Fa parte della nazionale Olimpica che partecipa ai Giochi Olimpici di Londra 2012 rimanendo per\u00f2 in panchina, infatti il portiere titolare \u00e8 stato Sh\u016bichi Gonda."}
{"id": "4136794", "revid": "149485", "url": "https://it.wikipedia.org/wiki?curid=4136794", "title": "Spagna ai Giochi della XXX Olimpiade", "text": "La Spagna ha partecipato ai Giochi della XXX Olimpiade, portando un totale di 283 atleti. Il portabandiera alla cerimonia di apertura \u00e8 stato il cestista dei Los Angeles Lakers Pau Gasol, mentre per la chiusura \u00e8 stato scelto il canoista Sa\u00fal Craviotto.\nAtletica leggera.\nMaschile\nFemminile\nBadminton.\nMaschile\nFemminile\nCanoa/Kayak.\nVelocit\u00e0.\nMaschile\nFemminile\nSlalom.\nMaschile\nFemminile\nCiclismo.\nCiclismo su strada.\nMaschile\nCiclismo su pista.\nGare maschili\nVelocit\u00e0\nKeirin\nInseguimento\nOmnium\nGare femminili\nOmnium\nMountain Bike.\nMaschile\nEquitazione.\nDressage\nGinnastica.\nGinnastica artistica.\nMaschile\nMaschile - Finali individuali\nFemminile\nGinnastica ritmica.\nFemminile\nJudo.\nMaschile\nFemminile\nLotta.\nLotta libera.\nFemminile\nNuoto e sport acquatici.\nNuoto.\nMaschile\nFemminile\nTuffi.\nMaschile\nFemminile\nPallanuoto.\nFemminile.\nFase a gironi - Gruppo A\nQuarti di finale\nSemifinale\nFinale per l'oro\nPugilato.\nMaschile\nSollevamento pesi.\nMaschile\nFemminile\nTaekwondo.\nMaschile\nFemminile\nTennis.\nMaschile\nFemminile\nTennistavolo.\nMaschile\nFemminile\nTiro a segno/volo.\nMaschile\nFemminile\nTiro con l'arco.\nMaschile\nFemminile\nTriathlon.\nMaschile\nFemminile\nVela.\nMaschile\nFemminile\nMatch racing\nMisti"}
{"id": "4136795", "revid": "124808", "url": "https://it.wikipedia.org/wiki?curid=4136795", "title": "Falling Into You Tour", "text": ""}
{"id": "4136800", "revid": "1543377", "url": "https://it.wikipedia.org/wiki?curid=4136800", "title": "Thank You (Puffy AmiYumi)", "text": "Thank you \u00e8 un album della band j-rock Puffy AmiYumi. Distribuito dal 9 marzo 2011, il disco contiene 13 tracce."}
{"id": "4136802", "revid": "124790047", "url": "https://it.wikipedia.org/wiki?curid=4136802", "title": "Russia ai Giochi della XXX Olimpiade", "text": "La Russia ha partecipato ai Giochi olimpici di Londra, svoltisi dal 27 luglio al 12 agosto 2012.\nGli atleti della delegazione russa sono stati 436 (208 uomini e 228 donne), in 24 discipline. La portabandiera durante la cerimonia di apertura \u00e8 stata la tennista Marija \u0160arapova. Alla cerimonia di chiusura la portabandiera \u00e8 stata Anastasija Davydova.\nLa Russia ha ottenuto un totale di 82 medaglie (24 ori, 26 argenti e 32 bronzi), realizzando la quarta prestazione di sempre, e la quarta nel medagliere delle olimpiadi in corso.\nGinnastica.\nGinnastica artistica.\nSquadre\nFinali individuali\nSquadre\nFinali individuali\nNuoto e sport acquatici.\nPallanuoto.\nFemminile.\nRosa\nFase a gironi - Gruppo B\nQuarti di finale\n5\u00ba - 8\u00ba posto\nFinale 5\u00ba posto\nPallacanestro.\nMaschile.\nRosa\nFase a gironi - Gruppo B\nQuarto di finale\nSemifinale\nFinale 3\u00ba-4\u00ba posto\nFemminile.\nRosa\nFase a gironi - Gruppo B\nQuarto di finale\nSemifinale\nFinale 3\u00ba-4\u00ba posto\n eliminata. Posizione nella classifica finale: 4\u00ba posto\nPallamano.\nFemminile.\nRosa\nFase a gironi - Gruppo A\nQuarti di finale\nPallavolo/Beach volley.\nBeach volley.\nMaschile.\nCoppia Prokop'ev - Sem\u00ebnov.\nRosa\nFase a gironi - Girone C\nOttavi di finale\n Coppia Prokop'ev-Sem\u00ebnov: Eliminata - Posizione nella classifica finale: 9\u00ba posto pari merito con , , , , e \nFemminile.\nCoppia Ukolova - Chomjakova.\nRosa\nFase a gironi - Girone F\nOttavi di finale\n Coppia Ukolova-Chomjakova: Eliminata - Posizione nella classifica finale: 9\u00ba posto pari merito con , entrambe le coppie dei , la seconda coppia della , e \nCoppia Vasina - Vozakova.\nRosa\nFase a gironi - Girone B\nOttavi di finale\n Coppia Vasina-Vozakova: Eliminata - Posizione nella classifica finale: 9\u00ba posto pari merito con , entrambe le coppie dei , la seconda coppia della , e \nPallavolo.\nTorneo maschile.\nRosa\nPrima fase - Girone B\nQuarti di finale\nSemifinale\nFinale\nTorneo femminile.\nRosa\nPrima fase - Girone A\nQuarti di finale\n eliminata ai quarti di finale. Posizione nella classifica finale: 5\u00ba posto\nVela.\nMatch racing"}
{"id": "4136807", "revid": "228587", "url": "https://it.wikipedia.org/wiki?curid=4136807", "title": "NHL Expansion Draft 1972", "text": "L'NHL Expansion Draft 1972 si \u00e8 tenuto il 6 giugno 1972 presso il Queen Elizabeth Hotel di Montr\u00e9al. Il draft ebbe luogo per permettere di completare i roster delle due nuove franchigie iscritte in NHL a partire dalla stagione 1972-73: gli Atlanta Flames ed i New York Islanders.\nAmateur Draft.\nL'NHL Amateur Draft 1972, il 10\u00ba draft della National Hockey League, si svolse il 9 giugno 1972 presso il Queen Elizabeth Hotel di Montr\u00e9al. I New York Islanders selezionarono l'ala destra Billy Harris dai Toronto Marlboros, gli Atlanta Flames invece come seconda scelta puntarono sull'ala sinistra Jacques Richard, proveniente dai Qu\u00e9bec Remparts, mentre i Vancouver Canucks scelsero in terza posizione il centro Don Lever dei Niagara Falls Flyers.\nRegole.\nA differenza delle precedenti edizioni dell'Expansion Draft ciascuna squadra doveva selezionare dalle altre quattordici franchigie della NHL 21 giocatori: due portieri e diciannove fra attaccanti e difensori. Al termine del Draft i giocatori scelti furono 42. Al momento dell'estrazione gli Atlanta Flames conquistarono il diritto di selezionare i giocatori per primi."}
{"id": "4136808", "revid": "38120", "url": "https://it.wikipedia.org/wiki?curid=4136808", "title": "Cerimonia di apertura dei XXX Giochi olimpici", "text": ""}
{"id": "4136809", "revid": "1590006", "url": "https://it.wikipedia.org/wiki?curid=4136809", "title": "Dinosauriformes", "text": "Dinosauriformes \u00e8 un \"clade\" di rettili archosauri che includono i dinosauri e i loro parenti pi\u00f9 stretti. Tutti i dinosauri sono caratterizzati da diverse caratteristiche, come arti anteriori accorciati e un'acetabolo parzialmente o completamente bucato, il buco nella cavit\u00e0 dell'anca tradizionalmente usato per definire i dinosauri. Una caratteristica tipica di questo gruppo \u00e8 che tutti i generi possiedono il pube e l'ischio allungati e le zampe poste sotto al corpo. Il pi\u00f9 antico membro conosciuto \u00e8 \"Asilisaurus\", risalente a circa 245 milioni di anni fa, nell'et\u00e0 Anisico nel Triassico medio.\nEtimologia.\nIl termine Dinosauriformes fu coniato nel 1992 da F.E. Novas, che lo us\u00f2 per includere gli herrerasauri, che non considerava membri di Dinosauria veri e propri. Contrariamente a Novas, la maggior parte dei paleontologi dal 1992 considera gli herrerasauri veri dinosauri, sebbene molti altri rettili primitivi e simili ai dinosauri rientrino nella sua definizione di Dinosauriformi. I Dinosauriformi rientrano all'interno del clade Dinosauromorpha.\nFilogenesi.\nCladogramma semplificato degli studi di Nesbitt \"et al.\" (2010), con la terminologia di Cau (2018):"}
{"id": "4136810", "revid": "123923303", "url": "https://it.wikipedia.org/wiki?curid=4136810", "title": "No! Mamma, no!/Make Up, Make Up, Make Up", "text": "No, Mamma. No!/Make, up, make up, make up! \u00e8 il secondo singolo di Renato Zero uscito nel 1973.\nIl disco.\nQuesto disco uscito nel 1973, dopo 6 anni dal primo singolo \"Non basta sai/In mezzo ai guai\", \u00e8 un 45 giri promozionale contenente due brani dell'album \"No! Mamma, no!\" (ovvero l'omonima canzone e \"Make up, make up, make up!\"). \u00c8 un disco stampato in edizione limitata e la sua copertina \u00e8 quella dell'RCA Italiana edizione standard forata.\nCollegamenti esterni.\nTutti i singoli di Renato Zero"}
{"id": "4136811", "revid": "1543377", "url": "https://it.wikipedia.org/wiki?curid=4136811", "title": "Amilcare Solferini", "text": "Il comune di Torino ha intitolato a Vittorio Actis una via cittadina nel quartiere Parella.\nConcorso Letterario Nazionale Amilcare Solferini.\nDal 2015 esiste il Concorso Letterario Nazionale dedicato ad Amilcare Solferini organizzato a Rodallo, frazione di Caluso (citt\u00e0 metropolitana di Torino).\nIl Concorso Letterario dedicato ad Amilcare Solferini, al secolo Vittorio Actis Dato, nasce per volere del C.A.R.C. di Rodallo, sotto la presidenza di Alessandro Actis Grosso, nel 2015 con l\u2019intento di ricordare un autore torinese e dare voce alle composizioni letterarie di autori locali.\nSino ad oggi \u00e8 sempre stato un concorso assolutamente gratuito, aperto a tutti, ossia autori singoli o gruppi, suddiviso in due macro-categorie di composizioni:\nPoesia e Racconto breve; all\u2019interno di ciascuna di queste gli autori sono divisi tra: Giovanissimi, Giovani, Over, Scolaresche. Con gli anni ha allargato il proprio respiro dall\u2019ambito territoriale locale a quello nazionale.\nMattonelle Inciampare nella Cultura.\nDal Concorso Letterario Nazionale Amilcare Solferini Rodallo nasce il progetto le mattonelle \u201cinciampare nella cultura\u201d si vuole creare la Via dei poeti un itinerario tra persone , istituzioni in tutto il mondo con un semplice obbiettivo portare la bellezza della poesia attraverso una semplice mattonella con incise frasi e poesia.\nIl progetto nasce dall\u2019idea di portare in ogni dove testimonianza del Concorso Letterario Amilcare Solferini.\nSono semplici mattonelle in cotto dove su ognuna verr\u00e0 inciso parte di una poesia/ testo, riconducibile ad un poeta/scrittore che ha partecipato al Concorso Letterario Amilcare Solferini o come onorificenza collegata a personaggi di grande caratura morale.\nSu ognuna di esse verr\u00e0 inciso il sito web www.amilcaresolferini.com per eventualmente poter continuare sia la lettura dell\u2019opera, che consultare tutto l\u2019archivio storico, nonch\u00e9 tutte le notizie, fotografie e reperti passati, del Concorso Letterario Nazionale Amilcare Solferini.\nLe mattonelle vanno sistemate in un luogo visibile, preferibilmente pubblico, appese ad una parete.\nQueste fotografie verranno catalogate e geolocalizzate in una mappa che tramite il sito internet sar\u00e0 possibile vedere dove sono posizionate nel mondo.\nNel 2020 per il 150\u00b0 dalla nascita del Solferini il Carc Rodallo associazione Culturale ha ripubblicato una delle sue opere pi\u00f9 celebri: \"Mentre la t\u00e8ra a gira\".\nStile.\nLa sua produzione poetica, soprattutto il volume \"Mentre la t\u00e8ra a gira\", che aveva ottenuto un buon successo, venne paragonata dallo scrittore Pinin Pac\u00f2t a quella dei poeti maledetti. Gigi Michelotti individu\u00f2 la parte migliore della poesia del Solferini nella capacit\u00e0 di cogliere la \u00abverit\u00e0 umile e quotidiana con commossa e fresca ispirazione\u00bb.\nEra considerato scrittore \u00abfacile e garbato\u00bb. Il successo maggiore gli venne dalle opere teatrali, di stampo verista."}
{"id": "4136820", "revid": "2125367", "url": "https://it.wikipedia.org/wiki?curid=4136820", "title": "Yi Siling", "text": " Detiene il record mondiale in assoluto, grazie a lei, infatti, la carabina risulta essere l'unico sport in cui il record mondiale femminile \u00e8 pi\u00f9 alto di quello maschile.\nCarriera.\nNel 2010 ha conquistato la medaglia d'oro ai mondiali di Monaco di Baviera e ai XVI Giochi asiatici di Canton.\nIl 28 luglio 2012 ha vinto la prima medaglia d'oro in palio ai Giochi della XXX Olimpiade di Londra precedendo la polacca Sylwia Bogacka e la connazionale Yu Dan."}
{"id": "4136824", "revid": "1305772", "url": "https://it.wikipedia.org/wiki?curid=4136824", "title": "The 2nd Law", "text": "The 2nd Law \u00e8 il sesto album in studio del gruppo musicale britannico Muse, pubblicato il 1\u00ba ottobre 2012 dalla Warner Bros. Records.\nAntefatti.\nLe prime registrazioni per la realizzazione di \"The 2nd Law\" sono cominciate nel mese di settembre 2011, fatto confermato dal bassista Chris Wolstenholme in un'intervista concessa a \"BBC Radio 1\": Il 14 dicembre 2011, durante un'intervista a \"Kerrang!\", Wolstenholme ha affermato che il sesto album sarebbe stato \u00abqualcosa di radicalmente differente\u00bb rispetto agli album precedenti e che si sentiva come se il gruppo fosse giunto al punto di \u00abtracciare una linea sotto un certo periodo\u00bb della loro carriera attraverso questa pubblicazione. Tramite il proprio account Twitter, il manager del gruppo Tom Kirk ha confermato che il compositore David Richard Campbell avrebbe aiutato Matthew Bellamy a comporre musicalmente il disco. Il 18 ottobre 2011 il manager dei Muse Anthony Addis ha affermato che il trio aveva cominciato le registrazioni dell'album, rivelando che sarebbe potuto uscire entro l'ottobre del 2012.\nIl 6 giugno 2012 il gruppo ha pubblicato un trailer rivelando il titolo dell'album e la data iniziale della sua pubblicazione. Nel trailer \u00e8 possibile ascoltare uno spezzone di un brano incorporante elementi sinfonici ed altri influenzati dal dubstep, rivelatosi essere \"The 2nd Law: Unsustainable\". Il giorno successivo i Muse hanno annunciato le prime date per la promozione dell'album, tenutesi in Europa. Nello stesso giorno inoltre, Bellamy ha spiegato che il gruppo avrebbe incluso elementi provenienti dalla musica elettronica, con influenze tratte da artisti quali Justice e Does It Offend You, Yeah?.\nPromozione.\nNella serata del 27 giugno 2012 l'emittente radiofonica britannica BBC Radio 1 ha trasmesso in anteprima mondiale il brano \"Survival\", reso disponibile poco dopo per il download digitale ed impiegato come brano ufficiale per i Giochi olimpici di Londra 2012, evento al quale i Muse lo hanno proposto per la prima volta dal vivo; \"Survival\" \u00e8 stato successivamente inserito nella raccolta ufficiale delle olimpiadi \"\", uscita il 20 agosto.\nIl 13 luglio i Muse hanno rivelato attraverso il proprio sito ufficiale la lista tracce dell'album, mentre il 9 agosto hanno reso disponibile in anteprima il videoclip di \"The 2nd Law: Unsustainable\" a tutti coloro che hanno pre-ordinato l'album dal loro sito ufficiale, caricandolo il giorno successivo anche sul proprio canale YouTube. Il 20 agosto il gruppo ha pubblicato per il download digitale il primo singolo estratto dall'album, \"Madness\", accompagnato nello stesso giorno dal relativo lyric video; il videoclip \u00e8 invece uscito il 4 settembre.\nIl 20 settembre 2012, durante il concerto a Colonia, i Muse hanno eseguito per la prima volta dal vivo \"Supremacy\", \"Panic Station\", \"Animals\", \"Save Me\" e \"Follow Me\", mentre quattro giorno pi\u00f9 tardi hanno reso disponibile \"The 2nd Law\" in streaming per un periodo limitato di tempo, pubblicandolo infine il 1\u00ba ottobre nei formati CD, doppio LP e download digitale, quest'ultimo reso disponibile sia in MP3 sia in FLAC; il 2 ottobre \u00e8 stato pubblicato il videoclip di \"The 2nd Law: Isolated System\", anch'esso reso disponibile precedentemente in anteprima a coloro che hanno pre-ordinato l'album.\n1\u00ba novembre 2012 \u00e8 stato pubblicato un lyric video per \"Follow Me\", brano estratto come secondo singolo il 7 dicembre in una versione remixata da Jacques Lu Cont ed accompagnato dal video musicale quattro giorni pi\u00f9 tardi. Nel mese di gennaio 2013, i Muse, in collaborazione con Genero.tv, hanno lanciato un concorso aperto a tutti i fan per realizzare il videoclip di \"Animals\", settima traccia dell'album: i vincitori del concorso sono stati i portoghesi In\u00eas Freitas e Miguel Mendes. Intorno allo stesso periodo \u00e8 stato reso pubblico il lyric video del brano d'apertura \"Supremacy\", pubblicato come terzo singolo il 20 febbraio nella versione dal vivo eseguita ai BRIT Awards 2013.\nNel mese di aprile 2013 il brano \"Big Freeze\" \u00e8 entrato in rotazione radiofonica esclusivamente in Francia, mentre al termine del mese \u00e8 stato pubblicato il videoclip del brano \"Panic Station\", pubblicato come singolo il 31 maggio.\nCopertina.\nLa copertina di \"The 2nd Law\", tratta dall'Human Connectome Project, rappresenta la mappa dei percorsi del cervello umano, \u00abmonitorando i circuiti nelle nostre teste ed elaborando le informazioni con colori brillanti al neon\u00bb.\nSi tratta del primo album nella carriera del gruppo a presentare il logo della Parental Advisory, a causa della volgarit\u00e0 contenuta nel testo di \"Panic Station\".\nStile musicale.\nIn un'intervista, il gruppo afferm\u00f2 che album incorpora elementi provenienti dal rock sinfonico, dubstep e dal synth pop. Dominic Howard svel\u00f2 inoltre che Skrillex \u00e8 stato un punto di riferimento per la composizione di \"The 2nd Law: Unsustainable\", la quale \u00e8 stata inserita in piccola parte nel trailer relativo all'album. Nel disco sono presenti sonorit\u00e0 che ricordano Queen, U2, INXS e Led Zeppelin.\nPer la prima volta nella carriera del gruppo anche il bassista Chris Wolstenholme ha composto alcuni brani, \"Save Me\" e \"Liquid State\", che parlano della sua battaglia contro l'alcolismo. In entrambe le canzoni, Wolstenholme \u00e8 la voce principale.\nDate di pubblicazione.\nL'album \u00e8 stato pubblicato in tutto il mondo il 1\u00ba ottobre 2012, eccetto nei seguenti paesi:"}
{"id": "4136827", "revid": "1854255", "url": "https://it.wikipedia.org/wiki?curid=4136827", "title": "Bubblegum dance", "text": "La bubblegum dance \u00e8 un sottogenere dell'eurodance. \u00c8 caratterizzata da sonorit\u00e0 giocose e allegre e da testi dolci e scherzosi, che non trattano argomenti seri. Questo sottogenere possiede pi\u00f9 elementi pop rispetto all'eurodance classica.\nIl nome \"bubblegum dance\" fu probabilmente coniato per la somiglianza del genere con la musica pop degli anni cinquanta, ma anche degli anni ottanta, la quale era abbinata a ragazzi e ragazze che la ballavano vestiti con gonne ampie e colorate e masticando \"chewing gum\".\nNei brani bubblegum dance, solitamente, una voce femminile canta il ritornello con tono acuto e spesso alzato digitalmente, mentre una voce maschile interpreta una parte rap nella strofa con tono basso, ma che si mantiene comunque scherzoso. L'impressione \u00e8 che questa musica sia rivolta principalmente ai bambini, essendo definita allegra, divertente, stupidotta e infantile. Tuttavia non \u00e8 sempre cos\u00ec: \u00e8 abitudine per gli artisti usare queste caratteristiche, mescolate a testi talvolta a sfondo sessuale, per aumentare l'attrazione da parte del pubblico adulto.\nMolte produzioni bubblegum dance sono state scelte per le compilation \"Dancemania\".\nStoria.\nSebbene il termine \"bubblegum music\" fosse gi\u00e0 stato coniato in precedenza, la bubblegum dance ha origine nella Scandinavia, in particolare in Danimarca, dov'\u00e8 prodotta una grande percentuale di musica di questo genere. Il primo gruppo musicale fu probabilmente quello delle Me &amp; My, che debuttarono nel 1995 con il singolo di successo \"Dub-i-Dub\", alle quali seguirono i Crispy. Il genere godette di vasta popolarit\u00e0 soprattutto grazie agli Aqua, che esordirono nel 1997. Dalla fine degli anni novanta all'inizio degli anni duemila vi \u00e8 stato il picco di popolarit\u00e0 e di produzioni bubblegum dance, e questo genere ha fatto da transizione fra lo stile deciso della dance popolare negli anni ottanta e la teen pop degli anni duemila.\nQuesto genere musicale ha poi un grande seguito in Giappone, probabilmente dovuto al suo utilizzo nei videogiochi musicali basati sul ballo, come \"Dance Dance Revolution\" e \"In the Groove\". Molti artisti, come SMiLE.dk, Bambee, Rebecca e Miss Papaya, hanno ottenuto il riconoscimento e la fama proprio attraverso questi videogiochi. Inoltre, la bubblegum dance \u00e8 stata contemplata anche dai fan degli anime giapponesi, che ne hanno utilizzato brani nei loro video."}
{"id": "4136846", "revid": "28592", "url": "https://it.wikipedia.org/wiki?curid=4136846", "title": "Repubblica sovietica dell'Azerbaigian", "text": ""}
{"id": "4136850", "revid": "79663199", "url": "https://it.wikipedia.org/wiki?curid=4136850", "title": "Stabilimento Fiat di Mirafiori", "text": ""}
{"id": "4136851", "revid": "2730", "url": "https://it.wikipedia.org/wiki?curid=4136851", "title": "Giuseppe Pacotto", "text": "Biografia.\nLe prime poesie cominciarono a uscire sul \"Birichin\" il 22 aprile 1915, quando aveva solo sedici anni.\nFu fatto prigioniero durante la prima guerra mondiale. Scrisse qualche poesia anche in italiano e provenzale, ma dagli anni 20 la sua produzione fu esclusivamente in piemontese.\nNel 1926 usc\u00ec il volume \"Arsiv\u00f2li\". Alcune poesie vennero pubblicate anche sul \"Caval 'd Br\u00f4ns\". Nel 1927, con Oreste Gallina e Viginio Fiochetto, cominci\u00f2 a pubblicare il giornale \"Ij Brand\u00e9 - Arvista 'd poesia piemont\u00e8isa\" (i brand\u00e9 in piemontese sono gli alari che custodiscono il fuoco, simbolo della lingua che non si deve spegnere), esperienza che dur\u00f2 solo cinque numeri. Nel frattempo divenne l'animatore principale della \"Compan\u00eca dij Brand\u00e9\", un'istituzione che si proponeva di dare lustro alla poesia in piemontese.\nNel 1935 pubblic\u00f2 \"Crosiere\" e nel 1946 \"Speransa\". Dal 1946 al 1957 usc\u00ec la seconda serie de \"Ij Brand\u00e9\". In seguito apparvero ancora \"Giovent\u00f9, p\u00f2vra am\u00eca\" (1951), \"Poes\u00ece\" (1954) e \"S\u00e8ira\" (1964). Segu\u00ec anche la pubblicazione dell'\"Armanach dij Brand\u00e9\" (1959-1965).\nFu studioso e ammiratore di Fr\u00e9d\u00e9ric Mistral.\nNel 1967 tutta la produzione poetica, insieme a una scelta di prose, fu pubblicata nel volume \"Poes\u00ece e p\u00e0gine 'd pr\u00f2sa\" dalla \"Ca d\u00eb studi piemont\u00e8is\". Una ristampa anastatica, con aggiunta di un profilo storico, fu pubblicata nel 1985 e nuovamente nel 2000.\nPinin Pac\u00f2t \u00e8 considerato, con Nino Costa, \u00abuno degli scrittori piemontesi pi\u00f9 amati del XX secolo\u00bb. Mario Soldati in pi\u00f9 occasioni lo defin\u00ec \u00abpoeta di forza profonda, che niente ha da spartire con i balbettii di un provincialismo minore\u00bb. La sua poesia era scevra da intellettualismi e veniva solo dalla \u00abnecessit\u00e0 di dire\u00bb: la poesia \u00abcrea da s\u00e9 la sua espressione, trova lei le parole per rivelarsi\u00bb.\nPacotto fu anche studioso della letteratura piemontese, di cui scrisse un profilo storico apparso postumo nel 1967 nel volume \"La letteratura in Piemonte dalle origini al Risorgimento\". \u00c8 ritenuto il padre della grafia piemontese normale."}
{"id": "4136857", "revid": "591760", "url": "https://it.wikipedia.org/wiki?curid=4136857", "title": "Pinin Pac\u00f2t", "text": ""}
{"id": "4136859", "revid": "107831", "url": "https://it.wikipedia.org/wiki?curid=4136859", "title": "Ginnastica ai Giochi della XXX Olimpiade - Qualificazioni maschili", "text": "Le qualificazioni maschili di ginnastica artistica alle Olimpiadi di Londra si svolgono nella North Greenwich Arena il 28 luglio. I risultati delle qualificazioni determineranno i ginnasti che parteciperanno alle finali: le prime 8 squadre competeranno nel concorso a squadre, i primi 24 ginnasti competeranno nel concorso individuale e i primi 8 ginnasti di ognuno dei 6 attrezzi competeranno nelle finali di specialit\u00e0. La competizione \u00e8 divisa in 3 suddivisioni (la prima alle 11.00, la seconda e la terza rispettivamente alle 15.30 e 20.00 BST).\nSuddivisioni.\nI ginnasti delle nazioni che prenderanno parte alla finale a squadre vengono raggruppati, mentre gli altri ginnasti sono raggruppati in sei \"mixed groups\" \"(gruppi misti)\". Tutti i gruppi vengono smistati in 3 suddivisioni e competono in 6 rotazioni."}
{"id": "4136861", "revid": "1573940", "url": "https://it.wikipedia.org/wiki?curid=4136861", "title": "Chiesa di Santo Stefano in Clama", "text": "La chiesa di Santo Stefano in Clama sorge ad Artegna, ai piedi del monte Faet, poco al di sopra del borgo Clama, che prende il suo nome da un'antica casata del paese.\nStoria e descrizione.\nL'esistenza di una chiesa in Clama, intitolata a San Leonardo, \u00e8 attestata da un documento del 1281 (testamento di Federico di Prampero). La prima traccia documentale della dedicazione della chiesa a Santo Stefano risale al 1431.\nNel 1977, durante i lavori di restauro successivi al terremoto del 1976, che colp\u00ec rovinosamente il Friuli, mentre si rimuove l'altare settecentesco, vengono rinvenute sette lastre di pietra risalenti all'Alto Medioevo, le quali probabilmente appartenevano alla chiesetta e che fanno presupporre che la fondazione dell'attuale chiesa di Santo Stefano risalga almeno al periodo carolingio. Infatti, i motivi decorativi connotano le lastre come elementi di un pluteo e di pilastrini databili tra l'VIII e il IX secolo, secondo quanto suggeriscono i confronti effettuati con analoghi manufatti conservati a Grado, a Cividale del Friuli e a Concordia.\nInoltre, il restauro porta alla luce i lacerti di tre distinti cicli pittorici a fresco.\nSulla parete di sinistra (dopo il distacco, ricollocato sopra l'ingresso), un primo frammento dell'XI-XII secolo rappresenta l'episodio evangelico della Strage degli Innocenti e un secondo frammento del XII-XIII secolo (dopo il distacco, non ricollocato nella chiesa) raffigura un uomo di profilo; entrambi sono una delle poche testimonianze dell'epoca che si conservino ancora in Friuli.\nLa ricerca di esempi simili di pittura, risalenti alla medesima epoca, ha portato ad un accostamento del primo frammento a un ciclo pittorico (XI secolo) dell'Abbazia di Lambach (Alta Austria), in cui si \u00e8 riconosciuto un \"linguaggio comune\", e agli affreschi della Collegiata di San Giorgio a Oberzell (isola di Reichenau, sul lago di Costanza), i cui modi stilistici rinviano alla scuola pittorica dei miniaturisti dell'abbazia benedettina di Reichenau.\nIl terzo strato pittorico, del XV secolo, che occupa le pareti laterali della navata, l'arco trionfale e il vano absidale (gli affreschi, distaccati, sono stati ricollocati nella chiesa poggiandoli su supporti di vetroresina che riproducono esattamente le dimensioni e la curvatura delle pareti interne, cos\u00ec com'erano prima del sisma), viene associato agli affreschi della chiesa di Sant'Antonio di Forame d'Attimis e, quindi, alla cultura figurativa delle vicine regioni nordiche e orientali (scuola di Villaco e, in particolare, la pittura di Johannes von Laibach o Janez Ljubljanski), legate a un linguaggio tardo-gotico, il quale contrasta con la cultura figurativa proveniente dall'Italia e lo fa apparire arcaico, ma che \u00e8 assai indicativo sia della circolazione degli artisti in quest'area geografica sia del gusto popolare. Le stesse tracce \"vitalesche\" presenti negli affreschi della chiesa di Santo Stefano, individuabili nelle figure degli apostoli, non verrebbero da una conoscenza diretta della pittura di Vitale da Bologna \u2013 l'artista attivo nel Duomo di Udine nel XIV secolo, che porta in Friuli la pittura rinnovata del dopo Giotto\u2013 ma da un'esperienza compiuta dal pittore in Slovenia, dove il vitalismo si irradi\u00f2 nella seconda met\u00e0 del XIV secolo, analogamente a quanto avvenne in Carinzia ad opera di piccoli maestri friulani itineranti.\nPertanto, considerando dalla chiesa di Santo Stefano, alla luce di quanto appena accennato, il giudizio storico di Aldo Rizzi sulla pittura friulana del '400, caratterizzata secondo lui, come quella veneta, dall'incontro e dalla fusione di \"cultura gotica\" e \"cultura rinascimentale\", bisognerebbe legare tale giudizio anche all'opera di pittori nordici che lavorano tra Friuli, Carinzia e Slovenia.\nIl ciclo del XV secolo si compone nel modo seguente:"}
{"id": "4136863", "revid": "287204", "url": "https://it.wikipedia.org/wiki?curid=4136863", "title": "Stockhorn Arena", "text": "La Stockhorn Arena (conosciuta anche con il precedente nome di \"Arena Thun\") \u00e8 uno stadio sportivo situato a Thun, in Svizzera. Ospita le partite casalinghe del Thun, formazione che milita in Super League.\nStoria.\nL'arena ha sostituito lo Stadion Lachen, impianto che ha ospitato le partite casalinghe del Thun dal 1954 al 2011. La nuova struttura (allora chiamata Arena Thun) \u00e8 stata inaugurata il 9 luglio 2011 con l'incontro Thun-Colonia, terminato 2-2. Il primo giocatore a segnare nel nuovo stadio \u00e8 stato Milivoje Novakovi\u010d, attaccante del Colonia.\nNel febbraio 2014, l'Arena Thun AG, l'operatore dello stadio, ha ceduto i diritti del nome alla compagnia Stockhornbahn AG, il nuovo sponsor principale, e ha annunciato il cambiamento del nome dello stadio in Stockhorn Arena. La cerimonia ufficiale \u00e8 avvenuta il 12 aprile successivo, in occasione della partita tra e FC Thun.\nDati tecnici.\nLa Stockhorn Arena ha una capienza di circa 10.000 posti ed \u00e8 anche utilizzata della rappresentativa calcistica Under-21 della Svizzera. Lo stadio presenta un terreno di gioco in erba sintetica (RS FIFA-certificato-2-Star). La dimensione del terreno \u00e8 105x68 m."}
{"id": "4136865", "revid": "76963", "url": "https://it.wikipedia.org/wiki?curid=4136865", "title": "Madeline Carroll", "text": "Biografia e carriera.\nNata e cresciuta a Los Angeles, in California, Madeline Carroll ha tre fratelli. Sua madre \u00e8 una casalinga, mentre suo padre un imprenditore.\nDopo aver avuto innumerevoli ruoli di supporto in film e serie televisive commedia e drammatiche, Carroll ha debuttato al cinema da protagonista con il film romantico \"Il primo amore non si scorda mai\", del 2010, insieme al protagonista maschile Callan McAuliffe.\nOltre ad essere apparsa in vari episodi di numerose serie televisive quali \"NCIS - Unit\u00e0 anticrimine\", \"Cold Case - Delitti irrisolti\", \"Grey's Anatomy\", \"Lie to Me\", \"Night Stalker\", \"Wanted\" e \"Lost\", ha partecipato anche a lungometraggi come \"Santa Clause \u00e8 nei guai\" e \"\". Il suo primo ruolo di rilievo \u00e8 stato quello di Molly nel film del 2008 \"Swing Vote - Un uomo da 300 milioni di voti\", seguito nel 2010 da \"The Spy Next Door\" con Jackie Chan. Nello stesso anno, \u00e8 stata scelta come protagonista dell'adattamento cinematografico di \"Il primo amore non si scorda mai\", originariamente di Wendelin Van Draanen. Il suo ultimo ruolo di rilievo \u00e8 stato quello di Janie Popper, nel film del 2011 \"I pinguini di Mr. Popper\".Oltre a cinema e televisione, \u00e8 apparsa in spot pubblicitari quali quello della catena di fast food \"Subway\"."}
{"id": "4136888", "revid": "1924342", "url": "https://it.wikipedia.org/wiki?curid=4136888", "title": "Alternative Press", "text": "Alternative Press \u00e8 una rivista statunitense che si occupa prevalentemente di musica rock con interviste, foto esclusive, notizie, recensioni e classifiche musicali, fondata nel 1985 da Mike Shea, attuale presidente.\nJoe Scarpelli \u00e8 l'attuale manager generale. Jason Pettigrew \u00e8 il direttore.\n\"Alternative Press\" Music Awards.\nIl 21 luglio 2014 si \u00e8 tenuta la prima edizione degli \"Alternative Press\" Awards, evento che premia tramite votazione dei lettori sul sito della rivista le migliori band del panorama rock internazionale."}
{"id": "4136905", "revid": "287204", "url": "https://it.wikipedia.org/wiki?curid=4136905", "title": "Paraskevi Papahristou", "text": ""}
{"id": "4136906", "revid": "1442080", "url": "https://it.wikipedia.org/wiki?curid=4136906", "title": "For'a scola", "text": "For'a scola \u00e8 il primo album del cantante napoletano Gigi Finizio con l'etichetta \"D.V. More Record\", pubblicato nel 1974."}
{"id": "4136908", "revid": "287204", "url": "https://it.wikipedia.org/wiki?curid=4136908", "title": "Madonna di Corridonia", "text": "La Madonna di Corridonia \u00e8 un dipinto a tempera e oro su tavola (127x63 cm) di Carlo Crivelli, databile al 1472 circa e conservato nella Pinacoteca parrocchiale di Corridonia. \nStoria.\nL'opera proviene dalla locale chiesa di Sant'Agostino ed era forse la parte centrale di un polittico, i cui elementi accessori dovettero andare distrutti gi\u00e0 nel Settecento. In quel periodo infatti il dipinto fu ingrandito, ridipinto e corredato di nuove figure angeliche. Nel 1925 e di nuovo nel 1950 fu restaurato e pulito, rivelandone la qualit\u00e0 eccelsa, pur se compromessa in parte dalle manomissioni. \nDescrizione e stile.\nIn questa Madonna, che segna un'evoluzione nello stile dell'artista, Crivelli abbandon\u00f2 temporaneamente il fondo oro. Maria infatti \u00e8 seduta su un trono con il tipico drappo alla veneziana che cala coprendo lo schienale, ed \u00e8 attorniata da una gloria di cherubini e serafini, ma lo sfondo \u00e8 azzurro. Tiene saldamente il Bambino in braccio e, guardandolo, lo allatta da un piccolo seno che appare in una fessura nella sontuosa veste. Ges\u00f9, con un piglio estremamente naturale, ruota la testa per sbirciare dietro di s\u00e9: si tratta di un'interpretazione pi\u00f9 che mai umana anzich\u00e9 iconica del soggetto sacro, che si guarda agli stessi orizzonti coevi di Giovanni Bellini, sebbene per strade diversissime. Il volto della Madonna esprime al contempo tenerezza e inquietudine.\nNella grandiosit\u00e0 formale dell'impianto si sono colte influenze del pittore Pietro Alamanno, attivo in quelle stesse regioni, che preludono a opere grandiose come il \"Polittico di Sant'Emidio\" del Duomo di Ascoli Piceno."}
{"id": "4136910", "revid": "287204", "url": "https://it.wikipedia.org/wiki?curid=4136910", "title": "Leone Sbrana", "text": "La sua prima pubblicazione risale al 1932, quando a soli vent'anni pubblica \"Sera di nozze\". \nSuccessivamente viene perseguitato come antifascista e passa due anni in un Lager tedesco situato nella Polonia occupata. Da questa sua terribile esperienza nascer\u00e0 in seguito il libro \"Giorni che sembrano anni\" che viene premiato dall'allora importante \"Premio Prato\" nel 1960. \nNel libro \"La bandiera\" riporta quei riferimenti anarchici che aveva vissuto nella bottega del padre, marmista. Questo racconto tratta della formazione dei primi movimenti sindacali, nati per la tutela dei lavoratori, qui rappresentati dai marinai. Nel libro scorrono le varie fasi dell'operato del protagonista, Giovanni, che poco a poco cerca di convincere sua moglie, Maria, della difficile scelta di lasciare gli \"sbruffi del mare\", ovvero il difficile lavoro sui vascelli in giro per il Mediterraneo, a favore di un posto \"fisso\" in Federazione, dove ricevere e assistere le decine di lavoratori, che spesso subiscono le angherie dei padroni. Questa lenta metamorfosi s'intreccia con la storia d'amore dei due che tra alti e bassi, rimangono uniti nel sopraggiungere dei vari problemi, sebbene anche i suoceri di Giovanni, lo contrastino spesso. Un interessante spaccato della Viareggio del periodo pre-fascista, con frequenti riferimenti ad alcuni luoghi caratteristici e ai paesaggi rivieraschi, ma anche una storia d'amore dove i due protagonisti manifestano una straordinaria forza interna, una convinzione dei fatti ben radicata e, in particolare, l'unit\u00e0 di una povera, ma generosa famiglia. Politicamente ha militato nel Partito Comunista Italiano, ricoprendo per molti anni la carica di Consigliere Provinciale a Lucca.\nImpegnato anche sul lato culturale, fu segretario del Premio Viareggio fino al 1963. Nel libro \"Il premio\" racconter\u00e0 delle vicissitudini vissute per difendere l'indipendenza, sia politica che culturale, del Premio Viareggio. \nParticolarmente legato alla sua citt\u00e0 e alle storie di mare e di pescatori, far\u00e0 sentire questa sua passione in libri per ragazzi come \"Il mozzo di Guglielmo\", \"Scarpe per bambini\", \"Antenore il delfino\" e \"Pesci come noi\". \nLeone Sbrana ha collaborato con Pioniere dal 1956 al 1962, con Il Pioniere dell'Unit\u00e0 dal 1963 al 1966 e con il Pioniere Noi Donne nel 1967. Tutti suoi scritti li troviamo nell'indice generale del Pioniere, nell'indice general e del Pioniere dell'Unit\u00e0 e nell'indice generale del Pioniere Noi Donne \nScomparso nel 1975 all'et\u00e0 di 63 anni, Viareggio gli ha intitolato una scuola elementare e la Sala Conferenza nella sede dell'ARCI."}
{"id": "4136911", "revid": "1605525", "url": "https://it.wikipedia.org/wiki?curid=4136911", "title": "Emanuele Padoa", "text": "Dal 1948 fu docente all'Universit\u00e0 di Siena e dal 1954 all'Universit\u00e0 di Firenze. Nel 1976 vinse il premio Feltrinelli per la biologia, conferito dall'Accademia dei Lincei.\nA lui si deve la scoperta dell' \"effetto paradossale\", derivato dell'assunzione di elevate dosi di ormone estrogeno che causa la mascolinizzazione."}
{"id": "4136913", "revid": "838137", "url": "https://it.wikipedia.org/wiki?curid=4136913", "title": "Edoardo Aldo Cerrato", "text": "Biografia.\nNasce ad Asti, citt\u00e0 capoluogo di provincia e sede vescovile, il 13 ottobre 1949. Si trasferisce a Torino con la famiglia, originaria di San Marzanotto, frazione di Asti.\nFormazione e ministero sacerdotale.\nCompiuti gli studi classici presso l'Universit\u00e0 degli Studi di Torino, nel 1972 consegue la laurea in lettere classiche. Compiuto il biennio filosofico a Torino, entra poi nella Confederazione dell'oratorio di Biella dove completa il triennio teologico.\nIl 28 giugno 1975 \u00e8 ordinato presbitero dal vescovo Vittorio Piola; si incardina in diocesi di Biella, secondo l'uso dei padri oratoriani.\nInsegna letteratura italiana e latina nei licei per vent'anni e per dieci anni \u00e8 docente di Patrologia nel seminario vescovile di Biella. In diocesi di Biella, oltre all'attenzione pastorale in seno alla sua Congregazione rivolta ai giovani e alla cultura, svolge per anni l'ufficio di consulente ecclesiastico dell'Unione Cattolica Insegnanti Medi e di assistente ecclesiastico dell'Associazione Maestri Cattolici.\nDal 1984 al 2005 \u00e8 preposito della casa oratoriana di Biella e, successivamente, preposito della casa oratoriana di Roma dal 2006 al 2009.\nEletto procuratore generale della Confederazione dell'oratorio dal Congresso generale degli oratoriani, guida la congregazione dal 1994 fino al momento della sua consacrazione episcopale, essendo confermato, per altri due mandati, dai congressi generali del 2000 e del 2006. Durante il suo lungo mandato di procuratore generale accompagna alla fondazione canonica 20 nuove congregazioni, facendo crescere il carisma filippino in tutto il mondo.\n\u00c8 autore di numerosi articoli sulla storia della Congregazione dell'oratorio e di opere agiografiche su san Filippo Neri, su san John Henry Newman e sul venerabile Cesare Baronio.\nMinistero episcopale.\nIl 28 luglio 2012 papa Benedetto XVI lo nomina vescovo di Ivrea; succede ad Arrigo Miglio, precedentemente nominato arcivescovo metropolita di Cagliari. L'8 settembre successivo riceve l'ordinazione episcopale, nella chiesa di Santa Maria in Vallicella a Roma, dal cardinale Tarcisio Bertone, co-ordinanti gli arcivescovi Arrigo Miglio, amministratore apostolico di Ivrea, ed Adriano Bernardini, nunzio apostolico in Italia e San Marino. Il 7 ottobre prende possesso della diocesi nella cattedrale di Ivrea.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4136915", "revid": "767487", "url": "https://it.wikipedia.org/wiki?curid=4136915", "title": "Giuseppe Colosi", "text": "Docente all'universit\u00e0 di Firenze dal 1926 al 1962, dal 1950 fu Socio dei Lincei. Fu autore di varie opere scientifiche come \"Fauna italiana\" (1933), \"Gli organismi ed il mondo esterno\" (1945) e \"Zoologia e biologia generale\" (1956).\nBiblioteca personale.\nNel 1975 Colosi don\u00f2 all'Istituto di Zoologia dell'Universit\u00e0 di Firenze circa 9.400 estratti ed opuscoli del sec. XX relativi alla biologia e alla zoologia, raccolti in 120 cartelle"}
{"id": "4136919", "revid": "1573940", "url": "https://it.wikipedia.org/wiki?curid=4136919", "title": "Chiesa di San Martino (Artegna)", "text": "La chiesa di San Martino sorge ad Artegna, in provincia di Udine e nelle sue forme attuali, risale al XVI secolo, a quando, cio\u00e8, gli Arteniesi la ripararono dopo che il terremoto del 1511 l'ebbe rovinata.\nStoria e descrizione.\nAll'esterno, chiari sono i segni degli interventi succedutisi nei secoli: se la facciata, in pietra levigata e con il disegno del portale, ha senz'altro un aspetto rinascimentale, le pareti laterali ci riportano ai tempi precedenti, almeno all'anno 1303, quando la chiesa, distrutta dai castellani come risposta alla rivolta popolare del 1299, fu riedificata. Si presume che la chiesa poggi sulle fondamenta della prima cerchia muraria del castello preesistente e che la parete rivolta a sud sia parte dell'antico maschio. Il campanile, invece, fu terminato nel 1681.\nUn certo eclettismo \u00e8 ravvisabile anche all'interno, dove ad un'aula di proporzioni classiche si contrappongono un arco trionfale, un'abside e una cappella laterale in cui evidenti sono le reminiscenze goticizzanti.\nFonti documentali fanno ritenere che la chiesa di San Martino esistesse entro la cerchia del castello fin da primi secoli del Medioevo. La dedicazione a San Martino potrebbe far supporre una edificazione nel \"castrum\" longobardo citato da Paolo Diacono, nell'VIII secolo, cio\u00e8 all'epoca della pacificazione religiosa tra longobardi e autoctoni. La chiesa, del resto, custodisce una lastra marmorea raffigurante una teoria di agnelli portacroce e risalente al periodo altomedioevale (IX secolo), rinvenuta nella cappellina laterale che, murata nel XVII secolo, fu riaperta negli anni settanta nel corso di lavori di restauro.\nSulle pareti si ammira un ciclo pittorico (1530) di Gian Paolo Thanner, friulano nato da Leonardo, pittore e intagliatore trasferitosi dalla Baviera verso la met\u00e0 del Quattrocento.\nDi Thanner, che abitava a Tarcento, \u00e8 rimasta una ventina di affreschi in chiese di paesi non distanti dal Torre (Segnacco, Ramandolo, Nimis, Racchiuso, Buttrio). G. Bergamini e S. Tavano annoverano il Thanner tra i \u00ab...pittori di minima levatura e pur talvolta ricchi di ingenua poesia\u00bb, e definiscono la sua pittura \"na\u00efve\" (\u00abCerc\u00f2 di tradurre le novit\u00e0 dei maggiori pittori friulani, Pellegrino da San Daniele in particolare, pi\u00f9 spesso per\u00f2 restando lontano dai modelli e mostrando anzi un fare tanto sgrammaticato quanto deliziosamente spontaneo\u00bb). E associano alla sua figura di artista quella di Bartolomeo da Skofja Loka; un altro elemento, che segnala la contiguit\u00e0 tra la pittura friulana del XV e XVI secolo e quella dell'area tedesco-slovena.\nCon maggiore simpatia per l'opera del Thanner, G.C. Menis caratterizza il suo stile per il suo tratto \u00abpopolaresco inconfondibile\u00bb, \u00able sapide citazioni realistiche\u00bb, il \u00abgusto per la scrittura friulana\u00bb. \u00abPittore popolaresco ed estraneo alle scuole maggiori del suo tempo, Gian Paolo piace alla gente semplice della campagna, che in lui trova l'interprete pi\u00f9 congeniale della propria spiritualit\u00e0\u00bb (G.C. Menis).\nL'iconografia del ciclo \u00e8 quello della tradizione, gi\u00e0 visto nella chiesa di Santo Stefano in Clama (episodi del Vangelo, evangelisti, ecc.). Degli affreschi rimangono frammenti nell'abside (crocifissione e passione di Cristo, figure di santi, l'evangelista Giovanni con Sant'Agostino, l'evangelista Marco con San Girolamo e l'evangelista Luca con Sant'Ambrogio) e nella cappella dedicata a San Martino (adorazione dei Magi, San Martino, San Giovanni Battista, San Rocco, e figure genuflesse dei membri della Confraternita dei santi Martino, Battista e Rocco, identificati con i nomi scritti sotto le figure: Jacun da Riu, Pieri Puntus e Jachum Miedi)"}
{"id": "4136923", "revid": "36426", "url": "https://it.wikipedia.org/wiki?curid=4136923", "title": "Jacomart Ba\u00e7o", "text": ""}
{"id": "4136924", "revid": "74644949", "url": "https://it.wikipedia.org/wiki?curid=4136924", "title": "Terremoto del Friuli", "text": ""}
{"id": "4136928", "revid": "28592", "url": "https://it.wikipedia.org/wiki?curid=4136928", "title": "Terremoto del Friuli del 1511", "text": ""}
{"id": "4136937", "revid": "767487", "url": "https://it.wikipedia.org/wiki?curid=4136937", "title": "Aquile azzurre", "text": "Aquile azzurre (\"The Blue Eagle\") \u00e8 un film muto del 1926 diretto da John Ford (non accreditato).\nIl soggetto \u00e8 tratto dal racconto \"The Lord's Referee\" di Gerald Beaumont, pubblicato il luglio 1923 sul \"Red Book Magazine\".\nTrama.\nGeorge D'Arcy e Tim Ryan sono i capo di due bande di quartiere rivali. Entrambi, allo scoppio dalla prima guerra mondiale, vengono imbarcati come fuochisti su una nave da guerra. La loro rivalit\u00e0, tenuta a freno dalla disciplina militare, viene fuori quando il cappellano militare li fa combattere insieme sul ring. Il combattimento, per\u00f2, viene interrotto da un attacco alla nave di un sottomarino nemico che gli americani riescono a respingere.\nAlla fine della guerra, i due si trovano a combattere dalla stessa parte quando una banda di narcotrafficanti uccide il fratello di George e spara a un amico di Tim. Dopo l'assalto vittorioso contro la roccaforte dei gangster, i due amici-nemici riprendono l'incontro di boxe interrotto. A uscirne vincitore sar\u00e0 George.\nProduzione.\nIl film fu prodotto dalla Fox Film Corporation.\nDistribuzione.\nDistribuito dalla Fox Film Corporation, il film - presentato da William Fox - usc\u00ec nelle sale cinematografiche USA il 12 settembre 1926.\nCopia della pellicola viene conservata, incompleta, negli archivi della Library of Congress. Un'altra, frutto di un restauro di differenti copie sopravvissute, si trova all'UCLA Film and Television Archive."}
{"id": "4136938", "revid": "827882", "url": "https://it.wikipedia.org/wiki?curid=4136938", "title": "Fulberto Alarni", "text": "Biografia.\nNacque nella caserma dei carabinieri di Piazza Carlina a Torino, dove il padre, ufficiale, prestava servizio.\nLavor\u00f2 tutta la vita, a partire dai venti anni, per la Reale Mutua Assicurazioni (che all'epoca si chiamava \"Societ\u00e0 Reale di Assicurazioni\"), che nel 1884 lo mand\u00f2 a Roma come direttore. Per questo nelle ultime composizioni si trova un sentimento di nostalgia per il Piemonte. Per il teatro compose solo la commedia \"Drolar\u00ece\", che piacque per la trama lineare e per la felice vena ironica, e rimase a lungo in repertorio e fu interpretata anche da Mario Casaleggio e Gipo Farassino.\nEdmondo De Amicis sosteneva che Alarni esercitava il senso del comico soprattutto \u00absui lati ridicoli della vita cittadina, e in questo era veramente acuto e originale\u00bb."}
{"id": "4136939", "revid": "339392", "url": "https://it.wikipedia.org/wiki?curid=4136939", "title": "Terremoto del 1511", "text": ""}
{"id": "4136943", "revid": "179578", "url": "https://it.wikipedia.org/wiki?curid=4136943", "title": "Chiese di Parma", "text": "Per chiese di Parma si intendono gli edifici di culto cristiani della citt\u00e0 di Parma.\nPrincipali edifici religiosi situati nel quartiere Parma Centro.\nDuomo.\nCattedrale dedicata a santa Maria Assunta, \u00e8 fra le maggiori opere dell'architettura romanica in Italia. Fu costruito per volere del vescovo Cadalo a ridosso della cinta muraria romana, sul luogo in cui sorgeva l'antica basilica distrutta da un incendio nel 1055 o 1058. Il Duomo fu completato nel 1074 e consacrato nel 1106 da papa Pasquale II. Per quanto riguarda l'esterno, nel 1178 fu completata l'ampia facciata a capanna munita di protiro con leoni stilofori (tipica dell'architettura romanica del Nord d'Italia), mentre l'intero edificio a tre navate fu rivisto e completato da Benedetto Antelami. Alla destra della facciata si eleva l'alta torre campanaria, costruita in stile gotico tra il 1284 e il 1294. Internamente l'impianto romanico \u00e8 rimasto, ma gran parte degli interni (navata centrale, cupola, transetto) \u00e8 stata affrescata in epoca rinascimentale da artisti quali Lattanzio Gambara, Girolamo Mazzola Bedoli ed altri; fra tutti, spicca per importanza l'affresco della cupola rappresentante l\"'Assunzione della Vergine\" del Correggio. Nel transetto destro \u00e8 possibile inoltre ammirare la \"Deposizione dalla croce\", bassorilievo dell'Antelami risalente al 1178.\nBattistero.\nGrande edificio a pianta ottagonale destinato al rito battesimale, sorge a fianco del campanile del Duomo sulla stessa piazza. Fu progettato da Benedetto Antelami in uno stile che segna il passaggio dal romanico al gotico. L'esterno \u00e8 interamente rivestito in marmo rosa di Verona. Un'iscrizione sul portale attesta che la decorazione inizi\u00f2 nel 1196, mentre la conclusione avvenne entro il 1270, quando l'edificio venne solennemente consacrato. L'interno \u00e8 costituito da 16 arcate che compongono delle nicchie contenenti affreschi e dipinti risalenti al XIII e XIV secolo; la notevole cupola a ombrello del soffitto \u00e8 dipinta con figure di \"Santi\". All'interno \u00e8 inoltre conservata una buona parte del corredo scultoreo dell'epoca.\nAbbazia di San Giovanni Evangelista e relativa chiesa.\nNotevole complesso monastico benedettino, sorge immediatamente alle spalle del Duomo. La sua ricostruzione nelle forme attuali inizi\u00f2 nel 1490 circa, con un progetto definitivo del 1510 di Bernardino Zaccagni, per concludersi verso il 1519. All'esterno la facciata marmorea della chiesa fu realizzata da Simone Moschino in stile tardo manierista tra il 1604 e il 1607, mentre l'interno \u00e8 a croce latina con tre navate decorate da affreschi cinquecenteschi di vari autori, tra i quali spiccano Michelangelo Anselmi, Francesco Maria Rondani, Girolamo Mazzola Bedoli e soprattutto il Correggio; a quest'ultimo si devono il \"Fregio\", varie grottesche sui semipilastri, la rimarchevole lunetta del portale che porta alla sagrestia con \"San Giovanni e l'aquila\" ed in particolare la splendida \"Cupola\" affrescata nel 1520, pochi anni prima della sua \"Assunzione della Vergine\" nel vicino Duomo. Adiacente alla chiesa, il monastero ruota attorno a tre chiostri: il primo cortile presenta un colonnato in stile ionico, il secondo contiene alcune decorazioni del Correggio e nel terzo, detto chiostro di San Benedetto, sono visibili affreschi di inizio '500. Nel grande complesso monastico sono presenti anche le quattro sale dell'Antica Spezieria, risalente a prima del 1201 ma successivamente risistemata tra la fine del XVI secolo ed i primi anni del XVII.\nMonastero di San Paolo.\nMonastero benedettino, \u00e8 situato tra piazza Duomo e il Palazzo della Pilotta. Fu fondato nell'XI secolo come conseguenza dello spirito di riforma monastica che attravers\u00f2 la citt\u00e0 nei primi anni del nuovo millennio. Al suo interno \u00e8 conservata la \"Camera della Badessa\", stanza di pianta quadrata posta all'interno dell'appartamento privato della badessa; l'ambiente deve la sua fama al notevole affresco incentrato sul tema della dea Diana che ne decora la volta tardogotica ad ombrello e la cappa del camino, realizzato tra il 1518 ed il 1519 dal Correggio, per volere della badessa Giovanna Piacenza.\nBasilica di Santa Maria della Steccata.\nGrandioso santuario mariano sito nelle immediate adiacenze della centralissima piazza Garibaldi, \u00e8 uno degli esempi pi\u00f9 significativi in Italia di chiese a pianta centrale della prima met\u00e0 del XVI secolo. Fu realizzata tra il 1521 ed il 1539 per conservare al suo interno un'immagine sacra della Vergine; l'architetto a capo dei lavori fu Giovan Francesco Zaccagni, insieme al padre Bernardino, ma il Vasari, nelle sue \"Vite\", ne attribuisce il progetto al Bramante. L'edificio \u00e8 impostato su una pianta a croce greca, con bracci posti sugli assi cardinali e chiusi da quattro grandi absidi simmetriche, intervallate da quattro cappelle quadrangolari. L'interno \u00e8 decorato da affreschi di vari artisti del XVII secolo, tra i quali Michelangelo Anselmi, Girolamo Mazzola Bedoli, Jan Soens, Giovan Battista Trotti detto il Malosso e Bernardino Gatti detto il Sojaro. Il grande sottarco del presbiterio \u00e8 invece decorato con il notevole affresco delle \"Tre vergini savie e tre vergini stolte\", capolavoro realizzato dal Parmigianino fra il 1531 e il 1539.\nChiesa di San Pietro Apostolo.\nChiesa neoclassica a navata unica, sorge sul lato ovest della centralissima piazza Garibaldi. Fu realizzata nelle forme attuali nel 1761 da Ottavio e Giovanni Bettoli seguendo un progetto dell'architetto Ennemond Alexandre Petitot, che ne disegn\u00f2 in particolare la caratteristica facciata che prospetta sulla piazza e il trofeo in stucco con le chiavi e la tiara pontificia, modellato da Benigno Bossi.\nChiesa di San Vitale.\nLuogo di culto dalle forme barocche sito a fianco del palazzo del Comune sull'attuale strada della Repubblica, \u00e8 una delle pi\u00f9 antiche chiese erette nel centro della citt\u00e0 medievale. Fu completamente ricostruita a partire dal 1651 secondo i progetti di Cristoforo Rangoni detto \"Ficarelli\", coadiuvato dallo scultore Luca Reti, e completata nel 1676 da Domenico Valmagini. Conserva all'interno la cappella della Beata Vergine di Costantinopoli, con lo scenografico \"Monumento Beccaria\", capolavoro della scultura in stucco del barocco emiliano.\nChiesa di Sant'Antonio Abate.\nChiesa dalle forme barocche, sorge in strada della Repubblica. Fu interamente ricostruita nelle forme attuali su disegno di Ferdinando Galli da Bibbiena tra il 1712 e il 1766. All'interno presenta una caratteristica doppia volta: quella inferiore, traforata, \u00e8 sovrastata da un'altra superiore affrescata con le \"Figure di angeli\" e la scena dell'\"Apoteosi di sant'Antonio\" di Gaetano Ghidetti e Antonio Bresciani.\nChiesa di San Sepolcro.\nLuogo di culto originariamente realizzato in stile gotico, \u00e8 situata in strada della Repubblica. L'edificio fu costruito nel 1257, ma venne notevolmente modificato nei secoli: nel 1506 furono aggiunte le paraste in arenaria scolpita sulla facciata, nel 1603 fu innalzata la navata realizzandovi il pregevole soffitto ligneo a cassettoni (intagliato tra il 1613 e il 1617 da Lorenzo Zaniboni e Giacomo Triolione) e nel 1701 fu restaurata la fiancata laterale sulla via Emilia in stile neoclassico. Inoltre nel 1616 venne innalzato il campanile in stile barocco, su progetto attribuito a Giovan Battista Trotti detto \"Malosso\" o a Simone Moschino.\nChiesa di San Francesco del Prato.\nImponente chiesa a carattere gotico, antica sede francescana risalente al XIII secolo, sorge quasi a ridosso della cerchia urbana del centro storico, non lontano dall'abbazia di San Giovanni Evangelista. Nei secoli successivi alla sua realizzazione divenne una delle chiese pi\u00f9 importanti della citt\u00e0 (la sua lunghezza supera perfino quella del Duomo), ma, in seguito alle soppressioni napoleoniche di inizio '800 e fino agli inizi degli anni novanta del '900, fu adibita a carcere cittadino. Vennero aperte nuove finestre rettangolari sulla facciata, distruggendo l'antico pronao, e furono ricoperti gli affreschi gotici; la chiesa venne divisa in settori e vari piani, in modo tale da ospitare le celle carcerarie e una falegnameria nella navata centrale. Dal 2018, l'edificio \u00e8 oggetto di un radicale intervento di ristrutturazione, comprendente l'eliminazione di tutte le superfetazioni, il recupero degli affreschi e la chiusura delle aperture ottocentesche nella facciata; la riapertura, con la dedicazione e riconsacrazione, \u00e8 avvenuta il 3 ottobre 2021.\nOratorio dell'Immacolata Concezione.\nPiccolo oratorio nato dall'espansione di una cappella della chiesa di San Francesco del Prato, \u00e8 situato in strada Del Prato. Fu costruito nel XV secolo con pianta a croce greca e riedificato a partire del 1521 su disegno di Gian Francesco Zaccagni. L'interno ospita pregevoli affreschi di Michelangelo Anselmi e Francesco Maria Rondani, entrambi collaboratori del Correggio. L'oratorio si \u00e8 salvato dalla trasformazione in carcere della chiesa di San Francesco del Prato in quanto adibito a cappella del carcere stesso.\nEx chiesa di Santa Maria del Carmine.\nEx luogo di culto costruito in stile gotico, \u00e8 situata in adiacenza al Lungoparma nell'attuale via Duse, nel cuore del centro cittadino. Fu costruita alla fine del XIII secolo per i frati Carmelitani, ma, in seguito alla soppressione napoleonica dei conventi decisa nel 1810, fu confiscata unitamente all'attiguo convento ed in seguito riutilizzata in svariati modi. Recentemente \u00e8 stata restaurata completamente e trasformata in auditorium del conservatorio Arrigo Boito, che ne occupa l'ex convento.\nChiesa di Santa Maria degli Angeli.\nPiccola chiesa annessa all'adiacente Monastero delle Clarisse Cappuccine, sorge al termine di strada Farini, all'angolo con lo stradone Martiri della Libert\u00e0. Fu costruita tra il 1565 ed il 1569 su progetto dell'architetto Giovanni Francesco Testa. L'edificio \u00e8 preceduto all'esterno da un portico a tre fornici con archi a tutto sesto, mentre l'interno rettangolare, diviso in tre navate separate da otto colonne binate in marmo, \u00e8 interamente decorato con affreschi cinquecenteschi e seicenteschi di Giovanni Maria Conti della Camera, Pier Antonio Bernabei, Sebastiano Ricci e Giovanni Battista Tinti.\nPrincipali edifici religiosi situati nel quartiere Oltretorrente.\nChiesa della Santissima Annunziata.\nImportante edificio religioso annesso al monastero francescano maschile, sito nella zona detta anche \"Capo di Ponte\" all'inizio dell'attuale strada D'Azeglio, rappresenta uno dei monumenti pi\u00f9 significativi del Manierismo sperimentale della seconda met\u00e0 del XVI secolo. La costruzione della chiesa inizi\u00f2 nel 1566 su progetto di Giovan Battista Fornovo, allievo del Vignola, per volere del duca Ottavio Farnese, mentre l'adiacente chiostro fu completato solo nel 1688. La facciata \u00e8 costituita da un monumentale arco di ingresso, attraverso il quale si accede al corpo centrale a pianta ellittica con dieci absidiole (cinque per lato) disposte a raggiera attorno all'aula sacra ed arricchite da opere di artisti tra i quali Luca e Giovanni Battista Reti, Biagio Martini, Giuseppe Sbravati, Sebastiano Galeotti e Giovanni Battista Tinti.\nChiesa di Santa Maria delle Grazie.\nPiccolo oratorio dalle forme barocche, sorge nella zona detta anche \"Capo di Ponte\" nell'attuale via dei Farnese. Fu edificata nel 1617 su progetto attribuito a Giovanni Battista Magnani quale sede della confraternita delle Stigmate di San Francesco e per accogliervi una venerata immagine della Vergine del Soccorso, ma venne modificata nel 1644 dall'architetto romano Girolamo Rainaldi. A pianta centrale, conserva la cupola affrescata da Sebastiano Galeotti con un\"'Assunzione\" ispirata a quella realizzata dal Correggio per il Duomo e, nelle cappelle laterali, due importanti dipinti di Sisto Badalocchio e Antonio Savazzini.\nOratorio di Sant'Ilario.\nPiccolo oratorio barocco dedicato al patrono della citt\u00e0, \u00e8 situato all'interno del complesso storico dell'Ospedale Vecchio sull'attuale strada D'Azeglio. Fu costruito in sostituzione della chiesa dedicata a sant'Ilario posta sulla via Emilia verso Piacenza, poco fuori le mura, abbattuta per ragioni militari nel 1546 da Pier Luigi Farnese, e ristrutturato nelle forme attuali nel 1663. L'oratorio si compone di tre navate scandite da pilastri, con volte e lunette decorate a fresco da Giovanni Maria Conti della Camera tra il 1663 e il 1666.\nEx Chiesa di San Francesco di Paola.\nEx luogo di culto dalle forme barocche, sorge in strada D'Azeglio a fianco dell'Ospedale Vecchio. La facciata, contornata da due torri dette \"dei Paolotti\", fu costruita nel 1689 da Carlo Virginio Draghi per i gerosolimitani e rappresenta l'unica struttura ancora oggi esistente del convento e della chiesa dei frati minimi di san Francesco di Paola, risalenti agli anni tra il 1625 ed il 1632 ma confiscati in seguito alla soppressione napoleonica del 1810. Dal 1936 il convento ospita alcuni dipartimenti dell'Universit\u00e0 di Parma.\nChiesa di Santa Croce.\nImportante edificio religioso del 1210 e prima tappa tra le chiese arcipresbiteriane della via Francigena, sorge sull'omonimo piazzale al termine di strada D'Azeglio. L'originaria costruzione romanica era suddivisa in tre navate e terminava con un'abside semicircolare, ma sub\u00ec varie modifiche nei secoli, dapprima nel 1415 e successivamente tra il 1635 e il 1666. Dell'antico edificio si conservano i capitelli sui pilastri della navata centrale e alcune tracce all'esterno. L'interno \u00e8 decorato con affreschi del XVII secolo realizzati da Giovanni Maria Conti della Camera ed aiuti.\nChiesa di Santa Maria del Quartiere.\nChiesa dalle forme barocche, sorge all'inizio dell'omonima strada su un lato di piazzale Picelli. Fu costruita tra il 1604 ed il 1619 in una zona allora non edificata all'interno delle mura cittadine, su progetto attribuito a Giovan Battista Aleotti detto l'\"Argenta\", lo stesso architetto che realizz\u00f2 il Teatro Farnese all'interno del Palazzo della Pilotta. La chiesa, a forma di prisma esagonale, presenta uno spazio interiore centrale dominato da una grande cupola con magnifici affreschi del \"Paradiso\", realizzati nel 1619 da Pier Antonio Bernabei.\nPrincipali edifici religiosi situati all'esterno dell'area urbana.\nAbbazia Cistercense di Valserena.\nEx abbazia cistercense, la sua imponente mole si eleva nelle campagne della Bassa parmense pochi chilometri a nord della citt\u00e0, in localit\u00e0 Paradigna. Conosciuta anche sotto il nome di abbazia di San Martino dei Bocci, viene comunemente ed erroneamente definita certosa di Parma, in quanto potrebbe aver ispirato Stendhal per il suo omonimo romanzo. La sua costruzione inizi\u00f2 per volere del cardinale parmigiano Gerardo Bianchi nel 1298 e termin\u00f2 verso il 1385, ampliandosi e modificandosi ulteriormente nel corso dei successivi secoli. La chiesa, la cui facciata fu costruita all'inizio del XVIII secolo, si sviluppa su una pianta a croce latina; la copertura a crociera delle tre navate si presenta in stile gotico lombardo, arricchita dalle tracce di affreschi cinquecenteschi. Inoltre il presbiterio \u00e8 decorato da affreschi del Baglione. Fu sconsacrata in seguito alla soppressione napoleonica dei conventi del 1810 ed oggi appartiene all'Universit\u00e0 di Parma, che vi ha realizzato il Centro studi e archivio della comunicazione (CSAC), inaugurato definitivamente al pubblico nel maggio del 2015.\nCertosa di San Girolamo.\nGrande complesso monastico dei certosini, sorge alle porte della citt\u00e0 a nord-est, nei pressi di via Mantova. Conosciuta anche sotto il nome di \"Certosa di Parma\", fu fondata nel 1285 da Rolando Taverna comprendendo gi\u00e0 una chiesa, due chiostri e le celle dei monaci all'interno di mura perimetrali esterne; tuttavia, in seguito alla parziale distruzione del complesso, tra il 1673 e il 1722 la chiesa venne ricostruita in forme barocche da Francesco Pescaroli e fu realizzato un nuovo chiostro. I monaci vi abitarono per 483 anni, fino al 1805, quando la Fabbrica Ducale dei Tabacchi di Parma vi si stabil\u00ec. Dal 1975 \u00e8 sede della Scuola di Formazione e Aggiornamento della Polizia Penitenziaria. Ricco di opere d'arte di artisti quali Francesco Pescaroli, Alessandro Baratta, Gian Battista Natali e Ilario Spolverini, il complesso attuale comprende, oltre alla sede della polizia penitenziaria, la chiesa dedicata a san Girolamo, una sagrestia e un chiostro maggiore (entrambi del XVI secolo), ed infine un chiostro minore (del XV secolo).\nPieve di San Pancrazio Martire.\nChiesa parrocchiale sorta sull'antico tracciato della via Francigena, \u00e8 situata nell'omonima frazione di San Pancrazio Parmense, pochi chilometri ad ovest della citt\u00e0 lungo la via Emilia. La costruzione, sorta originariamente su una preesistente basilica romana, risale all'XI secolo, ma sub\u00ec nei secoli successivi varie modifiche, soprattutto nel XVI e nel XVIII secolo. Considerata in epoca medievale tra le parrocchie cittadine, al suo interno si conservano le originarie colonne con capitelli d'epoca romana e romanica.\nPieve di San Geminiano.\nChiesa parrocchiale sorta sull'antico tracciato della via Francigena, \u00e8 situata nella frazione di Vicofertile, pochi chilometri a sud-ovest della citt\u00e0. La costruzione originaria, risalente al XIII secolo, sub\u00ec importanti modifiche nei secoli, fino all'attuale aspetto romanico frutto di restauri terminati nel 1927. Conserva all'interno capitelli figurati risalenti al XII-XIII secolo ed un pregevole fonte battesimale medievale, ornato con bassorilievi raffiguranti scene religiose legate al pellegrinaggio.\nPieve dei Santi Ippolito e Cassiano.\nLuogo di culto risalente all'epoca romanica, \u00e8 situata nella frazione di Gaione, pochi chilometri a sud della citt\u00e0. L'originaria costruzione, sorta sui resti di una villa romana, risale al IX secolo, ma sub\u00ec nei secoli successivi alcune modifiche, fino al restauro del 1952 che ripristin\u00f2 l'assetto medievale parzialmente perduto. Contiene vari reperti archeologici di rilievo, oltre ad affreschi del XVII e XVIII secolo."}
{"id": "4136947", "revid": "547992", "url": "https://it.wikipedia.org/wiki?curid=4136947", "title": "Apollonide (filosofo stoico)", "text": "Apollonide, secondo quanto tramanda Plutarco nel 46 a.C. fu al capezzale di Catone Uticense, col quale, poco prima della sua morte, discusse sulla liceit\u00e0 del suicidio"}
{"id": "4136950", "revid": "767487", "url": "https://it.wikipedia.org/wiki?curid=4136950", "title": "Apollodoro di Pasione", "text": "Biografia.\nNato nel 395/394 a.C., era il figlio del banchiere Pasione, che mor\u00ec nel 370 a.C. quando Apollodoro aveva ventiquattro anni. Nello stesso anno, al termine di una lunga vicenda legale, Apollodoro risult\u00f2 il maggior destinatario della sontuosa eredit\u00e0 paterna. Sulla vicenda sono giunte fino a noi alcune orazioni attribuite a Demostene, anche se alcuni storici moderni le considerano dei falsi dello stesso Apollodoro.\nIntorno al 368 a.C., la vedova di Pasione Archippe spos\u00f2 Formione, un liberto del banchiere che aveva preso in affitto la banca e la fabbrica di scudi poco prima che Pasione morisse; queste due propriet\u00e0 dovevano essere rese alla famiglia di Pasione non appena Pasicle avesse compiuto i 18 anni ed il patto fu mantenuto quando nel 362 a.C. Pasicle ottenne la banca mentre Apollodoro la fabbrica di scudi. Nel frattempo Formione era diventato, insieme ad un certo Nicocle, tutore di Pasicle e aveva avuto da Archippe due bambini prima che ella morisse nel 360 a.C.\nIntorno al 365 a.C. Apollodoro spos\u00f2 la figlia di Dinia, da cui ebbe due bambine. Intanto aveva diviso col fratello anche il resto dell'eredit\u00e0 paterna e si stima che nel 350 a.C. avesse ricevuto pi\u00f9 di 23 talenti.\nNel 350 a.C., Apollodoro intent\u00f2 una causa contro Formione. Demostene ne scrisse il discorso di difesa \"Per Formione\", che \u00e8 ancora esistente. In quel momento Apollodoro ricopriva la carica di arconte eponimo ad Atene. Una voce che circol\u00f2 pi\u00f9 tardi diceva che Demostene aveva reso pubblico il discorso di difesa di Apollodoro prima del processo. Apollodoro attacc\u00f2 poi i testimoni che avevano sostenuto Formione. Demostene scrisse per Apollodoro i due discorsi esistenti dal titolo \"Sulla corona\".\nApollodoro ebbe molte cause, per molte delle quali Demostene scrisse i discorsi per lui. L'ultimo di questi fu \"Contro Neera\", una etera, intorno al 340 a.C.; probabilmente pochi anni dopo mor\u00ec.\nApollodoro era estremamente ricco e gi\u00e0 dopo la morte del padre si era dato a spese in vestiti, etere e schiavi; fu investito della liturgia di trierarca per due volte, in un periodo in cui era insolito per una sola persona assumere quel ruolo a causa dell'enorme spesa che comportava: una prima delle morte del padre ed un'altra nel 368 a.C.; fu sintrierarca intorno al 366 a.C. e poi dal settembre 362 al febbraio 360 a.C.; fu corego vincitore alle Dionisie del 352/351 a.C. Nonostante queste notevoli spese, sembra da rifiutare l'affermazione secondo la quale nel 349/348 a.C. le sue propriet\u00e0 si sarebbero ridotte al punto di non raggiungere i 3 talenti."}
{"id": "4136951", "revid": "124123", "url": "https://it.wikipedia.org/wiki?curid=4136951", "title": "Apollonide di Cizico", "text": "And\u00f2 in sposa al monarca pergameno Attalo I, dal quale ebbe 4 figli. A lei \u00e8 dedicata la citt\u00e0 di Apollonidea di Lidia."}
{"id": "4136952", "revid": "92723", "url": "https://it.wikipedia.org/wiki?curid=4136952", "title": "Mitsuyo Maeda", "text": "\u00c8 noto anche coi soprannomi \"Conde Koma\" e \"Count Combat\" e col nome Ot\u00e0vio Maeda dopo la naturalizzazione. Allievo diretto del fondatore del Judo Kan\u014d Jigor\u014d e del suo primo studente Tsunejir\u014d Tomita, assieme ad Antonio Soshihiro Satake \u00e8 considerato il pioniere del Judo in Brasile, nel Regno Unito e in molti altri paesi.\nMaeda si rec\u00f2 in Brasile in qualit\u00e0 di console nel 1914, dopo essere gi\u00e0 stato negli Stati Uniti e in vari paesi dell'America centrale (tra cui Cuba e Messico) e insegn\u00f2 il Judo, nel quale vantava gi\u00e0 una cintura nera quinto dan, alla prima generazione della celebre famiglia Gracie, che da esso elabor\u00f2 una nuova arte marziale destinata ad avere un enorme successo: il Jiu jitsu brasiliano. Nella sua carriera ha vinto pi\u00f9 di duemila incontri, cosa che gli ha valso l'epiteto di \"uomo pi\u00f9 tosto che sia mai vissuto\". \nSecondo quanto riportato nel libro di Renzo Gracie \"Mastering Jujitsu\", Maeda insegn\u00f2 a Carlos Gracie non solo il Judo ma anche una particolare filosofia sulla natura del combattimento elaborata sulla base dei suoi numerosi viaggi e allenamenti assieme ad altri artisti marziali come pugili, praticanti di Savate, catch wrestlers e cos\u00ec via. Alla luce di questa linea di pensiero, il combattimento pu\u00f2 essere scomposto in varie parti (fase in piedi, fase a terra, fase di transizione eccetera) e la cosa pi\u00f9 sensata che un combattente possa fare \u00e8 specializzarsi in quella pi\u00f9 vicina alle sue caratteristiche; questa scomposizione ha oggi un rilievo centrale anche nelle arti marziali miste. \n\u00c8 inoltre ricordato per la grande opera di promozione dell'emigrazione giapponese in Brasile e per l'insegnamento cui si dedic\u00f2 negli ultimi anni di vita, alla luce del quale il K\u014dd\u014dkan lo promosse sesto dan e, poco dopo la morte (dovuta ad una malattia al rene), settimo dan. Nel 1956 \u00e8 stata eretta una statua in suo onore nella citt\u00e0 di Hirosaki."}
{"id": "4136955", "revid": "1117982", "url": "https://it.wikipedia.org/wiki?curid=4136955", "title": "Apollonide di Nicea", "text": "Biografia.\nApollonide nacque a Nicea e visse all'epoca di Tiberio, al quale dedic\u00f2 un commentario ai \"Silloi\" di Timone di Fliunte.\nOpere.\nOltre al commentario suddetto, Apollonide scrisse numerose opere, tutte perdute.\nIl commentario al filosofo scettico era sicuramente in pi\u00f9 libri, visto che Diogene Laerzio ne cita il primo, il che lascia intendere una pluralit\u00e0 di volumi\u02d0 di sicuro, stando alla citazione, al commentario doveva essere premessa una circostanziata biografia di Timone. Inoltre, il fatto che sia citato come \"il nostro Apollonide\" lascerebbe pensare che Apollonide e Diogene fossero entrambi di derivazione scettica. Di impianto simile al commentario su Timone dovevano essere quelli all'orazione di Demostene \"Sulla corrotta ambasceria\" (\u03c0\u03b5\u03c1\u1f76 \u03c0\u03b1\u03c1\u03b1\u03c0\u03c1\u03b5\u03c3\u03b2\u03b5\u03af\u03b1\u03c2) e su Ione di Chio. \nDifficile capire cosa fosse l'opera \"Sulle finzioni\" (\u03c0\u03b5\u03c1\u1f76 \u03ba\u03b1\u03c4\u03b5\u03c8\u03b5\u03bd\u03c3\u03bc\u03ad\u03bd\u03c9\u03bd), almeno in 8 libri, anche se forse era una raccolta aneddotica simile a quella coeva di Tolomeo Efestione. Tipicamente erudita era, infine, l'opera \"Sui proverbi\"."}
{"id": "4136957", "revid": "547034", "url": "https://it.wikipedia.org/wiki?curid=4136957", "title": "Madonna di Poggio di Bretta", "text": "La Madonna di Poggio di Bretta \u00e8 un dipinto a tempera e oro su tavola (71x50 cm) attribuita a Carlo Crivelli, databile al 1472 circa e conservato nel Museo diocesano di Ascoli Piceno. \nStoria.\nL'opera proviene dalla chiesa parrocchiale di Poggio di Bretta ed \u00e8 assegnata tradizionalmente al Crivelli. \u00c8 stata musealizzata dopo il restauro del 1961, che l'ha liberata dalle pesanti ridipinture. Venne invece inserita nel catalogo di Pietro Alemanno dal Serra (1930), ma sia il Fiocco che Berenson riconfermarono la vecchia ipotesi. \nLa datazione si basa sullo stile: l'assenza del fondo oro farebbe infatti pensare a quel breve periodo di innovazione compreso tra il \"Polittico del 1472\" e il \"Polittico di Sant'Emidio\" del Duomo di Ascoli Piceno (1473), di cui farebbe parte anche la \"Madonna di Corridonia\".\nDescrizione e stile.\nUna parete rossa fa da sfondo al monumentale trono di Maria, su cui sono poggiate simmetricamente due grosse pesche gialle (allusione al peccato originale nonch\u00e9 motivo decorativo che rimanda al Rinascimento padovano) e sul cui schienale cala, come di consueto, un drappo, finemente damascato alla veneziana. La pietra del trono \u00e8 il porfido rosso, materiale di rango imperiale. \nMaria tiene in Bambino disteso sulle ginocchia e gli rivolge uno sguardo e una preghiera a mani giunte. Ges\u00f9 si volta verso di essa giocherellando con un frutto. Molti dettagli testimoniano l'alta ricercatezza del dipinto, dalla veste di Maria con ricami dorati, alla delicatezza del suo viso, dalla vivacit\u00e0 naturalistica del Bambino alla consistenza gonfia e vellutata della frutta."}
{"id": "4136959", "revid": "547992", "url": "https://it.wikipedia.org/wiki?curid=4136959", "title": "Apollonide di Smirne", "text": "Erroneamente scambiato con Apollonide, un altro filosofo stoico vissuto un secolo dopo e ricordato da Plutarco nella \"Vita di Catone Minore\" come uno degli amici di Marco Porcio Catone Uticense. \nApollonide probabile autore di trenta epigrammi sarebbe stato discepolo di Antipatro di Tarso .\nDiogene Laerzio lo indica come Apollonide di Nicea e gli attribuisce la composizione di un \"Commento sui Silli\" dedicato a Tiberio \nDella sua vita non si conosce alcun particolare , se non il nome, citato nello \"Index Stoicorum\" di Filodemo di Gadara."}
{"id": "4136960", "revid": "774703", "url": "https://it.wikipedia.org/wiki?curid=4136960", "title": "Nazionale olimpica di calcio femminile della Francia", "text": ""}
{"id": "4136963", "revid": "121658492", "url": "https://it.wikipedia.org/wiki?curid=4136963", "title": "Dorodango", "text": "Dorodango, conosciuto anche con il termine Hikaru Dorodango (letteralmente significa \"far brillare il fango\") \u00e8 una forma d'arte di origine giapponese, che consiste nel manipolare del fango misto ad acqua al fine di creare una sfera lucente e perfettamente levigata.\nEtimologia.\nIl termine dorodango, scritto nella lingua giapponese come \u6ce5\u3060\u3093\u3054, \u00e8 una parola composta formata da due parti:\nTecnica di costruzione.\nOccorrente per la creazione:\nIn sintesi la procedura per la creazione del \"Dorodango\".\nCuriosit\u00e0.\nNel programma televisivo \"MythBusters\" (programma dove vengono sfatati i miti) (episodio 113, anno 2008) trasmesso da Discovery Channel, i due presentatori Adam Savage e Jamie Hyneman hanno sfatato il mito che asseriva \"l'impossibilit\u00e0 di lucidare la \"cacca\"\". Per sfatarlo i due conduttori si sono avvalsi della tecnica del dorodango al fine di creare vere sfere di sterco perfettamente lucide. Per misurare scientificamente la \"lucentezza\" delle sfere hanno utilizzato un glossometro, che permette di misurare la brillantezza di un oggetto che \u00e8 ritenuto lucido quando supera le 70 unit\u00e0 gloss di \"lucidit\u00e0\". Adam Savege, utilizzando sterco di struzzo, ha ottenuto una brillantezza di 106 \"Gloss Units\" (GU) mentre Hyneman, utilizzando feci di leone, ha riscontrato una lucentezza di 183 \"GU\", riuscendo cos\u00ec a sfatare il mito."}
{"id": "4136965", "revid": "3115", "url": "https://it.wikipedia.org/wiki?curid=4136965", "title": "Apollonio di Archia", "text": "Figlio di Archia ha firmato una delle pi\u00f9 antiche copie giunte sino a noi di ambiente neoattico, un'erma che replica la testa del Doriforo di Policleto, rinvenuta a Ercolano nella Villa dei Papiri. L'opera \u00e8 datata al terzo quarto del I secolo a.C. circa."}
{"id": "4136966", "revid": "287204", "url": "https://it.wikipedia.org/wiki?curid=4136966", "title": "Carlos Gracie", "text": "Fu il primo esponente della famiglia Gracie ad apprendere il Judo da Ot\u00e1vio Mitsuyo Maeda. Carlos e i suoi fratelli fondarono l'arte marziale del Jiu Jitsu Brasiliano. Carlos \u00e8 il fratello maggiore di H\u00e9lio Gracie."}
{"id": "4136967", "revid": "124690507", "url": "https://it.wikipedia.org/wiki?curid=4136967", "title": "Nandina domestica", "text": "Nandina domestica , comunemente nota come Nandina o Bamb\u00f9 sacro, \u00e8 una pianta appartenente alla famiglia delle Berberidaceae, originaria dell'Estremo Oriente, dove si ritrova dall'Himalaya fino al Giappone. \u00c8 l'unica specie inclusa all'interno del genere Nandina.\nDescrizione.\n\u00c8 un arbusto eretto sempreverde alto fino a 2 m che forma numerosi rami a partire dalla base. Le foglie sono lucide e possono essere decidue in zone in cui l'inverno \u00e8 particolarmente freddo. Esse sono composte, imparipennate e lunghe dai 50 ai 100\u00a0cm, bi e tripennate, individualmente lunghe dai 4 agli 11\u00a0cm e larghe da 1,5\u00a0cm a 3\u00a0cm. Le giovani foglie sono di un colore che va dal rosa pallido al rosso, prima di diventare verdi; quelle vecchie da verdi diventano rosse o viola e poi cadono. I fiori sono bianchi e appaiono ad inizio estate raggruppati su di un'infiorescenza. I frutti sono bacche rosso brillante di 5\u201310\u00a0mm di diametro che maturano nel tardo autunno e generalmente persistono per tutto l'inverno.\nTossicit\u00e0.\nTutte le parti della pianta sono tossiche in quanto contengono acido cianidrico e in certe quantit\u00e0 potrebbero essere fatali per ingestione. La pianta \u00e8 considerata come non mortale per l'uomo, tuttavia le bacche possono essere pericolose per gatti e animali da pascolo. Le bacche contengono anche alcaloidi come la nantenina, una molecola che blocca gli effetti della MDMA negli animali. Gli uccelli solitamente non sono affetti da queste tossine e contribuiscono alla dispersione dei semi della pianta attraverso i loro escrementi. Tuttavia, un consumo eccessivo di bacche pu\u00f2 portare alcuni uccelli alla morte.\nStoria e coltivazione.\nColtivata in Cina e Giappone per secoli, \u00e8 stata importata nei giardini occidentali da William Kerr, che la port\u00f2 a Londra dopo la sua prima spedizione nel Guangdong, nel 1804. Gli inglesi, insicuri sulla resistenza della pianta al freddo, tenevano la pianta in serra inizialmente. Il nome scientifico le \u00e8 stato assegnato da Carl Peter Thunberg ed \u00e8 la versione latinizzata del nome giapponese della pianta, \"nan-ten' o n\u00e1n-ti\u0101n (\u5357\u5929 )\". \nLa Nandina \u00e8 largamente coltivata nei giardini come pianta ornamentale. Pi\u00f9 di 65 cultivar sono state prodotte in Giappone, dove la specie \u00e8 particolarmente popolare e dove esiste una societ\u00e0 nazionale dedicata alla pianta.&lt;br&gt;\nLa Nandina \u00e8 un arbusto rustico, che tollera bene il freddo invernale. Cresce bene in posizione ombreggiata o soleggiata, anche se in carenza di luce tende a non fiorire e le foglie si colorano di verde scuro. Si sviluppa praticamente in qualsiasi terreno, purch\u00e9 ben drenato. Tollera bene la siccit\u00e0 e non richiede particolari cure n\u00e9 potature importanti."}
{"id": "4136968", "revid": "22475", "url": "https://it.wikipedia.org/wiki?curid=4136968", "title": "Nandina", "text": ""}
{"id": "4136972", "revid": "290351", "url": "https://it.wikipedia.org/wiki?curid=4136972", "title": "Sri Lanka ai Giochi della XXX Olimpiade", "text": "Lo Sri Lanka ha partecipato ai Giochi della XXX Olimpiade di Londra, che si sono svolti dal 27 luglio al 12 agosto 2012, con una delegazione di 7 atleti.\nBadminton.\nLo Sri Lanka si \u00e8 qualificata nei singoli con un atleta maschio e un'atleta femmina."}
{"id": "4136973", "revid": "247222", "url": "https://it.wikipedia.org/wiki?curid=4136973", "title": "CIGA", "text": ""}
{"id": "4136974", "revid": "4252", "url": "https://it.wikipedia.org/wiki?curid=4136974", "title": "Apollonio di Efeso", "text": "Biografia.\nVescovo di Efeso, fu aperto confutatore del montanismo. Delle sue opere si sono conservati alcuni frammenti, trasmessi da Eusebio di Cesarea. Di lui parla anche san Girolamo, nel suo \"De viris illustribus\"."}
{"id": "4136975", "revid": "1305772", "url": "https://it.wikipedia.org/wiki?curid=4136975", "title": "Martirio di santo Stefano", "text": ""}
{"id": "4136982", "revid": "1573940", "url": "https://it.wikipedia.org/wiki?curid=4136982", "title": "Acomys cahirinus", "text": "Il topo spinoso del Cairo (Acomys cahirinus ) \u00e8 un roditore della famiglia dei Muridi diffuso nell'Africa nord-orientale.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 75 e 138\u00a0mm, la lunghezza della coda tra 85 e 138\u00a0mm, la lunghezza del piede tra 18 e 23\u00a0mm, la lunghezza delle orecchie tra 18 e 31\u00a0mm e un peso fino a 64\u00a0g.\nAspetto.\nLa pelliccia \u00e8 particolarmente spinosa sulla groppa, le parti dorsali variano dal bruno-rossastro al marrone scuro, i peli spinosi hanno la base bianca o grigio chiara, mentre le parti ventrali e le zampe sono grigie o biancastre. Il muso \u00e8 appuntito, gli occhi sono grandi e scuri, \u00e8 presente una macchia biancastra sotto ognuno di essi. Le vibrisse sono lunghe. Le orecchie sono grandi, scure, rivestite di corti peli biancastri ed hanno ognuna una macchia bianca alla base anteriore e posteriore. La pianta dei piedi \u00e8 chiara. La coda \u00e8 lunga quanto la testa e il corpo, scura sopra, pi\u00f9 chiara sotto, gli anelli di scaglie sono larghi ed \u00e8 ricoperta di piccole setole biancastre o brunastre. Le femmine hanno un paio di mammelle pettorali e due paia inguinali. Il cariotipo \u00e8 2n=36-38 FN=68-72.\nBiologia.\nComportamento.\n\u00c8 una specie terricola e diurna, attiva soprattutto la mattina e la sera. Si ripara nelle feritoie delle rocce o scava semplici tane in terreno morbidi. Se disturbata rizza le spine del dorso..\nAlimentazione.\nSi nutre di foglie, semi, frutta, lumache, insetti e scorpioni.\nRiproduzione.\nDanno alla luce 1-5 piccoli alla volta dopo una gestazione di 38 giorni in cattivit\u00e0 oppure 42 in natura. Raggiungono la maturit\u00e0 dopo 2-3 mesi di vita.\nDistribuzione e habitat.\nQuesta specie \u00e8 diffusa nell'Africa nord-orientale, dalla Libia fino al Sinai ad est e Gibuti a sud.\nVive in zone rocciose, letti di uadi, palmeti, pendii collinari fino a 1.800 metri di altitudine. Nel Sahel \u00e8 presente anche in arbusteti bassi. Alcune popolazioni, particolarmente in Egitto, sono commensali dell'Uomo, vivendo nelle fessure degli edifici.\nTassonomia.\nSono state riconosciute 6 sottospecie:\nStato di conservazione.\nLa IUCN Red List, considerato il vasto areale, la tolleranza a un vasto tipo di habitat e la popolazione numerosa, classifica \"A.cahirinus\" come specie a rischio minimo (LC)."}
{"id": "4136984", "revid": "125303942", "url": "https://it.wikipedia.org/wiki?curid=4136984", "title": "Matteo Buttafuoco", "text": "Agente di \u00c9tienne Fran\u00e7ois de Choiseul in Corsica, fugg\u00ec ad un tentativo dell'indipendentista Pasquale Paoli di ucciderlo e si rifugi\u00f2 in Francia, ove divenne deputato nel 1789.\nMassimo esponente del Consiglio Indipendentista Corso nel 1768 commission\u00f2 a Jean-Jacques Rousseau una bozza di costituzione della Corsica.\nJean-Jacques Rousseau verg\u00f2 un Progetto di costituzione per la Corsica. Conteneva il \"Giuramento\" che i cittadini corsi, una volta incardinata la Carta Costituzionale avrebbero dovuto prestare: \"Mi unisco, corpo, beni, volont\u00e0 e tutte le mie facolt\u00e0, alla nazione corsa, affidandole in propriet\u00e0 me stesso e tutti quelli che dipendono da me.\" "}
{"id": "4136985", "revid": "22475", "url": "https://it.wikipedia.org/wiki?curid=4136985", "title": "Gabriele Ambrosio", "text": "Biografia.\nGabriele Ambrosio studi\u00f2 all'Accademia Albertina di Torino con Vincenzo Vela. Dopo avere partecipato alla guerra di indipendenza nel 1866, intraprese la carriera artistica all'inizio degli anni 1870.\nOpere principali.\nFu autore inoltre di numerosi busti e opere per cimiteri ed edifici pubblici."}
{"id": "4136988", "revid": "287204", "url": "https://it.wikipedia.org/wiki?curid=4136988", "title": "Live at the Village Vanguard", "text": "Live at the Village Vanguard \u00e8 un album discografico a nome di \"The Michel Petrucciani Trio\", pubblicato dalla casa discografica Concord Jazz Records nel 1985.\nIl disco.\nL'album \u00e8 stato registrato dal vivo nel famoso Village Vanguard di New York, un locale nel quale sono stati registrati dischi live da parte di molti jazzisti. Originariamente, la registrazione era stata pubblicata dall'etichetta Concord Jazz Records, in un doppio LP. \u00c8 stata poi ripresa dalla Blue Note, con la quale Petrucciani ha siglato un contratto nel 1986, e pubblicata in un singolo CD nel 2002.\nAl tempo di questo concerto, Michel Petrucciani aveva poco pi\u00f9 di ventun anni ed era da poco arrivato negli Stati Uniti. Il programma \u00e8 quello tipico di quel periodo dell'artista, un misto tra standards (compaiono brani di Miles Davis, Sonny Rollins e Thelonious Monk) e composizioni proprie. Soprattutto in queste prime esperienze, nella sua tecnica pianistica Petrucciani mostra chiare influenze di grandi pianisti del passato, quali Art Tatum, Oscar Peterson e McCoy Tyner. Per quanto riguarda l'inventiva e la capacit\u00e0 improvvisativa, il pianista, come peraltro in altre occasioni, denota un'aggressivit\u00e0 unita ad una capacit\u00e0 armonica derivanti dai suoi studi classici, in particolare modo influenzate da Debussy, Ravel e Bartok. Nelle ballate romantiche sembra invece riecheggiare lo spirito del grande Bill Evans, al quale Petrucciani si era dichiaratamente ispirato nei primi anni dei suoi studi musicali e del quale il batterista Eliot Zigmund era stato un seguace.\nDopo l'apertura con un brano di Miles Davis, quel \"Nardis\" che era stato mirabilmente eseguito dallo stesso Evans, incontriamo \"Oleo\", un brano di Sonny Rollins basato su ritmi caraibici, non di rado affrontati dal sassofonista, contenente un assolo di Petrucciani con contrappunti e cadenze di stampo classico.\nIn \"Le Bricoleur de Big Sur\" si mettono in luce anche i due accompagnatori. \"Erlinda\" \u00e8 un brano dedicato da Petrucciani alla sua prima compagna (che lui chiamava \"moglie\", come far\u00e0 per altre quattro donne) e inciso in precedenza nell'album \"Toot Sweet\", realizzato in duo con Lee Konitz.\nDopo altre due composizioni originali del pianista e la ballata \"Trouble\", l'album si chiude con una versione di impostazione blues del classico di Thelonious Monk \"\u2019Round Midnight\", anch'esso compreso nell'album inciso con Konitz.\n\u201cDopo aver ascoltato questa registrazione del ventunenne Petrucciani, ... si pu\u00f2 pensare la sua forza vitale abbia in qualche modo superato le limitazioni fisiche date dal suo handicap incanalando la sua energia in una parte metafisica del corpo umano che governa la creativit\u00e0, come forse era gi\u00e0 accaduto all'inizio del secolo ad un altro geniale artista francese, il pittore Henri de Toulouse-Lautrec\"."}
{"id": "4136994", "revid": "384895", "url": "https://it.wikipedia.org/wiki?curid=4136994", "title": "Cagnan della Roggia", "text": "Il Cagnan della Roggia o Siletto \u00e8 un ramo del Botteniga, fiume di risorgiva della Pianura veneto-friulana.\nDescrizione.\nNasce al ponte de Pria, in corrispondenza dell'ingresso in Treviso del Botteniga.\nDopo essere passato dietro i giardini delle case che si affacciano su via Filippini, la Roggia passa sotto al ponte di San Cristoforo, in Piazza Trentin (gi\u00e0 dei Frutti), e costeggia la strada che prende il nome dal corso d'acqua.\nLe case affrescate di via Roggia risalgono al XIII secolo, quando il centro fu ampliato verso nord-ovest, fino al corso del canale Cantarane; sulla riva opposta, tracciato delle mura urbane della citt\u00e0 romana, sorgono invece i neoclassici Palazzo Caotorta e Palazzo Bomben.\nGiunto al ponte di San Chiliano, in via Antonio Canova, scompare sotto le costruzioni dell'ex monastero di Santa Maria Nova per riaffiorare sul retro dell'ex Tribunale austriaco. \nQui riceve le acque del fontanile ancora attivo nel cortile delle ex-carceri annesse al vecchio palazzo di giustizia. \nIl canale prosegue oltre il Ponte dell'Oliva in direzione dell'ex monastero delle Cappuccine dove cambia improvvisamente direzione.\nLe acque passano quindi sotto il ponte dei Mussolini (i moscerini, \"mussat\u00e8i\" in dialetto), nel punto in cui via Risorgimento, gi\u00e0 Contrada della Morte, entra in piazza del Duomo. \nIl canale, che da qui prende di solito il nome di Siletto, costeggia dunque il retro dei palazzi di via Manin, passa sotto il ponte dell'attuale Corso del Popolo (gi\u00e0 Corso Vittorio Emanuele II) e sotto la sede della Banca Nazionale del Lavoro. \nPassa quindi accanto a via Zorzetto, sotto il portico delle Scorzerie (toponimo che indica il luogo dove si trovavano i laboratori degli \"\"scorz\u00e8ri\", gli addetti alla concia della pelle, \"scorza\" in dialetto) e l'omonimo ponte.\nDopo questo breve percorso (1,117\u00a0km), la Roggia, come gli altri \"cagnani\" (canali) che bagnano la citt\u00e0, sfocia alla sinistra idrografica del fiume Sile, in corrispondenza della passerella pedonale Onigo, poco prima dei giardinetti di Sant'Andrea."}
{"id": "4136997", "revid": "93556", "url": "https://it.wikipedia.org/wiki?curid=4136997", "title": "Jean Toussaint Arrighi de Casanova", "text": "Fu generale durante la spedizione in Egitto, a Marengo e ad Austerlitz. Insignito da Napoleone Bonaparte nel 1808 del titolo di Duca di Padova, fu deputato dal 1849."}
{"id": "4136999", "revid": "767487", "url": "https://it.wikipedia.org/wiki?curid=4136999", "title": "Hyacinthe Arrighi de Casanova", "text": "Biografia.\nFratello di Antoine-Louis, cugino, per matrimonio, di Maria Letizia Ramolino, madre di Napoleone Bonaparte, Hyacinthe Arrighi, divenne nel 1773, avvocato al Consiglio superiore della Corsica, da cui pass\u00f2 nella magistratura.\nAlla salita al trono di Luigi XVI era tra i commissari inviati in Francia dall'isola.\nContrario a Pasquale Paoli, fu esiliato con la sua famiglia durante il Regno di Corsica.\nL'8 piovoso dell'anno VIII (28 gennaio 1800), entra a far parte del Corpo legislativo come deputato del dipartimento del Golo, fu nominato il 19 germinale dell'anno XI prefetto del dipartimento del Liamone, membro della Legion d'onore il 25 pratile dell'anno XII, e ufficiale dello stesso ordine il 30 giugno 1811.\nQuando i due dipartimenti corsi furono riuniti, divenne prefetto generale della Corsica il 16 luglio 1811, e fu destituito nel 1814, al ritorno dei Borboni."}
{"id": "4137000", "revid": "767487", "url": "https://it.wikipedia.org/wiki?curid=4137000", "title": "John Alden Carpenter", "text": "Studi\u00f2 con John Knowles Paine all'Universit\u00e0 di Harvard, e si perfezion\u00f2 poi con Edward Elgar e Bernhard Ziehn; all'attivit\u00e0 di compositore altern\u00f2 anche quella di industriale.\nScrisse balletti, lavori orchestrali e vocali-orchestrali, musiche da camera, in cui si evidenzia uno spirito patriottico (come ad esempio in \" The Home Road\") e anche alcuni spunti jazzistici. Tra i lavori pi\u00f9 noti, i balletti \"Krazy Kat\" (ispirato all'omonimo fumetto) e \"Skyscrapers\" (1926)."}
{"id": "4137004", "revid": "57872", "url": "https://it.wikipedia.org/wiki?curid=4137004", "title": "Giovanni Battista Lercari (1507-1592)", "text": "Biografia.\nVita pubblica prima del dogato.\nFiglio di Stefano Lercari e Maria Giustiniani, nacque nel capoluogo ligure probabilmente intorno al 1507. Ricevette dagli studi una buona formazione umanistica e precocemente fu avviato alla carriera divenendo, all'et\u00e0 di 22 anni, console della Repubblica di Genova a Palermo. Nel 1529, un anno dopo l'ascesa dell'ammiraglio Andrea Doria che riform\u00f2 la struttura istituzionale della repubblica, con nuove alleanze verso la Spagna, Giovanni Battista Lercari fu nominato capitano e quindi responsabile della struttura difensiva e militare dello stato genovese.\nIl 25 ottobre dello stesso anno fu nominato ambasciatore di Genova quale rappresentante della repubblica all'incoronazione, a Bologna, di Carlo V quale nuovo imperatore del Sacro Romano Impero. Dalle sue corrispondenze che in seguito invi\u00f2 a Genova, il giovane Lercari inform\u00f2 la repubblica dei buoni rapporti instaurati con il neo imperatore spagnolo: lo stesso Carlo V chiese personalmente all'ambasciatore Lercari l'entrata di Genova nella lega; tuttavia fu affiancato dal pi\u00f9 autorevole e conosciuto ambasciatore e procuratore Sinibaldo Fieschi, pur mantenendo i contatti con il re spagnolo. Nella basilica di San Petronio, il giorno della cerimonia d'incoronazione (24 febbraio 1530), fu il protagonista di un vivace diverbio verbale e fisico con l'ambasciatore di Siena per \"motivi protocollari di precedenza\", ordine che venne poi \"chiarito\" dal pontefice Clemente VII all'interno della basilica.\nNella \"tregua armata\" tra la Francia di Francesco I e la Spagna di Carlo V, Giovanni Battista Lercari sempre pi\u00f9 frequentemente fu inviato nelle terre spagnole e francesi - tra il 1532 e il 1534 - per arrivare ad una soluzione dei bloccati traffici commerciali genovesi in Francia e nella Savoia. In un incontro nel novembre del 1533 a Marsiglia, alla presenza di Francesco I, del papa Clemente VII e il banchiere genovese Benedetto Vivaldi, sembr\u00f2 aver raggiunto un accordo tra le parti, salvo poi sfumare per l'incertezza ed elusivit\u00e0 del sovrano francese. Fallita la trattativa in Francia, nel 1535 fu inviato come ambasciatore in Spagna dove a Madrid incontr\u00f2 Carlo V per far valere le ragioni di Genova che, a causa degli scontri fra le due grandi nazioni, e per l'alleanza spagnola, dovette patire notevoli danni economici e commerciali.\nPrima della sua nomina dogale ricopr\u00ec diversi incarichi per la repubblica, da membro del Collegio dei governatori a responsabile dell'accoglienza a Genova dei sovrani e governanti dell'epoca.\nIl dogato e lo scontro con i sindacatori.\nCon 191 voti su 300 del consiglio, Giovanni Battista Lercari fu eletto il 7 ottobre del 1563 nuovo doge della Repubblica di Genova: il diciannovesimo dalla riforma biennale e il sessantaquattresimo nella storia repubblicana.\nNobile \"nuovo\", ma filo spagnolo e della corrente del Doria come il predecessore della nobilt\u00e0 \"vecchia\" Giovanni Battista Cicala Zoagli, il suo dogato fu dominato da una nuova contrapposizione interna tra la nobilt\u00e0 vecchia e giovane che si frattur\u00f2 dopo gli scontri avvenuti in Corsica (durante il mandato del Cicala Zoagli), dopo la morte dell'ammiraglio onegliese Andrea Doria e soprattutto dai nuovi scenari internazionali. Ci\u00f2 nonostante Genova ricevette in questo biennio la visita di importanti personalit\u00e0 ed autorit\u00e0 internazionali come del vicer\u00e9 don Garc\u00eda \u00c1lvarez de Toledo y Osorio, del duca di Alburquerque Gabriel de la Cueva, del marchese di Pescara Fernando Francesco d'Avalos o del cardinale d'Augusta Ottone di Waldburg.\nUn forte decisionismo e autonomia da parte del doge Lercari, considerati eccessivi cos\u00ec come i troppi sfarzi che personalmente mostrava nei confronti dei visitatori stranieri a Genova, furono fattori decisivi verso la fine del suo mandato per i cinque sindacatori, chiamati a pronunciarsi sulla nomina del Lercari quale procuratore perpetuo, mandato che avrebbe ricoperto dopo la parentesi dogale. I due nobili \"nuovi\" (tra questi il futuro doge Prospero Centurione Fattinanti) votarono a favore della nomina, ma non i tre nobili \"vecchi\", della sua stessa fazione, che in uno scritto del 29 gennaio 1566 criticarono il suo operato dogale con pesanti accuse: trasgressione delle regolarit\u00e0 nelle procedure e, ben pi\u00f9 grave, l'accusa di abuso di potere per fatti personali (nel particolare gli incontri del doge con ospiti stranieri e la gestione di rapporti con gli ufficiali in Corsica senza farne cenno ai collegi).\nCon lettera datata al 5 febbraio 1566 l'ex doge Lercari rispose punto per punto alle accuse, citando i benefici ottenuti per Genova durante il suo dogato, soprattutto nel campo dei rapporti internazionali, tralasciando volutamente scelte personali come la rinuncia dell'onorario in favore di opere pie ed enti ospedalieri. Un mese dopo, senza aver avuto risposta dalla controparte, invi\u00f2 un nuovo fascicolo ai sindacatori con nuove difese e chiarimenti del suo operato e con la richiesta, a questi ultimi, di avere copia degli interrogatori e delle eventuali accuse mosse a suo carico. A Giovanni Battista Lercari furono inviate dai sindacatori due lettere degli interrogatori di Paolo Spinola e Domenico Doria che, sostanzialmente, ne riportavano le accuse. Con verdetto del 28 marzo 1566 i sindacatori giudicarono ancora una volta inammissibile la nomina di Lercari quale procuratore perpetuo per le accuse mosse a suo carico e nulla pot\u00e9 fare l'ex doge per \"ribaltare\" la sentenza in un appello, tra l'altro non previsto dalle regole del 1528 per le sentenze dei sindacatori.\nLa morte del figlio e l'allontanamento da Genova.\nGi\u00e0 orfani del figlio Giovanni Gerolamo, l'ex doge Lercari e sua moglie Maria Imperiale dovettero affrontare da li a poco anche la perdita dell'ultimo figlio maschio e unico discendente diretto, Giovanni Stefano. Dopo un discorso al Senato di Luca Spinola (doge nel biennio 1551-1553) nel quale si esaltava negativamente la figura di Giovanni Battista Lercari - definito dall'ex doge come un \"attentatore alla libert\u00e0 repubblicana\" - Giovanni Stefano Lercari, mosso da vendetta, commission\u00f2 ad un sicario l'uccisione di Luca Spinola per vendicare i torti che suo padre sub\u00ec. L'attentato fall\u00ec per un errore del sicario che, per uno scambio di persona, assassin\u00f2 invece Agostino Pinelli Ardimenti (doge tra il 1555 e il 1557) che stava passeggiando con lo stesso Luca Spinola.\nScoperta la trama, i genitori del Lercari furono arrestati e condotti in carcere, in un primo tempo considerati complici del figlio o mandanti stessi dell'omicidio, salvo poi essere prontamente scarcerati dopo l'accertamento dei fatti. Non fu cos\u00ec ovviamente per Giovanni Stefano Lercari che, catturato nella notte del 13 dicembre 1566, torturato e dopo una sua confessione venne condannato alla decapitazione il 22 febbraio 1567 presso la torre Grimaldina di palazzo Ducale.\nDopo la sentenza e la perdita del figlio Giovanni Battista Lercari si allontan\u00f2 da Genova assieme a sua moglie, per circa dieci anni, soggiornando prima a Tunisi, nel Vicereame di Napoli e ancora in Spagna alla corte di Filippo II dove, pare, rifiut\u00f2 incarichi istituzionali. I coniugi tornarono nel capoluogo ligure nel 1574 in concomitanza dell'arrivo dell'arciduca don Giovanni d'Austria che lo stesso Lercari present\u00f2 al Senato e al cospetto del doge Giacomo Grimaldi Durazzo.\nIl ritorno a Genova e gli ultimi anni.\nRitornato nel capoluogo genovese offr\u00ec la sua mediazione per trovare una soluzione alla rivolta che scoppi\u00f2 nel 1575 tra le varie fazioni dei nobili \"vecchi\" e \"nuovi\" dopo l'abrogazione della cosiddetta \"legge del garibetto\" (la nomina dei consiglieri \"per votazione\" anzich\u00e9 \"a sorte\") voluta da Andrea Doria. Lercari si schier\u00f2 apertamente per il \"popolo\", a discapito di tutti i nobili considerati \"inetti\" nel dirigere, tesi che fortemente rimarc\u00f2 in Senato con un provocatorio discorso. E tutto ci\u00f2 rinunciando ad una pressione dei nobili che, stando alle promesse, gli avrebbero garantito in cambio un \"ripensamento\" dei sindacatori alla sua nomina (osteggiata) di procuratore perpetuo.\nAllontanati i \"vecchi\" da Genova per i troppi movimenti popolani, una nuova mediazione fu avviata da Giovanni Battista Lercari (capo dei \"vecchi\") e da Davide Vacca (capo dei \"nuovi\" e futuro doge nel 1587-1589) a Casale Monferrato dinnanzi al cardinale Giovanni Gerolamo Morone; l'intesa venne siglata il 10 marzo del 1576 dopo un accordo tra le parti. Assieme fu riformulata una nuova costituzione repubblicana e, tra i nuovi emendamenti, anche la cancellazione dell'inappellabilit\u00e0 delle sentenze dei sindacatori supremi a favore di una possibile sentenza di appello al Minor Consiglio, ma solo per i casi pi\u00f9 gravi. Il 6 giugno dello stesso anno venne nominato ambasciatore della Repubblica presso la corte di Filippo II e l'occasione fu propizia per Genova per ristabilire con l'aiuto della Spagna vecchie pratiche come il possesso di Oneglia (ceduta al Ducato di Savoia), tasse nobiliari e questioni commerciali e doganali.\nGi\u00e0 in et\u00e0 avanzata, il 20 aprile del 1589 venne inviato assieme ad Agostino Sauli in Corsica per risolvere i problemi legati all'approvvigionamento del grano a Genova. Vedovo della moglie Maria Imperiale, Giovanni Battista Lercari mor\u00ec nel 1592 nel capoluogo ligure lasciando come unica erede la figlia Pellina, moglie di Giovanni Maria Spinola. Nel suo testamento lasci\u00f2 inoltre ben 6.000 lire genovesi ai poveri della citt\u00e0.\nLa salma venne tumulata all'interno della cappella della Madonna presso l'abbazia di San Nicol\u00f2 del Boschetto a Cornigliano dove gi\u00e0 si trovavano i resti della moglie e dei due figli Giovanni Gerolamo e Giovanni Stefano."}
{"id": "4137009", "revid": "290351", "url": "https://it.wikipedia.org/wiki?curid=4137009", "title": "Isole Cayman ai Giochi della XXX Olimpiade", "text": "Le Isole Cayman hanno partecipato ai Giochi della XXX Olimpiade di Londra, che si sono svolti dal 27 luglio al 12 agosto 2012, con una delegazione di 5 atleti."}
{"id": "4137014", "revid": "1573940", "url": "https://it.wikipedia.org/wiki?curid=4137014", "title": "Chiesa dei Santi Pietro, Paolo e Donato", "text": "La chiesa dei Santi Pietro, Paolo e Donato \u00e8 la parrocchiale di Corridonia, situata a met\u00e0 di via Cavour.\nStoria e descrizione.\nIl nucleo originario, terminato verso il 1750 ad opera dell'architetto Arcangelo Vici di Arcevia padre del pi\u00f9 famoso Andrea Vici, era costituito da un'unica aula a pianta circolare con volta a creste e vele culminante con un lanternino. \nCon la soppressione della Parrocchia di S. Donato e il conseguente accorpamento, la chiesa ormai troppo piccola fu ampliata su disegno di Giuseppe Valadier che vi aggiunse due campatela e le navate laterali. \nA lui si devono anche l'armoniosa facciata che ripeter\u00e0 a Roma per la Chiesa di San Rocco all'Augusteo e il campanile. \nConserva due interessanti crocifissi lignei policromi. Il primo, al quarto altare sinistro, \u00e8 del Quattrocento, l'altro, nella navata destra dietro al primo pilastro, del secolo successivo. \nCupola, volta e navata vennero affrescati tra il 1939 e il 1941 dal professor Galimberti di Roma. Il gradone dell'altare maggiore e il tabernacolo in rame argentato sono di Amerigo Lucchetti e risalgono al 1958-1961. \nNotevole \u00e8 l'organo storico del 1830, opera di Angelo Morettini di Perugia.\nLa sagrestia conserva tredici statuine settecentesche di \"Cristo tra gli apostoli\". \nAll'interno, presso la cappella della Madonna di Lourdes \u00e8 stata riallestita Pinacoteca parrocchiale che conserva pregevoli opere che vanno dal gotico al rinascimento, dal manierismo al barocco e che testimoniano influenze culturali ad ampio raggio, con l'Emilia, il Veneto, la Toscana e con altri centri marchigiani. "}
{"id": "4137026", "revid": "767487", "url": "https://it.wikipedia.org/wiki?curid=4137026", "title": "Robert Sidney, IV conte di Leicester", "text": "Biografia.\nEra figlio di Philip Sidney, III conte di Leicester e di Lady Catherine Cecil.\nDa bambino venne ritratto con sorella Dorothy da Peter Lely.\nNel 1698 eredit\u00f2 la contea di Leicester.\nDalla moglie Lady Elizabeth Egerton ebbe quattro figli:"}
{"id": "4137031", "revid": "1888309", "url": "https://it.wikipedia.org/wiki?curid=4137031", "title": "Pinacoteca parrocchiale di Corridonia", "text": "La Pinacoteca parrocchiale di Corridonia si trova nei locali della Canonica della chiesa dei Santi Pietro, Paolo e Donato, a met\u00e0 di via Cavour.\nPercorso espositivo.\nIl piccolo museo, nato nel 1960, ospita una collezione di dipinti sacri, sia su tela che su tavola, provenienti dalle chiese della citt\u00e0 e appartenenti alla Diocesi di Fermo. Pur nella piccola scala della collezione (solo otto pezzi), il museo si distingue per l'alta qualit\u00e0 delle opere esposte, che vanno dal gotico al rinascimento, dal manierismo al barocco e che testimoniano influenze culturali ad ampio raggio del piccolo centro marchigiano, con l'Emilia, il Veneto, la Toscana e con altre citt\u00e0 limitrofe."}
{"id": "4137032", "revid": "110157", "url": "https://it.wikipedia.org/wiki?curid=4137032", "title": "Sophie Arnould", "text": "Biografia.\nMadeleine-Sophie Arnould, figlia di Jean e di Rose Marguerite Laurent, fu una celebre cantante lirica, dapprima corista della Cappella Imperiale, poi allieva di Marie Fel. Sotto la protezione di Madame de Pompadour, debutt\u00f2 nel 1757 all'Opera. La sua voce si distingueva dalle altre, a detta dei contemporanei, per un'espressivit\u00e0 autentica e, al tempo stesso, per un timbro commovente.\nDi carattere vivace, divenne famosa per le sue battute salaci, di cui Alb\u00e9ric Deville fece nel 1813 una raccolta intitolata \"Arnouldea, o Sophie Arnauld e le sue contemporanee\". Questa raccolta fu largamente usata dai fratelli Edmond e Jules de Goncourt. Disse di lei \u00c9lisabeth Vig\u00e9e Le Brun:\nCant\u00f2 splendidamente nei ruoli di Rameau: Telaira (\"Castor e Pollux\"), Efisa (\"Dardanus\"), Arg\u00eca (\"Les paladins\"), e in quelli di Gluck: Ifigenia (\"Ifigenia in Aulide\") e Euridice (\"Orfeo ed Euridice\") riscuotendo le lodi dei maggiori intellettuali dell'epoca, come Voltaire, D'Alembert, Diderot, Jean-Jacques Rousseau. Fu definita il pi\u00f9 grande soprano del XVIII secolo.\nSe i suoi modi sempre spumeggianti e pieni di spirito la distinsero per molti anni, la sua voce, al contrario, era fisiologicamente fragile e non resse a lungo. Sophie fu costretta ad abbandonare il canto a soli 38 anni, nel 1778.\nFu anche una celebre cortigiana, dagli amanti prestigiosi, tra cui l'architetto Fran\u00e7ois-Joseph B\u00e9langer, nonch\u00e9 alcune dame dell'alta societ\u00e0, in particolare la famosa attrice drammatica Fran\u00e7oise Raucourt.\nDalla sua lunga relazione adulterina con Louis L\u00e8on de Brancas, duca di Lauragais nacquero quattro figli, fra i quali Antoine-Constant de Brancas, colonnello del Primo Impero, che cadde nella battaglia di Essling (1809).\nSophie fece anche parte della societ\u00e0 musicale \"La Dominicale\", fondata dal celebre chirurgo Louis e alla quale aderirono numerosi intellettuali.\nPoi, il turbinoso succedersi degli avvenimenti legati alla Rivoluzione la ridusse in rovina, sicch\u00e9 Sophie dovette affrontare un'esistenza di stenti, aiutata occasionalmente da vecchie amicizie. Ciononostante, nel 1927 la sua vita ispir\u00f2 a Gabriel Piern\u00e9 un'opera comica.\nSophie Arnould mor\u00ec a Parigi di tumore nel 1802, a 62 anni. Fu sepolta nel cimitero di Montmartre."}
{"id": "4137033", "revid": "767487", "url": "https://it.wikipedia.org/wiki?curid=4137033", "title": "Philip Sidney, V conte di Leicester", "text": "Biografia.\nEra figlio di Robert Sidney, IV conte di Leicester e di Lady Elizabeth Egerton.\nEntr\u00f2 in Parlamento per il Kent come Visconte di Lisle, titolo che ricopr\u00ec dal 1698 al 1702.\nNel 1702 eredit\u00f2, alla morte del padre, la contea di Leicester.\nMor\u00ec senza figli e suo fratello John divenne il sesto conte."}
{"id": "4137041", "revid": "110157", "url": "https://it.wikipedia.org/wiki?curid=4137041", "title": "Matrice (tipografia)", "text": "In una getteria la matrice \u00e8 un blocchetto di rame che, unito alla forma, funge da stampo per la realizzazione dei caratteri mobili, mediante colatura della lega tipografica.\nLa preparazione del metallo.\nPer realizzare una matrice si prepara con una lima un parallelepipedo di rame di dimensioni proporzionate alla dimensione del carattere mobile da realizzare e successivamente si sottopone il metallo a ricottura.\nLa battitura.\nCon una mazza si batte a freddo un punzone in acciaio sulla matrice in rame. Il punzone, pi\u00f9 duro, lascia nel rame un incavo di determinata profondit\u00e0, che riproduce il segno in rilievo inciso sul punzone.\nLa battitura incrudisce il rame, rendendo la matrice pi\u00f9 resistente e stabile nel tempo quando sottoposta ai cicli di lavorazione, ma lo deforma leggermente rendendo irregolare la superficie superiore della matrice.\nLa giustificatura.\nSi dice \"giustificatura\" della matrice l'operazione con cui il blocco di rame \u00e8 rifinito mediante una lima e una squadra per recuperare la forma di parallelepipedo perfetto.\nLa rifinitura.\nBisogna comunque svolgere una verifica della lettera impressa: se la profondit\u00e0 \u00e8 eccessiva la matrice deve essere ulteriormente limata, se \u00e8 insufficiente o se il fondo della concavit\u00e0 \u00e8 obliquo rispetto alla faccia superiore della matrice, questa deve essere buttata.\nInfine si realizzano tre tacche, una sulla faccia col segno e due su quella opposta.\nL'utilizzo.\nLa matrice cos\u00ec finita \u00e8 pronta per essere fissata, mediante le tre tacche, alla forma, per realizzare i caratteri corrispondenti al punzone tutti identici l'uno all'altro e nel numero necessario alla stampa dei libri."}
{"id": "4137045", "revid": "640389", "url": "https://it.wikipedia.org/wiki?curid=4137045", "title": "Medagliere dei Giochi della XXX Olimpiade", "text": "Il medagliere dei Giochi della XXX Olimpiade \u00e8 una lista che riporta il numero di medaglie ottenute dai comitati olimpici nazionali presenti ai Giochi olimpici di Londra 2012, trentesimi giochi dell'era moderna, tenutisi nella capitale del Regno Unito dal 27 luglio al 12 agosto 2012. Un totale di 10\u00a0500 atleti, provenienti da 204 nazioni, ha partecipato a 302 diversi eventi sportivi, relativi a ventisei sport.\nOttantacinque delle duecentoquattro nazioni partecipanti hanno conquistato almeno una medaglia. Gli Stati Uniti d'America hanno vinto il maggior numero di titoli olimpici e hanno anche conquistato il maggior numero di medaglie.\nGrenada e Serbia hanno conquistato il loro primo oro nella storia dei Giochi. Per Grenada, insieme a Bahrain, Botswana, Cipro, Gabon, Guatemala e Montenegro, si tratta anche della prima medaglia ai Giochi olimpici."}
{"id": "4137046", "revid": "767487", "url": "https://it.wikipedia.org/wiki?curid=4137046", "title": "Due gemelle per un pap\u00e0", "text": "Due gemelle per un pap\u00e0 \"(Billboard Dad)\" \u00e8 un film direct-to-video statunitense del 1998 diretto da Alan Metter che ha come protagoniste le gemelle Olsen.\nTrama.\nEmily (Ashley Olsen) e Tess Tyler (Mary-Kate Olsen) sono due sorelle gemelle che vivono a Los Angeles, California assieme al loro padre Max, brillante scultore purtroppo vedovo da due anni. Dopo la morte della moglie, l'uomo passa tutto il suo tempo a lavorare alle sue sculture, dimenticandosi perfino di dormire o di mangiare. Le sue figlie allora decidono di trovargli una moglie: con l'aiuto del loro amico Cody (il quale \u00e8 palesemente innamorato di Tess) dipingono un annuncio pubblicitario su un grande cartellone situato sulla Sunset Boulevard. All'annuncio rispondono moltissime donne, e Max - una volta scoperto cosa hanno fatto le sue figlie - acconsente a organizzare 5 incontri, che per\u00f2 finiscono tutti male. Tuttavia, egli decider\u00e0 di uscire con un'ultima donna, Debbie.\nQuest'ultima si presenta all'appuntamento accompagnata dalla sua amica Brooke, donna divorziata e con un figlio. Accidentalmente, Brooke e Max si incontrano e si piacciono, e cos\u00ec Debbie decide di lasciare alla sua amica l'uomo.\nBrooke e Max sono innamoratissimi, e l'uomo torna ad essere felice come quando sua moglie era ancora viva. La vita delle gemelle prosegue intanto: Emily e Tess continuano a frequentare nuoto, scoprendo che il bulletto neoarrivato in citt\u00e0 non \u00e8 altri che Ryan, il figlio di Brooke.\nL'amore tra Brooke e Max per\u00f2 \u00e8 contrastato da Nigel, il manager di Max, il quale \u00e8 preoccupato che Max possa cambiare il suo stile artistico e quindi compromettere le sue vendite - e quindi i corrispondenti guadagni di Nigel - . L'uomo allora elabora un piano, nel quale coinvolge le gemelle (egli fa credere loro che la donna menta al loro padre) e riesce a separarli. Una volta scoperto l'inganno (e l'attivit\u00e0 di commercio di statue false intrapresa da Nigel) le ragazze e Ryan dapprima smascherano Nigel, e in seguito riescono a far riconciliare i loro genitori.\nTutto finisce per il meglio: la squadra di nuoto delle gemelle vince la gara regionale, e Cody riesce a dichiarare il suo amore per Tess."}
{"id": "4137048", "revid": "1573940", "url": "https://it.wikipedia.org/wiki?curid=4137048", "title": "Acomys dimidiatus", "text": "Il topo spinoso orientale (Acomys dimidiatus ) \u00e8 un roditore della famiglia dei Muridi diffuso nel Medio Oriente.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 95 e 124\u00a0mm, la lunghezza della coda tra 93 e 122\u00a0mm, la lunghezza del piede tra 18 e 20\u00a0mm, la lunghezza delle orecchie tra 15 e 26\u00a0mm e un peso fino a 45\u00a0g.\nAspetto.\nLe parti dorsali sono arancioni-rossastre, cosparse di peli spinosi grigio-brunastri, mentre le parti ventrali sono bianche. La linea di demarcazione lungo i fianchi \u00e8 netta. Il muso \u00e8 appuntito. La coda \u00e8 pi\u00f9 corta della testa e del corpo, marrone chiara sopra, bianca sotto. Il cariotipo \u00e8 2n=38 FN=70.\nBiologia.\nComportamento.\n\u00c8 una specie terricola, notturna e crepuscolare. Si rifugia tra le rocca e talvolta in tane scavate da altri roditori.\nAlimentazione.\nSi nutre di granaglie e anche di lumache.\nDistribuzione e habitat.\nQuesta specie \u00e8 diffusa nel Medio Oriente, dalla Penisola del Sinai e Israele, Penisola Arabica fino al Pakistan meridionale.\nVive nelle zone rocciose, nelle steppe aride e nei deserti con vegetazione abbondante tra 300 e 1.200 metri di altitudine. In Egitto si trova spesso nelle abitazioni e in aree agricole.\nTassonomia.\nSono state riconosciute 5 sottospecie:\nStato di conservazione.\nLa IUCN Red List, considerato il vasto areale, la tolleranza a un vasto tipo di habitat e la popolazione numerosa, classifica \"A.dimidiatus\" come specie a rischio minimo (LC)."}
{"id": "4137053", "revid": "110157", "url": "https://it.wikipedia.org/wiki?curid=4137053", "title": "Forma (tipografia)", "text": "In una getteria la forma, unita alla matrice, \u00e8 uno stampo di fusione per la realizzazione dei caratteri mobili, mediante colatura della lega tipografica.\nLa forma \u00e8 costituita da due parti identiche in acciaio, combacianti e intercomunicanti, rivestite con blocchi di legno, materiale usato come isolante per il calore emanato dal metallo fuso.\nCiascuna parte \u00e8 composta da una piastra su cui \u00e8 avvitato un piatto scanalato, detto letto, e un volume cavo la cui forma \u00e8 met\u00e0 tronco di piramide, detto boccame. Sul letto \u00e8 avvitato un ulteriore piatto da cui sporge una testa a parallelepipedo, detta sguanza.\nPer chiudere la forma si fanno combaciare le due parti in modo che ciascuna sguanza scorra fino in fondo alla scanalatura del letto dell'altra parte.\nIn questo modo i due boccami si uniscono a formare un imbuto il cui incavo, detto vuoto del boccame, abbia la forma di un tronco di piramide completo.\nSguanze e piatti sono realizzati in modo che sotto al vuoto del boccame si formi un volume cavo a forma di parallelepipedo, detto vuoto del prisma, tra le due parti della forma.\nSotto al vuoto del prisma c'\u00e8 lo spazio per alloggiare la matrice tra due registri, mediante una molla ad arco, detta archetto.\nIn questo modo forma e matrice costituiscono uno stampo in cui \u00e8 colata la lega tipografica, che una volta indurita diventa un carattere recante in rilievo il segno scavato nella forma.\nL'uncinetto, detto anche \"stringhetto\", \u00e8 usato per facilitare il distacco del carattere dalla forma, separate le due parti."}
{"id": "4137054", "revid": "62004", "url": "https://it.wikipedia.org/wiki?curid=4137054", "title": "Gian Paolo Ormezzano", "text": ""}
{"id": "4137055", "revid": "339392", "url": "https://it.wikipedia.org/wiki?curid=4137055", "title": "Pro Cavese", "text": ""}
{"id": "4137057", "revid": "1354930", "url": "https://it.wikipedia.org/wiki?curid=4137057", "title": "Gran Premio Nobili Rubinetterie 2012", "text": "Il Gran Premio Nobili Rubinetterie 2012, quindicesima edizione della corsa, si svolse il 14 luglio 2012 su un percorso di 195,7\u00a0km. La vittoria fu appannaggio dell'italiano Danilo Di Luca, che complet\u00f2 il percorso in 4h21'45\", precedendo gli sloveni Robert Vre\u010der e Toma\u017e Nose.\nSul traguardo di Stresa 86 ciclisti, su 121 partiti da Suno, portarono a termine la competizione."}
{"id": "4137058", "revid": "1149807", "url": "https://it.wikipedia.org/wiki?curid=4137058", "title": "E-105 Zeta", "text": ""}
{"id": "4137059", "revid": "119186384", "url": "https://it.wikipedia.org/wiki?curid=4137059", "title": "Paolo Aleandri", "text": "Biografia.\nLa militanza in Costruiamo l'azione.\nEsponente di Ordine Nero negli anni '70, Aleandri fu tra i fondatori del gruppo neofascista Costruiamo l'azione, movimento radunatosi attorno all'omonima rivista in cui militavano anche Fabio De Felice, Paolo Signorelli, Massimiliano Fachini, Sergio Calore ed il \"criminologo nero\" Aldo Semerari.\nDurante l'estate del 1978, Semerari organizz\u00f2 una serie di incontri politici nella villa di De Felice a Poggio Catino (RI) a cui parteciparono anche alcuni componenti della Banda della Magliana, introdotti proprio da Aleandri e in cui il criminologo ha modo di illustrare la sua strategia eversiva basata sulla collaborazione tra estremismo di destra e malavita comune.\nIl sequestro.\nNell'agosto del 1979 Aleandri, che poco tempo prima aveva ricevuto in custodia un \"borsone\" di armi provenienti dall'arsenale della Banda della Magliana, venne rapito dagli uomini dell'organizzazione capitolina per la mancata restituzione delle stesse. Il \"borsone\", che in gergo malavitoso indica una certa quantit\u00e0 di armi, si componeva di un mitra di fabbricazione cecoslovacca, di un fucile, di alcune pistole e rivoltelle e di un paio di bombe a mano modello SRCM.\nNell'interrogatorio del 3 dicembre 1992, il boss pentito della Banda, Maurizio Abbatino, rifer\u00ec circa le modalit\u00e0 del sequestro:\nAleandri venne tenuto prigioniero in un covo di Acilia per diversi giorni, sotto la minaccia di morte e prima di essere rilasciato grazie all'intervento di suoi amici camerati, tra cui Massimo Carminati.\nTra le armi scambiate vi erano anche due Mab modificati artigianalmente, con un calcio corto che permetteva l'impugnatura manuale. Uno sar\u00e0 poi ritrovato il 13.1.1981 sul treno Taranto-Milano, nel depistaggio legato alla strage alla stazione ferroviaria di Bologna (il dossier denominato \"Terrore sui treni\") ordito da parte di alcuni vertici dei servizi segreti del SISMI. L'altro Mab verr\u00e0 rinvenuto nel deposito di armi della Banda, all'interno del ministero della Sanit\u00e0.\nIl pentimento.\nArrestato, nell'agosto del 1981, dopo un paio di mesi Aleandri inizi\u00f2 il suo percorso di collaborazione con la magistratura deponendo in diversi procedimenti come, ad esempio, quello relativo alla strage alla stazione di Bologna dove le sue dichiarazioni, unite a quelle di un altro collaboratore di giustizia, l'ex estremista nero Sergio Calore, furono alla base dell'iniziale schema dell'accusa in merito al livello intermedio fra i mandanti della strage e i suoi esecutori e all'esplosivo utilizzato nell'attentato stesso.\nSecondo i due pentiti, infatti, alcuni esponenti del gruppo veneto di Ordine Nuovo (fra i quali Massimiliano Fachini e Roberto Rinani) avrebbero recuperato una notevole quantit\u00e0 di esplosivo proveniente da residuati bellici per poi inviarlo alla struttura romana del movimento per il successivo utilizzo in alcuni attentati e nella stessa strage di Bologna. Le loro dichiarazioni non vennero per\u00f2 giudicate sufficienti e gli esponenti della cellula veneta vennero cos\u00ec assolti, lasciando il quesito della provenienza e della fornitura dell'esplosivo aperto e irrisolto.\nAleandri nell'ottobre del 1988, durante la sua testimonianza nell'aula bunker del Foto Italico nel corso del processo a 149 terroristi neri, rivel\u00f2 di aver progettato il sequestro Licio Gelli nell'inverno del 1978 insieme a Calore e a Bruno Mariani. Confermando i suoi contatti con Gelli all'Hotel Excelsior di Roma, voluti dal professor Fabio De Felice, aggiunse: "}
{"id": "4137063", "revid": "767487", "url": "https://it.wikipedia.org/wiki?curid=4137063", "title": "Lega tipografica", "text": "La lega tipografica \u00e8 una lega metallica composta da piombo, stagno e antimonio per realizzare i caratteri mobili.\nIl piombo \u00e8 facile a fondersi e fornisce alla lega compattezza e duttilit\u00e0, ma perde facilmente forma e non permette di ottenere oggetti di grande precisione.\nPer questo motivo \u00e8 unito all'antimonio, detto \"regolo\", che aumenta la durezza della lega e la resistenza dell'oggetto nel tempo.\nInoltre lo stagno tende a dilatarsi col calore, l'antimonio a restringersi, dunque i due effetti si bilanciano e si ottiene una lega molto stabile sia durante la lavorazione sia durante l'utilizzo.\nLo stagno, metallo raro e costoso al tempo della stampa a caratteri mobili, costituisce l'antiossidante e l'amalgamante. Inoltre aumenta la fluidit\u00e0 della lega fusa, che cos\u00ec aderisce meglio alla forma.\nIn Francia lo stagno non era inserito nella lega tipografica, in Italia era utilizzato gi\u00e0 nel XVI secolo.\nIl piombo \u00e8 fatto fondere in una pentola di ghisa, contemporaneamente si fonde l'antimonio in un crogiolo, anch'esso in terracotta.\nUna volta fuso, l'antimonio \u00e8 versato nel recipiente col piombo. Infine si aggiunge lo stagno.\nLe impurit\u00e0 sono separate dalla lega con l'ausilio di una schiumarola.\nLa lega cos\u00ec filtrata \u00e8 colata in un recipiente detto cassetta per realizzare i cosiddetti pani di lega tipografica.\nPer fabbricare i caratteri, la lega deve essere nuovamente fusa nel fornello e successivamente colata in uno stampo costituito da una forma e una matrice."}
{"id": "4137064", "revid": "767487", "url": "https://it.wikipedia.org/wiki?curid=4137064", "title": "Al-Musta'in (califfo abbaside del Cairo)", "text": "Califfo abbaside \"fantasma\" o \"fantoccio\" dal 1406 al 1414, regn\u00f2 - come tutti i califfi del Cairo - sotto la tutela dei Mamelucchi burgi. Port\u00f2 il titolo di sultano per alcuni mesi, nel corso del 1412.\nBiografia.\nAl-Musta\u02bf\u012bn bi-ll\u0101h succedette come califfo al padre al-Mutawakkil I alla fine del suo terzo mandato nel 1406, durante il regno del sultano mamelucco burgi al-N\u0101\u1e63ir Faraj.\nNel 1412, al-N\u0101\u1e63ir Faraj parte per la Siria, accompagnato da al-Musta\u02bf\u012bn, con lo scopo di rimettere in riga gli emiri locali in rivolta, in particolare l'emiro Shaykh al-Mu\u1e25ammud\u012b, allora governatore di Aleppo. Il sultano si reca a Gaza con l'intenzione di trascorrevi qualche giorno, ma una parte delle sue truppe passa al nemico e quindi al-N\u0101\u1e63ir Faraj parte per Damasco. Assediato dagli emiri ribelli, il sultano si prepara a un lungo assedio. I ribelli hanno fatto prigioniero il califfo al-Musta\u02bf\u012bn e gli ingiungono di pronunciarsi in loro favore, destituendo il sultano, accettandone il titolo. Il 7 maggio 1412, al-Musta\u02bf\u012bn accetta il titolo sultanale a condizione di conservare quello di califfo in caso di destituzione dalla prima carica, giacch\u00e9 non si fa alcuna illusione circa la durata del suo mandato. Il 28 maggio al-N\u0101\u1e63ir Faraj \u00e8 arrestato e ucciso nella fortezza di Damasco. Shaykh al-Mu\u1e25ammud\u012b torna al Cairo col Califfo al-Musta\u02bf\u012bn..\nAl-Musta\u02bf\u012bn sembr\u00f2 prendere il suo ruolo di Sultano seriamente e, invece d'insediarsi nel Palazzo dei Califfi, s'installa nella Cittadella, residenza dei sultani \"burji\". Shaykh al-Mu\u1e25ammud\u012b riesce a rendere impopolare il Califfo e lo depone dopo appena sette mesi di regno, facendosi proclamare Sultano al suo posto, assumendo il titolo di al-Mu\u02beayyad Ab\u016b al-Na\u1e63r, Al-Musta\u02bf\u012bn \u00e8 inviato al suo palazzo califfale e poi deposto anche da Califfo, sostituito dal fratello minore Ab\u016b l-Fat\u1e25 D\u0101w\u016bd al-Mu\u02bfta\u1e0did II bi-ll\u0101h. \u00c8 relegato ad Alessandria, dove muore di peste nel 1430."}
{"id": "4137065", "revid": "599013", "url": "https://it.wikipedia.org/wiki?curid=4137065", "title": "Goran Bogdanovi\u0107", "text": "Durante la sua ventennale carriera, che dur\u00f2 dalla met\u00e0 degli anni ottanta alla met\u00e0 degli anni duemila, vest\u00ec le maglie di Partizan, Mallorca, Espanyol, Extremadura, concludendo la carriera in patria, nello Smederevo. Nonostante le tre esperienza in Spagna, Bogdanovi\u0107 ha giocato per pi\u00f9 anni e pi\u00f9 incontri in patria (dal 1985 ai primi anni novanta nella RSF Jugoslavia, scioltasi in seguito e divenuta Repubblica Federale - 1992 e nel periodo 1999-2003 -, poi in Serbia e Montenegro nel periodo 2003-2004).\nIn patria gioc\u00f2 149 incontri con il Partizan segnando 14 reti, collezionando 105 presenze e 7 gol con lo Smederevo. In totale gioc\u00f2 254 sfide, realizzando 21 reti. In Spagna totalizz\u00f2 152 partite siglando 13 marcature."}
{"id": "4137068", "revid": "767487", "url": "https://it.wikipedia.org/wiki?curid=4137068", "title": "Tommaso Blu", "text": "Tommaso Blu \u00e8 un film del 1987, diretto dal regista Florian Furtw\u00e4ngler, tratto dal libro \"Tuta blu. Ire, ricordi e sogni di un operaio del Sud\" di Tommaso di Ciaula, edito da Feltrinelli nel 1978 (tradotto in Germania, Messico, Urss, Francia e Spagna).\nTrama.\nLe vicende di un operaio che cerca di uscire dall'incubo della sua condizione in fabbrica ed incomincia un lungo processo di regressione, un ritorno alla terra, fino alla condizione animalesca di un cane.\nProduzione.\nIl film \u00e8 stato tratto dall'autobiografia di Tommaso di Ciaula, ex operaio e quindi tuta blu, tra il rimpianto per la civilt\u00e0 contadina e la modernit\u00e0. Cerca di uscire dall'incubo della sua condizione in fabbrica.\nTommaso Di Ciaula, alla conferenza stampa di Taormina, ha dichiarato: \"Io questa storia l'ho vissuta e l'ho sofferta; \u00e8 la mia storia. L'ho scritta perch\u00e9 ero stanco di essere considerato uno dei tanti numeri di un'assemblea o di un corteo o di uno sciopero. In tutto il mondo del lavoro pi\u00f9 marginale e molto diffuso, c'\u00e8 ancora il tornio, la cattiveria della macchina\".\nFilm girato in Puglia, tra Bari e la zona industriale di Modugno e a Bitetto. Alcune scene sono state girate anche a Bitonto (scena in cui il protagonista dorme davanti alla porta della Cattedrale). La \"prima\" del film: il 30 aprile 1987 in Germania Ovest."}
{"id": "4137071", "revid": "1305772", "url": "https://it.wikipedia.org/wiki?curid=4137071", "title": "Canale dei Buranelli", "text": "Il canale Medio o canale dei Buranelli \u00e8 un ramo del Botteniga, fiume di risorgiva della pianura veneto-friulana.\nDescrizione.\nNasce al ponte di Pria, in corrispondenza dell'ingresso in Treviso del Botteniga\nDopo aver costeggiato il parco e il tergo di Palazzo Rinaldi, il canale passa sotto un primo ponte: in questo luogo, come testimoniano diverse fotografie d'epoca, le donne della zona usavano lavare i panni.\nPoco distante si trova la casa appartenuta al poeta Giovanni Comisso, ancora pi\u00f9 in l\u00e0 una passerella pedonale e il ponte dei Buranelli, nei pressi del quale si trova tuttora un edificio cinquecentesco gi\u00e0 dimora e magazzino di commercianti provenienti dall'isola lagunare di Burano: da qui deriva la denominazione pi\u00f9 conosciuta del canale. Dopo un breve tratto il canale scompare sotto un basso edificio in laterizio dalle quattro arcate, quasi un ponte coperto, dietro al quale passa via Palestro. Poco pi\u00f9 avanti costeggia l'isolato in cui si trova l'antico ristorante \"Beccherie\" (il canale \u00e8 anche detto canale delle Beccherie).\nDopo essere passato sotto via Martiri della Libert\u00e0, riappare, con il nome di canale dell'ospedale, tra vicolo San Pancrazio e piazza Santa Maria dei battuti, sulla quale si trova l'ingresso dell'ex ospedale che portava questo nome.\nScorre dunque sotto l'antico nosocomio, ora sede distaccata dell'Universit\u00e0 di Padova e dell'Universit\u00e0 Ca' Foscari di Venezia, costeggia l'attuale piazza Universit\u00e0 per sfociare infine sul Sile, all'altezza del ponte pedonale ispirato all'originario ponte di Santa Margherita cos\u00ec come dipinto nella seconda met\u00e0 del Settecento da Medoro Coghetto."}
{"id": "4137072", "revid": "1834574", "url": "https://it.wikipedia.org/wiki?curid=4137072", "title": "EVO Smart Console", "text": "EVO Smart Console (chiamata EVO: Phase One durante la fase iniziale) \u00e8 una console e un home theater PC, appartenente alla settima generazione dei videogiochi. \u00c8 stato sviluppato e prodotto da Envizions.\nIl sistema non ebbe il successo sperato, vendendo poco pi\u00f9 di 200/300 copie. La sua distribuzione venne bloccata verso la met\u00e0 del 2010.\nVersioni.\nVersione beta.\nLa prima versione della console, presentata, il 20 ottobre 2006 col nome di \"EVO: Phase One\". Il suo prezzo avrebbe dovuto essere 399\u00a0$.\nIl sistema usa un software Linux, costruito utilizzando il sistema operativo \"Fedora\". La console supporta alta definizione ed accesso ad internet. Monta inoltre un hard disk da 120GB e 2GB di RAM.\nVersione finale.\nLa versione finale fu lanciata due anni dopo la precedente, il 20 novembre 2008. Il suo prezzo era 399\u00a0$. La console veniva distribuita in una confezione insieme a: Kid Destiny \"installato sulla console o in alcuni casi inserito in una SD gli altri giochi erano scaricabili direttamente collegandosi ai server della Envizions ; la console supportava anche gran parte dei videogiochi prodotti per UNIX o anche Microsoft Windows se si installava un altro sistema operativo\"\nRispetto alla precedente versione impiega un hard disk pi\u00f9 capiente (250GB), risoluzione fino a 1080p, una lista giochi ampliata e un nuovo sistema operativo sviluppato appositamente per la console: \"Mirrors Evolution\", basato su \"Fedora\". Inoltre questa versione utilizza un nome differente: \"EVO Smart Console\".\nSuccessore.\nNel gennaio 9, 2011 era in sviluppo l'EVO 2 DX, una console per videogiochi di ottava generazione, basata su un sistema ibrido Android/ windows che avrebbe dovuto essere pubblicata alla fine nel 2011, ma non venne mai pubblicata. Tuttavia sono stati sviluppati diversi prototipi funzionanti.\nAttualmente il team di sviluppo dietro il progetto EVO smart console \u00e8 al Lavoro su un nuovo progetto una console molto ambiziosa chiamata OTON."}
{"id": "4137073", "revid": "114614808", "url": "https://it.wikipedia.org/wiki?curid=4137073", "title": "Episodi di Kickin' It - A colpi di karate (prima stagione)", "text": "La prima stagione della serie televisiva Kickin' It - A colpi di karate \u00e8 stata trasmessa sul canale statunitense Disney XD tra il 13 giugno 2011 e il 26 marzo 2012.\nIn Italia il primo episodio \u00e8 andato in onda il 19 ottobre 2011 su Disney XD Italia.\nGuerrieri Wasabi.\nTrama.\nJack, appena arrivato a scuola, prende il pranzo, intanto passa Kim a cui cade la mela e lui la prende al volo. Dopo poco Jerry, Milton ed Eddie chiedono a Jack di unirsi a loro, mentre parlano un tipo della Black Dragon, Frank, colpisce Jerry e Milton con una polpetta, a questo punto Jack entra in azione e sbaraglia i 5 Black Dragon da solo. Al pomeriggio, mentre \u00e8 in giro con lo skate sfonda il muro del dojo dove lavora Rudy (Jason Earles). Per evitare, come dice Rudy, il riformatorio, il ragazzo accetta di unirsi alla squadra. Dopo aver scoperto l'inganno, lascia il dojo. Dopo aver scoperto che il dojo stava per chiudere, ritorna e aiuta gli altri a vincere delle competizioni. Alla fine Jack conquista la seconda medaglia, dopo quella di Eddie, il dojo non chiude. Alla fine Kim si unir\u00e0 a loro. \nCuriosit\u00e0\nQuesto primo episodio della serie ha molto in comune con il famoso film sulle arti marziali Karate Kid\nGrossa occasione.\nTrama.\nI ragazzi entrando nello sgabuzzino della scuola, scoprendo cos\u00ec che il loro inserviente \u00e8 un ex-lottatore di sumo, cos\u00ec lo aiutano a tornare quello di prima e organizzando una sfida contro il lottatore che lo aveva battuto anni prima. Grazie anche a Milton, l'inserviente riesce a batterlo.\nIl chicco di riso.\nTrama.\nI ragazzi sono vittime di scherzi e pensano che a farli sia Truman; quando per\u00f2 si accorgono che Eddie \u00e8 l'unico che non li ha ricevuti, scoprono che a fare gli scherzi \u00e8 proprio Eddie. Eddie cos\u00ec rivela che Truman lo sta ricattando: se non fa gli scherzi richiesti, mostrer\u00e0 un video su di lui. I ragazzi escogitano un piano per recuperare la chiavetta che contiene il video. \nRudy scatenato.\nTrama.\nIl dojo sta per essere tolto dal centro commerciale, Rudy fa entrare a far parte del loro gruppo Arthur, figlio dell'uomo che all'inizio voleva far abbattere il dojo. Arthur per\u00f2 si dimostra antipatico, fastidioso e viziato, i ragazzi non lo sopportano pi\u00f9 e alla fine Jack lo mette addosso al muro. Quando il padre lo scopre vuole far abbattere il dojo, ma alla fine, con l'aiuto di Jack, il dojo rimane intatto.\nRe Miltonius e i suoi cavalieri.\nTrama.\nA scuola Milton e altri \"secchioni\" organizzano un torneo di tipo genere medioevale e chiedi ai ragazzi di unirsi a loro. Loro rifiutano, ma dopo essersi ripensato decidono di aiutarlo. Mentre si avviavano al parco si perdono, ma alla fine raggiungono l'amico e vincono la gara.\nPiranhapus.\nTrama.\n\u00c8 il compleanno di Rudy, ma Jack si \u00e8 dimenticato di fargli il regalo, cos\u00ec dice che gli far\u00e0 conoscere Bobby Wasabi, per\u00f2 Rudy lo scambia per una donna cannone. Bobby allora lo licenzia. Per farlo riassumere Jack, Kim, Jerry, Milton ed Eddie vanno a casa di Bobby e gli ricordano il codice Wasabi, cos\u00ec decide di farlo tornare nel suo dojo.\nLa mossa Jerry.\nTrama.\nJerry invita i ragazzi a partecipare con lui ad una gara di ballo, ma quando scopre che sono un vero disastro, accetta l'invito di Velluto (miglior ballerino) ad entrare nella sua squadra. Velluto per\u00f2 vuole solo rubare la sua mossa e dopo esserci riuscito caccia Jerry. I ragazzi allora ricominciano a provare, ma il ballo verr\u00e0 fatto in stile Karate. Alla fine non vincono la gara, ma Jerry vince il premio come miglior ballerino individuale.\nRicky Weaver.\nTrama.\nKim ha vinto un concorso per un concerto di Ricky Weaver a scuola e non vede l'ora. Intanto Jack diventa amico di Ricky e scopre che dopo il concerto avrebbe baciato Kim per poi scaricarla. Jack corre subito da Kim che non gli crede, ma poi capisce che Jack aveva ragione.\nQuando l'afa non perdona.\nTrama.\nI ragazzi vincono il premio come miglior dojo della catena Bobby Wasabi e Bobby in merito gli regala una sua statua che per\u00f2 non deve stare al caldo, se no si scioglie. In pi\u00f9 Rudy dovr\u00e0 fare un servizio fotografico con lui. Jack per\u00f2 fa saltare l'aria condizionata, lui e Jerry devono evitare di farla sciogliere, mentre Rudy e Phil la riaccendono. Intanto Kim e Milton aprono un centro con piscina e lettini al centro commerciale, ma Kim ordina a Milton di fare tutto e Milton, stanco, lascia tutto. Alla fine la statua si scioglie, ma i ragazzi fanno capire a Bobby l'accaduto e alla fine a lui non importa pi\u00f9 di tanto.\nPomograno Man.\nTrama.\nRudy va ad un corso di attori e Jerry diventa il suo agente. Gli procura un provino, ma prendono Jack. Rudy si arrabbia molto e non vuole che Jack faccia quella pubblicit\u00e0. Cos\u00ec Rudy diventa l'attore che interpreta l'Infiacchimento che deve combattere con Pomograno Man, alla fine i due si riappacificano Intanto Milton ha preso un votaccio a scuola e per rimediare Kim ed Eddie cercano di aiutarlo, ma lui \u00e8 molto nervoso e loro lo abbandonano, Milton si scusa e con delle reazioni chimiche crea un dolce. Quando l'insegnante assaggia il dolce con la forchetta d'oro gli esplode in faccia.\nL'occhio del drago.\nTrama.\nJack acquista un nuovo videogioco \"Kung fu cop 77\", Passa due notti senza dormire e quando combatte con Milton, quest'ultimo vince. Rudy gli consiglia di andare nel suo ufficio e dormire. Mentre dorme Jack sogna il videogioco. Nel sogno Jack (The Rookie) e Rudy (Bobby Wasaby) devono recuperare il medaglione di Kim (Snowflakes Jones) che \u00e8 stato rubato da Eddie (Mamma Jamma Lama). Si scopre, alla fine, che il medaglione ha dei poteri magici.\nL'apprendista salsiccere.\nTrama.\nKim, Milton ed Eddie per spaventare Jack e Jerry si inventano la storia che nella macelleria, dove sorge il dojo, che il proprietario uccise l'apprendista salsiccere e che ogni Halloween torna l\u00ec e se tocca qualcuno questo diventa sfortunato. Intanto i Wasabi Warriors allestono una festa di Halloween al centro commerciale. Durante Halloween Jerry incontra il proprietario della macelleria, dopo averlo toccato, il ragazzo inizia a preoccuparsi. I Black Dragon scoprno che Jack ha paura dei clown e cercano di rovinare la festa a i Wasabi Warriors. Jack per aiutare Milton supera la sua fobia e salvando la festa di Halloween.\nMilton &amp; Julie.\nTrama.\nQuando Milton s'innamora di Julie, una ragazza molto intelligente della sua classe di chimica, Jack e Kim escogitano un piano per farli mettere insieme. Quando si scopre che lo zio di Julie \u00e8 Ty, sensei dei Black Dragon, entrambi i sensei gli vietano di vedersi, i due per\u00f2 cercando di vedersi al di fuori del dojo. Eddie e Jerry si sfidano per vedere chi \u00e8 il miglior rapper del centro commerciale.\nChiacchiere e distintivo.\nTrama.\nMilton, facendo cadere la granita, cattura lo scippatore di Seaford e Joan gli d\u00e0 un distintivo di plastica e gli fa capire che il suo lavoro da poliziotto \u00e8 quello di farsi rispettare, cos\u00ec Milton inizia ad essere molto antipatico anche con i suoi amici, ma smetter\u00e0 quando li aiuter\u00e0 a fermare dei ladri che rubavano al dojo. Intanto Kim vuole dare una mano a Rudy insegnandogli ad andare sullo skate e Jack l'aiuta.\nLa Grande Fuga.\nTrama.\nJerry deve fare una gara e tutti i suoi parenti lo andranno a vedere, ma finir\u00e0 in punizione. Grazie a Milton riesce a fuggire e a fare la gara, ma la perde, per\u00f2 i suoi parenti sono contenti lo stesso. Intanto Rudy si deve occupare di Tuzzy, all'inizio credendo che fosse una seccatura, ma alla fine ci si affeziona. non volendo renderla a Fill, per\u00f2 gli restituisce la capra perch\u00e9 capisce che ci tiene molto.\nEhi, dov'\u00e8 la mia katana?\nTrama.\nRudy, Bobby e Phil intraprendono un viaggio in motocicletta. Intanto i ragazzi organizzano un party nel dojo, ma per sbaglio perdono la katana di Rudy e la katana stessa si rompe. Il negoziante chiede 1000$ per questa ma loro non hanno quei soldi. Per\u00f2 Milton compra un corno francese e con questo (che ha un valore inestimabile) compra l'intero negozio. Mentre, Eddie e Jerry devono pulire una macchia d'uva dal muro, per fare questo Jerry si mura vivo. Alla fine la katana rientra nel dojo, ma Rudy scopre tutto da Jerry.\nIl record.\nTrama.\nAl centro commerciale si esibir\u00e0 una grande star capace di fare grandi record con la rottura di tavolette e Jack vuole sfidarlo, facendogli capire che \u00e8 pi\u00f9 capace anche lui. Intanto Kim inizia a fare volontariato all'ospedale. Jerry dopo aver ricevuto un calcio per sbaglio da Jack finisce in ospedale capendo che avrebbe avuto ottimi servizi se sarebbe rimasto l\u00ec, fa finta di stare male ulteriormente e impedisce a Jack di battere il record. Kim alla fine scopre che \u00e8 tutto finto e con l'aiuto di Milton ed Eddie, glielo fa ammettere. Jack si sente tradito, ma Jerry lo aiuta a battere il record.\nIl grande fratello Wasabi.\nTrama.\nBobby propone ai ragazzi di svolgere dei giochi nel dojo per vincere una moto d'acqua. Eddie per\u00f2 non vuole perch\u00e9 sa che andr\u00e0 a finire che tutti litigheranno. La prima sfida la vince Milton e la seconda, contro Jerry, Jack. Il primo ad essere eliminato \u00e8 Jack e tra i ragazzi inizia ad esserci molta tensione, soprattutto quando Jack rientra grazie alla prova di cucina. I ragazzi iniziano a litigare, e nell'ultima sfida Eddie fa capire ai ragazzi quello che voleva fargli capire dall'inizio, i ragazzi cos\u00ec si buttano, perdendo, mentre Eddie, che li ha imbrogliati per tutto il tempo, rimane appeso al suo bastone e automaticamente vince.\nTutti in cina.\nTrama.\nRudy iscrive Jack ad un torneo dove ci sono grandissimi lottatori, ma Jack nell'ultima sfida dovr\u00e0 battersi contro Kai, suo cugino che lo aveva battuto anni prima. Kai manda alcuni amici a rompergli il polso, in modo che Jack non possa partecipare. Jack lo scopre e si batte comunque con Kai, alla fine vince. Intanto Jerry, Milton ed Eddie vogliono raggiungere la fabbrica dei biscotti della fortuna per trovare la fine di un biglietto.\nLa vendetta del cigno.\nTrama.\nKim chiede a Jack di accompagnarla al ballo delle debuttanti del circolo del cigno, ma lui rifiuta. Brody invita Kim, in realt\u00e0 \u00e8 tutto un inganno dei Black Dragon per vendicarsi di Kim, anche se Brody non sa cosa aspetta la ragazza. Dopo aver scoperto che Brody vuole essere un Black Dragon, Jack corre al ballo per Kim. Alla fine Frank bagna Kim con il grasso e lei non ne \u00e8 contenta. Jack si scusa con lei per non averla accompagnata e le chiede di ballare. Quando stanno per ballare un lento, parte per\u00f2 della musica pi\u00f9 movimentata.\nIl rude Rudy.\nTrama.\nMilton scopre che Julie lo vuole baciare, e lui, non avendo mai baciato una ragazza, a parte sua zia, \u00e8 in ansia. Chiede aiuto a Kim, che per sbaglio lo bacia sotto gli occhi di Julie. Alla fine si scopre che Julie stava parlando di un \"approfondimento al museo\" e che per il bacio si pu\u00f2 aspettare. Intanto Rudy \u00e8 il protagonista di un incontro di Wrestling."}
{"id": "4137076", "revid": "186709", "url": "https://it.wikipedia.org/wiki?curid=4137076", "title": "Fiume Irno", "text": ""}
{"id": "4137079", "revid": "132266", "url": "https://it.wikipedia.org/wiki?curid=4137079", "title": "Ricerca e salvataggio", "text": ""}
{"id": "4137082", "revid": "1566286", "url": "https://it.wikipedia.org/wiki?curid=4137082", "title": "Bruce Lee - The Legend", "text": "Bruce Lee - The Legend \u00e8 un documentario del 1984 diretto da Leonard Ho.\nTrama.\nFilm documentario, prodotto dalla Golden Harvest Company. Il documentario comprende alcuni filmati girati nel 1965 dove Bruce Lee ricopre il ruolo di Kato nella serie televisiva \"Il Calabrone Verde\" (\"The Green Hornet\")."}
{"id": "4137090", "revid": "287204", "url": "https://it.wikipedia.org/wiki?curid=4137090", "title": "Ribair Rodr\u00ecguez", "text": ""}
{"id": "4137095", "revid": "1501558", "url": "https://it.wikipedia.org/wiki?curid=4137095", "title": "Caso Piacenza", "text": "Il caso Piacenza, noto nella citt\u00e0 emiliana come caso Piombino, fu lo scandalo sportivo che caus\u00f2 la retrocessione a tavolino del al termine del campionato di Serie C 1955-1956.\nI fatti.\nNella primavera del 1956 la lotta per non retrocedere stava coinvolgendo numerose squadre del campionato di Serie C, tra cui il Piacenza, mentre il era gi\u00e0 matematicamente retrocesso.\nPochi giorni prima dello scontro diretto in Toscana in programma il 29 aprile, il portiere dei maremmani Aldo Barocelli denunci\u00f2 di aver ricevuto un tentativo di corruzione ad opera di un certo Alberto Maccaferri, il quale avrebbe dichiarato di agire \"per conto di un signore di Piacenza\" comunque estraneo alla societ\u00e0. La proposta, consistente nel favorire la vittoria del Piacenza in cambio del pagamento di un milione di lire, fu avanzata a Ferrara, in occasione di un'amichevole tra la SPAL e il Piombino, circostanza poi confermata dal calciatore spallino Guido Macor. La partita termin\u00f2 effettivamente con il successo della formazione emiliana per 2-1.\nLe indagini e il processo.\nNonostante la denuncia risalisse al mese di aprile, la Lega Nazionale defer\u00ec il Piacenza solo nell'agosto 1956, al termine del campionato, e solo dopo che la Commissione di Controllo aveva trasmesso gli atti alla Lega stessa, senza aver preso visione di eventuale materiale difensivo portato dalla societ\u00e0 emiliana. Nel corso delle indagini emersero ulteriori punti di contatto tra Maccaferri e il Piacenza: il presunto corruttore era amico e compaesano di Eugenio Gaggiotti, noto agli ambienti federali per i numerosi tentativi di corruzione in ambito calcistico. Inoltre, Gaggiotti aveva frequentato gli ambienti calcistici di Piacenza in quanto suo fratello Giuseppe in quella stagione militava nella formazione emiliana, e aveva fatto da tramite tra il presidente Aldo Albonetti e il calciatore Alvaro Zian nelle trattative per l'ingaggio di quest'ultimo (poi non concretizzatosi). Lo stesso Zian sostenne che l'illecito era stato effettivamente compiuto e architettato dalla dirigenza piacentina. Maccaferri, al contrario, pur ammettendo il tentativo di frode sportiva, precis\u00f2 di aver agito di propria iniziativa, contraddicendo le affermazioni di Barocelli su un eventuale mandante.\nCiononostante, non fu possibile provare in modo certo la connessione tra lo stesso Maccaferri, Gaggiotti e il Piacenza in merito all'illecito; l'avvocato Edgardo Franzanti, legale della societ\u00e0, dichiar\u00f2 in proposito:\nAl Piacenza, cui spettava l'onere della prova, furono concessi due giorni di tempo per presentare il proprio memoriale difensivo. Non potendo provare l'estraneit\u00e0 ai fatti, la linea difensiva scelta fu quella di rigettare genericamente le accuse.\nLa sentenza.\nIl 14 agosto la Lega Calcio, dopo dieci ore di camera di consiglio, deliber\u00f2:\nNel testo della sentenza si sottolinea come il Piacenza fosse l'unica parte in causa a poter trarre vantaggio dall'illecito, oltre a rimarcare l'atteggiamento reticente di Albonetti, che neg\u00f2 di aver conosciuto sia Gaggiotti che Zian.\nIl Piacenza, nella persona dell'avvocato Franzanti, present\u00f2 ricorso alla CAF, facendo notare incongruenze nella procedura e nella tempistica con cui la societ\u00e0 era stata chiamata a difendersi. Il 27 agosto successivo, tuttavia, il ricorso venne rigettato, e il Piacenza fu costretto a disputare il campionato di IV Serie 1956-1957, mentre lo spareggio tra Pavia e Colleferro vide la vittoria dei lombardi per 1-0."}
{"id": "4137104", "revid": "481666", "url": "https://it.wikipedia.org/wiki?curid=4137104", "title": "Luis Antonio D\u00e1maso de Alonso", "text": ""}
{"id": "4137107", "revid": "1573940", "url": "https://it.wikipedia.org/wiki?curid=4137107", "title": "Chiesa di San Francesco (Corridonia)", "text": "La chiesa di San Francesco \u00e8 una chiesa di Corridonia, situata in piazza Filippo Corridoni.\nStoria e descrizione.\nLe tracce architettoniche pi\u00f9 antiche risalgono al XIV secolo, mentre il campanile slanciato \u00e8 del Quattrocento, decorato da monofore, elementi in cotto e scodelle maiolicate. La punta \u00e8 mozza.\nL'interno, a navata unica, venne rifatto nel Sette e Ottocento ed \u00e8 decorato da numerosi stucchi. Tra le opere di rilievo, un \"Redentore in gloria e Madonna con santi\" di scuola marchigiana del Cinquecento (tra primo e secondo altare a sinistra). In sagrestia un'\"Immacolata concezione\" di Pasquale Marini (1712), una tavola con la \"Madonna col Bambino, i santi Sebastiano, Fabiano, Francesco, Rocco e Angeli\" e una tela con la \"Madonna col Bambino, la Samaritana, il Battista e la Maddalena\", entrambe attribuite a Giovanni Francesco de Magistris.\nNel portico a destra della chiesa un bassorilievo, iscrizioni romane e una con versi in greco."}
{"id": "4137113", "revid": "6923", "url": "https://it.wikipedia.org/wiki?curid=4137113", "title": "Chiesa di Sant'Agostino (Corridonia)", "text": "La chiesa di Sant'Agostino \u00e8 la parrocchiale di Corridonia, situata in via Luigi Lanzi.\nStoria e descrizione.\nL'interno, a navata unica, \u00e8 decorato da putti a monocromo che simboleggiano le quattro stagioni. Al primo altare destro si trova la \"Conversione di san Paolo\" e a quello a sinistra la \"Nativit\u00e0\", entrambe di Giovanni Francesco de Magistris (1571). \nDa questa chiesa proviene la \"Madonna di Corridonia\" di Carlo Crivelli. "}
{"id": "4137115", "revid": "287204", "url": "https://it.wikipedia.org/wiki?curid=4137115", "title": "Ginnastica ai Giochi della XXX Olimpiade - Qualificazioni femminili", "text": "Le qualificazioni femminili di ginnastica artistica alle Olimpiadi di Londra si svolgono nella North Greenwich Arena il 29 luglio.\nI risultati delle qualificazioni determineranno le ginnaste che parteciperanno alle finali: le prime 8 squadre competeranno nel concorso a squadre, le prime 24 ginnaste competeranno nel concorso individuale e le prime 8 ginnaste di ognuno dei 4 attrezzi competeranno nelle finali di specialit\u00e0.\nLa competizione \u00e8 divisa in 5 suddivisioni (alle 9.30, alle 11.15, 14.45, 16.30 e 20.00 BST).\nSuddivisioni.\nLe ginnaste delle nazioni che prenderanno parte alla finale a squadre vengono raggruppate, mentre le altre ginnaste sono raggruppate in otto \"gruppi misti\".\nTutti i gruppi vengono smistati in 5 suddivisioni e competono in 4 rotazioni."}
{"id": "4137122", "revid": "1904508", "url": "https://it.wikipedia.org/wiki?curid=4137122", "title": "Casata di Lippe", "text": "La Casata di Lippe \u00e8 una casa principesca tedesca. La casa di Lippe discende dal conte Giobbe Ermanno di Lippe (morto c. 1056) il cui figlio Bernardo I fu il fondatore del Lippe nel 1123.\nNel 1613 i territori della casata vennero divisi in Lippe-Detmold, Lippe-Brake e Lippe-Alverdissen. Nel 1643 il conte Filippo di Lippe-Alverdissen fond\u00f2 la linea di Schaumburg-Lippe. Nel 1905 con la morte di Alessandro di Lippe la linea principale di Lippe-Detmold si estinse e subentr\u00f2 Leopoldo di Lippe-Biesterfeld al trono come principe di Lippe.\nCon la Rivoluzione tedesca del 1918, i principi di Lippe e Schaumburg-Lippe vennero forzati ad abdicare ponendo fine al governo della casata su Lippe dopo 795 anni di dominio incontrastato. Nel 1937 il principe Bernardo di Lippe-Biesterfeld spos\u00f2 la principessa Giuliana dei Paesi Bassi. Con l'ascesa al trono olandese della loro figlia Beatrice nel 1980, la casata mut\u00f2 nome in Orange-Nassau anche se Beatrice e le sue sorelle sono agnaticamente membri della casa di Lippe."}
{"id": "4137127", "revid": "767487", "url": "https://it.wikipedia.org/wiki?curid=4137127", "title": "Zawa...Zawa...Za..Zawa......Zawa", "text": "Zawa...Zawa...Za..Zawa...Zawa \u00e8 un singolo del gruppo musicale giapponese Maximum the Hormone, il primo estratto dal quarto album in studio \"Bu-ikikaesu\" e pubblicato il 16 novembre 2005.\nIl titolo del singolo deriva da un'onomatopea giapponese che sta per \"borbottare\" a \"disagio\" o \"buzz\", frequentemente usato dall'autore di \"Akagi\", Nobuyuki Fukumoto.\nLa prima canzone, \"What's Up, People?!\" \u00e8 stata utilizzata come seconda sigla di apertura nell'anime \"Death Note\" (dal 20\u00ba al 37\u00ba episodio) mentre \"Akagi\" fu utilizzata nel finale dell'omonimo anime."}
{"id": "4137129", "revid": "1573940", "url": "https://it.wikipedia.org/wiki?curid=4137129", "title": "Acomys spinosissimus", "text": "Acomys spinosissimus () \u00e8 un roditore della famiglia dei Muridi diffuso in Africa sud-orientale.\nDescrizione.\nRoditore di piccole dimensioni, con la lunghezza della testa e del corpo tra 79 e 97\u00a0mm, la lunghezza della coda tra 67 e 90\u00a0mm, la lunghezza del piede tra 12 e 19\u00a0mm, la lunghezza delle orecchie tra 12 e 15\u00a0mm e un peso fino a 31\u00a0g.\nAspetto.\nLa pelliccia \u00e8 particolarmente spinosa sulla schiena e la groppa. Le parti dorsali sono grigie, fulve o bruno-rossastre brillanti, la base dei peli \u00e8 pi\u00f9 chiara, i fianchi sono pi\u00f9 soffici e chiari, mentre le parti ventrali sono bianche. Durante la muta la vecchia peluria \u00e8 sostituita da una pi\u00f9 scura e brillante e durante l'avanzamento il contrasto appare molto marcato. Il muso \u00e8 appuntito, una macchia biancastra \u00e8 presente sotto ogni occhio, il quale \u00e8 grande, nero e sporgente. Le orecchie sono relativamente grandi, prive di peli e arrotondate. Il dorso delle zampe \u00e8 bianco, la coda \u00e8 leggermente pi\u00f9 corta della testa e del corpo, grigia o rossiccia sopra, bianca sotto e priva di peli. I maschi sono in media leggermente pi\u00f9 grandi delle femmine, le quali hanno due paia di mammelle inguinali. Il cariotipo \u00e8 2n=60 FN=70-72.\nBiologia.\nComportamento.\n\u00c8 una specie terricola e notturna. Si rifugia nelle cavit\u00e0 rocciose in piccoli gruppi fino a 9 individui. \nAlimentazione.\nSi nutre di semi d'erba ma anche di termiti ed altri insetti.\nRiproduzione.\nNel Botswana femmine gravide sono state osservate in dicembre, gennaio, marzo ed aprile, mentre in Sudafrica in ottobre e tra gennaio ed aprile. Danno alla luce 2-6 piccoli alla volta.\nDistribuzione e habitat.\nQuesta specie \u00e8 diffusa nello Zimbabwe e Botswana orientali, Mozambico occidentale e nelle province sudafricane del Limpopo, Nord ovest, Gauteng e Mpumalanga. Gli individui della Tanzania, dello Zambia e della Repubblica Democratica del Congo sud-orientale sono stati recentemente trasferiti alle due nuove specie \"A.muzei\" e \"A.ngurui\".\nVive negli ammassi rocciosi all'interno di savane alberate come il Mopane e il Miombo fino a 1.800 metri di altitudine.\nStato di conservazione.\nLa IUCN Red List, considerato il vasto areale, la popolazione numerosa e la presenza in diverse aree protette, classifica \"A.spinosissimus\" come specie a rischio minimo (LC)."}
{"id": "4137130", "revid": "2043462", "url": "https://it.wikipedia.org/wiki?curid=4137130", "title": "Adolfo Cambridge, I marchese di Cambridge", "text": "Infanzia.\nEra il figlio di Francesco, Duca di Teck, il figlio maggiore del duca Alessandro di W\u00fcrttemberg e Claudine Rh\u00e9dey von Kis-Rh\u00e9de (creata contessa von Hohenstein). Sua madre era Maria Adelaide di Hannover, la figlia minore del principe Adolfo, duca di Cambridge, e una nipote di Giorgio III del Regno Unito. Adolfo fu designato \"Sua Altezza Serenissima\" Principe Adolfo di Teck alla nascita. In famiglia veniva chiamato \"Dolly\".\nCarriera militare.\nFu un ufficiale di cavalleria, seguendo le orme di suo padre, di entrambi i suoi nonni e di suo zio materno. Fu educato al Wellington College nel Berkshire, prima di entrare nella Royal Military Academy Sandhurst. All'et\u00e0 di 19 anni, si un\u00ec ai 17th Lancers, il reggimento di suo zio materno, Il Duca di Cambridge, che fu comandante in capo dell'esercito britannico dal 1856-1895. Fu promosso a tenente nel 1893 e trasferito al 1st Life Guards come capitano nel 1895.\nMatrimonio.\nSpos\u00f2, il 12 dicembre 1894, a Eaton Hall, Lady Margaret Evelyn Grosvenor (9 aprile 1873\u201327 marzo 1929), figlia di Hugh Grosvenor, I duca di Westminster. Ebbero quattro figli:\nDuca di Teck e successiva Carriera militare.\nNel gennaio 1900, Adolfo succedette a suo padre come Duca di Teck.\nIl nuovo Duca prest\u00f2 servizio militare con il suo reggimento durante la guerra boera all'epoca era un ufficiale di trasporto nella Household Cavalry. Poi fu addetto militare britannico a Vienna dal 1904 al 1910, ritirandosi al rango di tenente colonnello.\nCon un Order in Council datato 9 giugno 1911, suo cognato Re Giorgio V, come un dono per celebrare la sua propria incoronazione, concesse a suo cugino la designazione di \"Sua Altezza\", che faceva eco al dono della nonna del Re, la regina Vittoria, al padre del Duca.\nFu nominato Colonnello Onorario dell'VIII Battaglione, London Regiment, noto come Post Office Rifles nel 1912, abbandonando la posizione nel 1923.\nNel 1914 fu nominato Governatore Generale e Gran Connestabile del Castello di Windsor.\nCon lo scoppio della prima guerra mondiale, torn\u00f2 in servizio attivo, ricoprendo dapprima la segreteria militare provvisoria al War Office e poi come segretario militare del comandante in capo dei corpi di spedizione britanniche (B.E.F.) in Francia, Sir Douglas Haig, con il rango di generale di brigata. Ricevette da parte delle nazioni alleate l'Ordine della Stella di Romania, il belga Ordine di Leopoldo e la Croix de guerre, e la Legion d'onore francese\nAnche se idolatrato durante la sua vita come un \"principe-soldato\", i documenti rilasciati nel 1998, minano questa valutazione, in quanto hanno rivelato che egli aveva trascorso gran parte della prima guerra mondiale di fronte a una serie di medici dell'esercito per richiedere congedo per malattia. Fu messo a mezza paga nel luglio del 1916, e gli fu ritirata la paga nel 1919.\nMarchese di Cambridge.\nDurante la prima guerra mondiale, il sentimento antitedesco nel Regno Unito port\u00f2 il cognato di Teck Re Giorgio V a cambiare il nome della Casata Reale dal tedesco Casato di Sassonia-Coburgo-Gotha a quello dal suono pi\u00f9 inglese di Casato di Windsor. Il Re rinunci\u00f2 anche a tutti i suoi titoli tedeschi per s\u00e9 stesso e per tutti i membri della famiglia reale britannica che erano cittadini tedeschi.\nIn risposta a ci\u00f2, Teck rinunci\u00f2, attraverso una Royal Warrant da parte del Re, datata 14 luglio 1917, al suo titolo di Duca di Teck nel Regno di W\u00fcrttemberg e alla designazione di \"Sua Altezza\". Adolphus, insieme con suo fratello, il Principe Alexander di Teck, adott\u00f2 il cognome Cambridge, in onore del loro nonno, il principe Adolfo, Duca di Cambridge.\nFu successivamente creato Marchese di Cambridge, Conte di Eltham, e Visconte Northallerton tutti fra i pari del Regno Unito. Suo figlio maggiore assunse il titolo di Conte di Eltham come titolo di cortesia. I suoi figli minori diventarono Lord/Lady (Nome di Battesimo) Cambridge.\nDi Vera Bate Lombardi, la musa di Coco Chanel, e rappresentante per le pubbliche relazioni, si vociferava fosse la figlia illegittima di Adolfo.\nLord Cambridge stabil\u00ec la sua dimora nello Shropshire e dopo la prima guerra mondiale a Shotton Hall nei pressi di Shrewsbury. Fu attivo nella vita sociale nella contea, di cui divenne un giudice di pace nel 1921, Deputy Lieutenant nel 1923, e Treasurer of the Royal Salop Infirmary a Shrewsbury nel 1925. Ospit\u00f2 le visite di sua sorella nella contea, di cui l'ultima della sua vita fu una visita pubblica a Shrewsbury e altri luoghi dello Shropshire nell'agosto 1927.\nDurante questo periodo Lord Cambridge fu considerato come possibile candidato per l'allora vacante trono d'Ungheria. Declin\u00f2 l'invito, dopo aver considerato l'idea con un certo divertimento osservando \"Non credete che sarei un Re di bell'aspetto?\"\nMorte.\nLord Cambridge mor\u00ec, all'et\u00e0 di cinquantanove anni, dopo un intervento chirurgico intestinale, nell'ottobre del 1927 in una casa di cura di Shrewsbury, mentre si preparava per un'altra visita pubblica reale per la citt\u00e0 (che fu di conseguenza cancellata) da parte di suo nipote, il Principe di Galles (poi re Edoardo VIII del Regno Unito). Fu prima sepolto nella Saint George's Chapel e in seguito traslato nel cimitero di Royal Burial Ground a Frogmore House. Suo figlio maggiore, il Conte di Eltham, gli succedette come Marchese di Cambridge."}
{"id": "4137133", "revid": "767487", "url": "https://it.wikipedia.org/wiki?curid=4137133", "title": "Acquitted (film 1929)", "text": "Acquitted \u00e8 un film del 1929 diretto da Frank R. Strayer\nProduzione.\nIl film fu prodotto dalla Columbia Pictures Corporation.\nDistribuzione.\nDistribuito dalla Columbia Pictures, il film usc\u00ec nelle sale cinematografiche USA il 15 novembre 1929."}
{"id": "4137136", "revid": "767487", "url": "https://it.wikipedia.org/wiki?curid=4137136", "title": "Eryma", "text": "L'erima (gen. Eryma) \u00e8 un crostaceo decapode estinto, appartenente ai glifeidei. Visse tra il Giurassico inferiore e il Cretaceo superiore (circa 190 - 90 milioni di anni fa) e i suoi resti fossili sono stati ritrovati in tutti i continenti, esclusa l'Oceania ma compreso l'Antartide.\nDescrizione.\nQuesto crostaceo era di piccole dimensioni, e generalmente non superava la lunghezza di 5 centimetri; alcune specie, in ogni caso, erano lunghi 10 centimetri. Il carapace era di forma cilindrica, appiattito lateralmente e dotato di un rostro con tre piccole protuberanze laterali dirette in avanti. Gli occhi erano posti su corti peduncoli, mentre le prime tre paia di pereiopodi erano dotati di chele. Il primo paio di chele erano forti e generalmente corte; in alcune specie esse erano ricoperte da piccole spine, cos\u00ec come il carapace. Le antenne erano piuttosto allungate e sottili. Il telson (coda) era triangolare, con espansioni a ventaglio arrotondate e provviste di una sutura.\nClassificazione.\nI fossili di \"Eryma\" sono molto comuni in numerosi giacimenti europei, tra cui quello di Solnhofen in Baviera, ma sono noti in gran parte del mondo. La diffusione e il successo di questi animali \u00e8 testimoniata anche dal lungo intervallo di tempo in cui si sono conservati i fossili (circa 100 milioni di anni). Al genere \"Eryma\" sono state attribuite circa una cinquantina di specie. La pi\u00f9 nota (e anche la specie tipo del genere) \u00e8 Eryma modestiforme, inizialmente descritta da Schlotheim nel 1822 e attribuita al genere \"Macrourites\", e successivamente attribuita a un genere a s\u00e9 stante da von Meyer nel 1840.\nOltre a questa specie, tipica del giacimento di Solnhofen, sono da ricordare anche \"E. veltheimii\" dello stesso giacimento, \"E. meyeri\" del Giurassico inferiore di Osteno (Italia), \"E. madagascariensis\" del Giurassico superiore del Madagascar, \"E. burgundiaca\" del Giurassico medio francese; le ultime specie note provengono dal Cretaceo superiore degli Stati Uniti (\"E. americana\") e del Libano (\"E. cretacea\"). La specie \"E. leptodactylina\" \u00e8 stata considerata conspecifica con \"E. modestiforme\" (Garassino e Schweigert, 2006). "}
{"id": "4137138", "revid": "110157", "url": "https://it.wikipedia.org/wiki?curid=4137138", "title": "Il marchese del Grillo (romanzo)", "text": "Il marchese del Grillo \u00e8 un romanzo scritto da Luca Desiato e pubblicato dalla Mondadori nel 1981. \nSi basa su una leggenda orale molto sentita dal popolo di Roma e su un nucleo di verit\u00e0 storica. Si ricorda, tra l'altro, l'operetta di Domenico Berardi \"Er Marchese der Grillo\", in tre atti e quattro quadri con musiche di Giovanni Mascetti, rappresentata la prima volta al Teatro Metastasio in Roma il 23 novembre 1889, con lo stesso autore nella parte del protagonista. Essa ebbe grande successo a Roma e in tutti i teatri secondari d'Italia.\nNel romanzo, l'autore ha ricercato documenti e testimonianze d'epoca: la Roma papalina del XVIII secolo della quale d\u00e0 un affresco vivo e grandioso al cui centro opera questo bizzarro e geniale personaggio.\nAlla vicenda e al libro si \u00e8 ispirato il regista Mario Monicelli per farne una trasposizione cinematografica con protagonista Alberto Sordi.\nUna ristampa del libro \u00e8 avvenuta nel 2011 curata dalla Newton Compton Editori.\nIl romanzo \u00e8 suddiviso in 63 piccole storie che coinvolgono la vita del marchese, da lui raccontata in prima persona e contemporaneamente dal servo Arcangelino in dialetto romanesco.\nTrama.\nIl marchese del Grillo \u00e8 un giovane nobile, pomposo e annoiato dalla solita vita quotidiana da nobile. Per questo assieme al suo servo napoletano (e omosessuale) Arcangelino organizza una miriade di scherzi strabilianti a discapito sia di uomini d'alto rango come lui, che dei poveri popolani. Alcuni di questi sono conosciuti anche nell'omonimo film come il famoso trucco di far credere a un popolano di essere in realt\u00e0 un nobile.\n&lt;br&gt;Tuttavia il marchese spesso si trova a fare i conti con il suo protettore, il Cardinal Riccoboni che lo ammonisce minacciandolo di scomunica e di immediato arresto, oppure confondendolo semplicemente con le sue massime latine. Ma il giovane dimentica presto le ramanzine di Riccoboni e torna ad imperversare per le strade di Roma prendendosela o con mariti e spasimanti gelosi delle ragazze con cui il marchese va a letto o andandosi a divertire con la vogliosa, ma sentimentale Olimpia."}
{"id": "4137140", "revid": "729019", "url": "https://it.wikipedia.org/wiki?curid=4137140", "title": "Castello di H\u00e4me", "text": "Il castello di H\u00e4me \u00e8 un castello medievale situato a H\u00e4meenlinna, in Finlandia. Il castello si trova sulla costa del lago Vanajavesi nel centro della citt\u00e0. Il castello era originariamente situato su un'isola.\nL'et\u00e0 del castello \u00e8 contestata. Tradizionalmente, la costruzione del castello \u00e8 stata collegata alla leggendaria Seconda crociata svedese la quale daterebbe oggi il castello alla met\u00e0 del XIII secolo. Tuttavia, non ci sono reperti dal castello che possono essere datati ad un periodo antecedente al 1320. Una vicina fortificazione del 1300 circa lontano solo 30\u00a0km, situata ad Hakoinen, \u00e8 datata tra il XIII e il XIV secolo. Solo un castello (\"Tauestahus\") \u00e8 citato in Tavastia in un documento reale del 1308. tuttavia, il solo Trattato di Novgorod russo cita un castello durante il loro saccheggio delle Tavastia nel 1311, e la sua descrizione corrisponde bene con il castello in Hakoinen.\nLa costruzione del castello di H\u00e4me probabilmente \u00e8 iniziata dopo l'invasione Novgorod. Il primo castello era di pietra grigia, poi sono stati utilizzati mattoni.\nIl castello perse importanza militare verso la fine del XVI secolo. I suoi sistemi difensivi sono stati rinnovati nel XVIII secolo con i bastioni intorno al castello. Il castello divenne una prigione nel XIX secolo e serv\u00ec come tale fino al 1953, quando iniziarono massicci lavori di restauro. Il castello \u00e8 diventato un museo dal 1988. Le strutture possono essere affittate anche per eventi privati."}
{"id": "4137143", "revid": "599013", "url": "https://it.wikipedia.org/wiki?curid=4137143", "title": "Stadio Santa Giuliana", "text": "Lo stadio Santa Giuliana, noto anche come arena Santa Giuliana, \u00e8 un impianto sportivo di Perugia adibito a uso polivalente.\nStoria.\nIl Santa Giuliana prende il nome dall'omonimo complesso religioso presente a ridosso, risalente al 1253 e restaurato nel XVI secolo, formato dalla chiesa e dall'ex monastero femminile cistercense (oggi sede della scuola lingue estere dell'Esercito Italiano).\nLo stadio nasce nel 1937, su progetto dell'architetto Giuseppe Lilli, per dotare la citt\u00e0 di Perugia di un impianto per lo svolgimento dell'attivit\u00e0 sportiva, e soprattutto per dare finalmente alla squadra di calcio cittadina un vero e proprio stadio; infatti, nonostante il gioco del pallone venisse praticato in citt\u00e0 dagli inizi del XX secolo, il Perugia non disponeva di un luogo adatto alla disciplina, giocando i suoi incontri nella sconnessa piazza d'armi (l'attuale Piazza Partigiani) adattata alla meglio come campo da calcio.\nL'impianto sorge a poca distanza dal centro storico, e ha una pianta ovale, col manto d'erba circondato da una pista d'atletica a 6 corsie. Fin dai primi anni il Santa Giuliana ha avuto una vocazione polivalente, prestandosi all'utilizzo per l'atletica leggera, il rugby e il football americano. Nella sua storia, lo stadio rimane per\u00f2 legato prettamente all'ambito calcistico: il Santa Giuliana \u00e8 stato sede degli incontri casalinghi del Perugia per quasi quarant'anni, e su questo campo i grifoni conquistarono la loro prima promozione in Serie A, al termine del vittorioso campionato di Serie B 1974-1975.\nNonostante a met\u00e0 degli anni 1970 l'impianto potesse contare su una capienza di circa posti e la copertura della tribuna centrale, queste caratteristiche vennero ritenute non sufficienti per il palcoscenico della massima serie, cos\u00ec durante l'estate 1975 venne costruito il nuovo Comunale di Pian di Massiano, dove il Perugia si trasfer\u00ec a partire dalla stagione seguente; la squadra utilizz\u00f2 ancora per qualche anno il Santa Giuliana come campo d'allenamento, lasciandolo in seguito alle altre discipline. Con l'abbattimento della maggior parte delle vecchie tribune, lo stadio \u00e8 diventato cos\u00ec a utilizzo quasi esclusivo dell'atletica, pur tra cicliche polemiche nei decenni seguenti circa lo stato e la manutenzione dell'impianto e delle sue attrezzature.\nDal 2003 l'impianto \u00e8 anche tra le sedi di Umbria Jazz, e col nome di \"arena Santa Giuliana\" ospita i concerti pi\u00f9 importanti del festival musicale jazzistico. Nel corso degli anni 2010 il Santa Giuliana \u00e8 oggetto di varie opere di ristrutturazione e riqualificazione, volte a migliorarne le strutture e a consentirne un migliore utilizzo per i pi\u00f9 diversi tipi di eventi."}
{"id": "4137154", "revid": "640389", "url": "https://it.wikipedia.org/wiki?curid=4137154", "title": "Hotaru Yamaguchi", "text": "Caratteristiche tecniche.\n\u00c8 un centrocampista centrale che ricopre principalmente il ruolo di mediano, ma essendo tatticamente molto duttile, pu\u00f2 essere schierato anche come esterno destro di centrocampo (ruolo che ha interpretato nel 2011 al con l\u2019allenatore Levir Culpi).\nAbile tecnicamente nel mantenere il possesso palla e nel dare sostegno ai difensori, \u00e8 in grado di effettuare numerosissimi passaggi, sia lunghi che corti, molto precisi per ogni partita giocata.\nSebbene non sia un calciatore prolifico, ha sempre mostrato un alto livello di intelligenza tattica nel suo gioco.\nCarriera.\nClub.\nCerezo Osaka ed Hannover 96.\nCresce nel settore giovanile del Cerezo Osaka, con cui nel 2009 gioca 3 partite in J2 League e la squadra si classificher\u00e0 seconda ottenendo la promozione in prima divisione, la J1 League. Il 28 agosto 2011 segna il suo primo gol aprendo le marcature nella vittoria per 3-1 contro l'Urawa Red. Nel 2013 segna sei reti in campionato, ad esempio segnando il gol del 2-1 vincendo contro il Ventforet Kofu, e con una sua rete la squadra batter\u00e0 di misura per 1-0 il FC Tokyo, segner\u00e0 dei gol anche nelle vittorie per 4-1 ai danni del Sagan Tosu e per 3-0 contro lo Shonan Bellmare e con un tiro calciato di punizione segner\u00e0 una rete anche nella vittoria per 3-1 contro il Kashiwa Reysol. Il 21 dicembre 2015 firma un contratto con l', raggiungendo cos\u00ec i suoi compagni di Nazionale Hiroshi Kiyotake ed Hiroki Sakai in Bundesliga giocando per\u00f2 solo 6 partite. Nel 2016 torner\u00e0 a giocare per il Cerezo Osaka e vincer\u00e0 l'edizione 2017 della Coppa dell'Imperatore segnando un gol con un rigore trasformato nella vittoria per 3-2 contro l'Albirex Niigata, e giocher\u00e0 come titolare nella vittoria in finale contro lo Yokohama F. Marinos prevalendo per 2-1. Con questa vittoria acceder\u00e0 e vincer\u00e0 l'edizione 2018 della Supercoppa del Giappone segnando una rete battendo per 3-2 il Kawasaki Frontale. Otterr\u00e0 la vittoria dell'edizione 2017 del campionato giapponese segnando due gol, nelle partite vinte per contro l'Urawa Red e il Vegalta Sendai entrambe con il risultato di 4-2. Prender\u00e0 parte all'edizione 2018 della AFC Champions League, durante la partita finita in pareggio contro il Buriram United fornir\u00e0 al suo compagno Kenyu Sugimoto l'assist vincente con cui quest'ultimo segner\u00e0 la rete del 2-2.\nVissel Kobe.\nNel 2019 giocha per il Vissel Kobe, segnando il suo primo gol per la squadra nella sconfitta per 2-1 contro l'Oita Trinita nella Coppa del Giappone. Segner\u00e0 una doppietta vincendo per 6-1 contro il Sagan Tosu. Vincer\u00e0 l'edizione 2019 della Coppa dell'Imperatore segnando due gol, il primo vincendo per 3-2 contro il Kawasaki Frontale, e successivamente sar\u00e0 autore della rete che decider\u00e0 la vittoria per 1-0 contro l'Oita Trinita, e in finale giocher\u00e0 da titolare nella vittoria per 2-0 contro il Kawasaki Frontale. Questa vittoria garantir\u00e0 non solo un posto all'edizione 2020 della Supercoppa del Giappone che si concluder\u00e0 per 3-3 dove Yamaguchi segner\u00e0 un gol nel secondo tempo e che vedr\u00e0 il Vissel Kobe prevalere ai rigori (Yamaguchi ha segnato proprio il rigore del 3-2 che ha consegnato la vittoria alla sua squadra) ma anche all'edizione 2020 del campionato continentale, dove ai quarti di finale contro il Suwon Samsung Bluewings la partita finir\u00e0 sul 1-1 e ai rigori vincer\u00e0 il Vissel Kobe per 7-6 e Yamaguchi segner\u00e0 un gol calciando dal dischetto, invece nella semifinale segner\u00e0 il gol del temporaneo vantaggio contro l'Ulsan Hyundai ma la squadra avversaria vincer\u00e0 con una rimonta per 2-1 eliminando il Vissel Kobe.\nNazionale.\nViene convocato con la nazionale giapponese Under-23 agli Asian Games ottenendo l'oro segnando il gol del 2-0 vincendo contro la Malaysia.\nFa parte della nazionale Olimpica che partecipa ai Giochi Olimpici di Londra 2012, nei quali ha esordito il 26 luglio nella partita vinta per 1-0 contro la Spagna, giocando tutte e sei le partite del torneo. Il 21 luglio 2013 ha esordito con la nazionale maggiore contro la Cina nella Coppa dell'Asia orientale pareggiando per 3-3, vincendo la competizione partecipando a tutte e tre le partite. Il 5 agosto 2015 ha segnato il suo primo gol con la rete del 1-1 su assist di Sh\u016b Kurata nel pareggio contro la Corea del Sud. \u00c8 stato convocato per i Mondiali di Brasile 2014, nei quali ha giocato da titolare nelle prime 2 partite della fase a gironi, contro Costa d'Avorio e Grecia ed \u00e8 subentrato al posto di Toshihiro Aoyama, contro la Colombia.\nIl 6 ottobre 2016 \u00e8 autore del gol del 2-1 vincendo contro l'Iraq, segner\u00e0 una rete anche nella sconfitta per 4-1 contro il Venezuela avvenuta il 19 novembre 2019.\nStatistiche.\nPresenze e reti nei club.\n\"Statistiche aggiornate all'12 aprile 2016.\""}
{"id": "4137156", "revid": "36426", "url": "https://it.wikipedia.org/wiki?curid=4137156", "title": "Corinne ou l'Italie", "text": ""}
{"id": "4137158", "revid": "767487", "url": "https://it.wikipedia.org/wiki?curid=4137158", "title": "Isole Cook ai Giochi della XXV Olimpiade", "text": "Le Isole Cook parteciperanno alle Giochi della XXV Olimpiade di Barcellona, con una delegazione di 2 atleti.\nSollevamento pesi.\nMaschile"}
{"id": "4137160", "revid": "111901050", "url": "https://it.wikipedia.org/wiki?curid=4137160", "title": "Partenza da fermo", "text": "Una partenza da fermo \u00e8 un tipo di avvio delle gare automobilistiche, in cui le automobili sono ferme prima che la gara inizi. In partenza da fermo, le auto partono quando si spengono 5 luci rosse che danno inizio alla gara. Questa \u00e8 preceduta da un giro di ricognizione. La partenza da fermi \u00e8 comune in molte competizioni motoristiche, tra cui la Formula (Formula Uno e Formula Due in particolare, ma non Indy Racing League, NASCAR), Touring Cars (Touring Cars in particolare inglesi e del mondo), V8 Supercars, kart, e molti tipi di breve corso off-road racing.\nLe Mans.\nUna particolare partenza da fermo era quella che caratterizzava la partenza della 24 Ore di Le Mans: i piloti erano schierati al di fuori delle vetture e al via dovevano correre verso la propria auto."}
{"id": "4137163", "revid": "767487", "url": "https://it.wikipedia.org/wiki?curid=4137163", "title": "Takashi Sekizuka", "text": ""}
{"id": "4137165", "revid": "599013", "url": "https://it.wikipedia.org/wiki?curid=4137165", "title": "Michail Butusov", "text": "Biografia.\nAveva quattro fratelli, Konstantin (1885-1942; calciatore morto nell'assedio di Leningrado), Vasilij (1892-1971; calciatore e arbitro), Aleksandr (1895-1942; calciatore morto nell'assedio di Leningrado) e Pavel (1898-1990; calciatore e allenatore).\nCarriera.\nIl 19 settembre 1923 debutta con la selezione russa contro l'Estonia, in una sfida vinta 4-2 dalla Russia: in questo match firma una tripletta. L'anno seguente debutta anche con la nazionale sovietica contro la Turchia (3-0), giocandoci contro anche nell'amichevole del 1925 vinta 2-1: segna in entrambi gli incontri.\nNel 1940-1941 ha allenato la Dinamo Kiev.\nIn un non determinato periodo ha anche svolto il ruolo di arbitro nella sezione di Leningrado."}
{"id": "4137166", "revid": "461603", "url": "https://it.wikipedia.org/wiki?curid=4137166", "title": "Mikhail Butusov", "text": ""}
{"id": "4137170", "revid": "767487", "url": "https://it.wikipedia.org/wiki?curid=4137170", "title": "Michael O'Keeffe", "text": "Biografia.\nNato a Blenheim, vicino Christchurch, dopo due stagioni nel Canterbury United si trasferisce a Fairfield, negli USA per motivi di studio e diventa il portiere della locale squadra universitaria .\nIl fratello \u00e8 Ben O'Keeffe, arbitro di rugby internazionale World Rugby."}
{"id": "4137181", "revid": "716642", "url": "https://it.wikipedia.org/wiki?curid=4137181", "title": "Papa Demba Camara", "text": "Carriera.\nClub.\nNel corso degli anni ha giocato complessivamente 2 partite nella prima divisione francese (oltre a 11 partite in seconda divisione) con la maglia del . Tra il 2016 ed il 2020 ha giocato nel , con cui ha giocato 16 partite in seconda divisione e 4 partite in terza divisione.\nNazionale.\nHa partecipato ai Giochi Olimpici del 2012 ed alla Coppa d'Africa del 2015."}
