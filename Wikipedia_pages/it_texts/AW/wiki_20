{"id": "4002104", "revid": "767487", "url": "https://it.wikipedia.org/wiki?curid=4002104", "title": "La parte degli angeli", "text": "La parte degli angeli (\"The Angels' Share\") \u00e8 un film del 2012 diretto da Ken Loach.\nIl film \u00e8 stato selezionato per partecipare in concorso al Festival di Cannes 2012, dove ha vinto il Premio della Giuria. \u00c8 stato candidato al Premio Magritte per il miglior film straniero in coproduzione.\nIl titolo deriva dall\"'angel share\", la parte di whisky che evapora dai barili in legno durante la maturazione.\nTrama.\nRobbie \u00e8 un giovane sbandato di Glasgow che viene condannato per un barbaro pestaggio. Stavolta, per\u00f2, nonostante la lunga fedina e la brutalit\u00e0 dell'atto, la condanna a 300 ore di servizi sociali \u00e8 relativamente clemente per via del fatto che gli viene riconosciuto un generale sforzo nel cambiare la propria condotta, unito alla circostanza che a giorni diventer\u00e0 padre.\nGi\u00e0 dopo le prime ore di lavori sociali, Robbie instaura un buon rapporto con Harry, il responsabile degli stessi, che lo accompagna all'ospedale dove sta per partorire la sua ragazza, Leonie, e lo soccorre dopo il pestaggio dei parenti di questa che cercano di dissuaderlo dal frequentarla. Ma Leonie ama Robbie e, seppure conscia delle difficolt\u00e0 presenti, crede nella possibilit\u00e0 di crescere insieme il loro figlio.\nHarry ha creato un bel gruppo e, al di fuori dell'orario di servizio, organizza una gita istruttiva in una distilleria ad Edimburgo che risulter\u00e0 decisiva per le sorti di Robbie e di altri tre ragazzi costretti ai servizi sociali. Alla nascita del piccolo Luke, il facoltoso padre di Leonie offre invano del denaro a Robbie perch\u00e9 si allontani dalla figlia. Questa, intanto, con l'aiuto di amici e parenti, sta cercando un'abitazione dignitosa, mentre Robbie sembra fatalmente legato a vecchie faide mai spente.\nDurante la gita si evidenzia il talento di assaggiatore di Robbie, il quale per\u00f2, oltre alle degustazioni, ha fatto attenzione soprattutto alla notizia che presto verr\u00e0 messa all'asta una botte di whisky di ingentissimo valore. Studiato un piano criminoso, Robbie si attiva con i tre amici del suo gruppo di recupero per sottrarre parte del preziosissimo liquido.\nDopo una serie di peripezie, con grande arguzia Robbie riesce a sottrarre quattro bottiglie dell'introvabile whisky, ricavando da una sola di queste la considerevole cifra di 100.000 sterline che divide con i suoi compagni. Nella stessa operazione si \u00e8 fatto abilmente assumere da una distilleria e cos\u00ec parte con Leonie e Luke per rifarsi una vita lontano dalle beghe di Glasgow, non prima di aver omaggiato Harry dell'altra bottiglia di sublime whisky sottratto nell'asta milionaria.\nProduzione.\nIl film \u00e8 stato girato nelle citt\u00e0 di Glasgow ed Edimburgo, in Scozia. Le riprese sono iniziate il 25 aprile 2011.\nPromozione.\nIl 13 ottobre 2012 \u00e8 stato diffuso online il trailer italiano del film.\nDistribuzione.\nIl film \u00e8 stato presentato al 65simo Festival di Cannes, e successivamente distribuito nelle sale irlandesi il 1\u00ba giugno 2012, a cura della Entertainment One. In Italia, il film \u00e8 stato distribuito da BIM il 13 dicembre 2012.\nPremi.\n2012 - Festival di Cannes"}
{"id": "4002106", "revid": "110157", "url": "https://it.wikipedia.org/wiki?curid=4002106", "title": "Pl\u00edskov", "text": "Pl\u00edskov \u00e8 un comune della Repubblica Ceca facente parte del distretto di Rokycany, nella regione di Plze\u0148."}
{"id": "4002107", "revid": "287204", "url": "https://it.wikipedia.org/wiki?curid=4002107", "title": "Pliskov", "text": ""}
{"id": "4002109", "revid": "671029", "url": "https://it.wikipedia.org/wiki?curid=4002109", "title": "Ademaro d'Angoul\u00eame", "text": "Origine.\nSia secondo il monaco e storico, Ademaro di Chabannes, che secondo il \"Chronicon sancti Maxentii Pictavensis, Chroniques des Eglises d'Anjou\", Ademaro era il figlio del conte di Poitiers e poi conte d'Angouleme, Emenonee della moglie, che secondo alcune fonti era una robertingia, la figlia del conte di Blois, di Troyes e di Ch\u00e2teaudun, Oddone I di Troyes e di sua moglie, Guandilmoda (o Guandilmode), che compare assieme al marito in una donazione del marzo 849, mentre secondo altri era la sorella del duca di Guascogna, Sancho II, di nome Sancha.&lt;br&gt;Di Emenone non si conoscono gli ascendenti.\nBiografia.\nLa morte di suo padre, Emenone, conte d'Angouleme, avvenne, 22 giugno 866, dopo un scontro col cugino, Landrico, Conte di Saintes, per il possesso del castello di Bouteville. Sempre, secondo il monaco e storico, Ademaro di Chabannes, Emenone mor\u00ec, per le ferite procurategli da Landrico circa due anni dopo la morte del fratello Turpione. La morte lo colse a Runconia, otto giorni dopo aver ucciso Landrigo in combattimento, lasciando un figlio in tenera et\u00e0, Ademaro. Emenone fu tumulato ad Angoul\u00eame, nell'abbazia del beato Eparchio.&lt;br&gt;Nella contea d'Angouleme a Emenone, sempre secondo il monaco e storico, Ademaro di Chabannes, succedette Vulgrino, per volere del Re dei Franchi Occidentali, Carlo il Calvo, che, venuto a conoscenza della morte di Emenone, nomin\u00f2 conte d'Angouleme e di P\u00e9rigord il fratello di Ilduino di Saint-Denis, Vulgrino I.\nDopo la morte del padre, essendo ancora un bambino, fu accolto alla corte del nuovo conte d'Angoul\u00eame, Vulgrino I, che, secondo Alfred Richard, nel suo \"Histoire des Comtes de Poitou, tome I\", lo tratt\u00f2 come se fosse uno dei suoi figli.\nNell'890, tent\u00f2 di impadronirsi della contea di Poitiers, per spodestare il giovane conte, Ebalus il Bastardo, che riusc\u00ec a rifugiarsi ad Aurillac, che fu assediata inutilmente da Ademaro; dopo Ebalus il Bastardo si rifugi\u00f2 in Alvernia, presso il suo tutore, il conte d'Alvernia, Guglielmo il Pio.&lt;br&gt;L'impresa gli riusc\u00ec circa due anni dopo, quando il re dei Franchi Occidentali, Oddone, nell'893, conquist\u00f2 il Poitou, togliendolo a Ebalus di Aquitania e nomin\u00f2 suo fratello, RobertoRoberto conte di Poitiers. Ma Ademaro, che si aspettava di ottenere la contea per i servizi prestati ad Oddone, nell'estate di quello stesso anno, conquist\u00f2 la citt\u00e0 di Poitiers e si impadron\u00ec della contea. Il re dei Franchi occidentali, Oddone, dopo non molto tempo conferm\u00f2 la contea ad Ademaro.\nUn documento dell'894 della storia della chiesa di \"Saint-Hilaire\" di Poitiers, certifica che la chiesa fu assegnata, dal re Oddone, al vescovo di Poitiers, su richiesta di Ademaro, che fu confermato dal re conte di Poitiers, nell'estate dell'895.\nNell'898, Ademaro fu insediato conte di Limoges. dal nuovo re dei Franchi Occidentali, Carlo il Semplice, che lo conferm\u00f2 anche conte di Poitiers.\nNel 902, per\u00f2 con l'aiuto del conte d'Alvernia, Guglielmo il Pio, Ebalus riusc\u00ec a riconquistare sia la contea di Poitiers che quella di Limoges e Ademaro fu costretto a rifugiarsi presso i cognati, il conte d'Angoul\u00eame, Alduino I ed il conte di P\u00e9rigord Guglielmo I.\nDopo la morte del cognato, Alduino I, nel 916, sempre secondo Alfred Richard, nel suo \"Histoire des Comtes de Poitou, tome I\", Ademaro divenne il tutore del nipote il conte d'Angoul\u00eame, Guglielmo \"Tagliaferro\", e govern\u00f2 di fatto la contea.\nLa morte di Ademaro viene citata in varie cronache: il monaco e storico, Ademaro di Chabannes, che lo cita come conte di Poitiers, e dice che mor\u00ec il 2 aprile e fu sepolto a Poitiers, nella Chiesa di Saint-Hilaire le Grand, cos\u00ec come il \"Chronicon Santi Maxentii Pictavinis\"; mentre il \"Chronicon Aquitanicum\", cita la data di morte (2 aprile 930) ed il luogo di sepoltura del conte Ademaro, figlio di Emenone; secondo Alfred Richard, nel suo \"Histoire des Comtes de Poitou, tome I\", Ademaro mor\u00ec nel 926 e fu sepolto nella Chiesa di Saint-Hilaire le Grand a Poitiers, confermando che il rapporto tra ademaro ed Ebalo si era normalizzato.\nMatrimonio e discendenza.\nLa moglie di Ademaro era Sancha d'Angoul\u00eame (secondo il monaco e storico, Ademaro di Chabannes, morta il 4 aprile, senza precisare l'anno), figlia di Vulgrino I, conte d'Angouleme, e di Reginilde di Settimania. Del loro matrimonio vi sono testimonianze sia nelle cronache di Ademaro di Chabannes (Ademaro spos\u00f2 Sancha, parente stretta di Alduino I e Guglielmo I e consanguinea di Bernardo I, conte di Perigord, che era figlio di Guglielmo I di P\u00e9rigord, che nel \"Chronicon Santi Maxentii Pictavinis\", dove si dice che Ademaro spos\u00f2 Sancha, parente stretta di Alduino I e Guglielmo I, nel corso dell'893; anche Alfred Richard, nel suo \"Histoire des Comtes de Poitou, tome I\", ricorda Sancha, che assieme al marito fece molte donazioni alla chiesa, dicendo, che dopo la sua morte, avvenuta ad Angoul\u00eame fu tumulata nell'Abbazia di San Cybard (\"Abbaye de Saint-Cybard\"), Angoul\u00eame.\n&lt;br&gt;Di Ademaro e Sancha non si conosce alcuna discendenza, come ci viene confermato, sia da Alfred Richard, che dal \"Chronico Richardi Pictavensis\"."}
{"id": "4002111", "revid": "110157", "url": "https://it.wikipedia.org/wiki?curid=4002111", "title": "Podmokly (Rokycany)", "text": "Podmokly \u00e8 un comune della Repubblica Ceca facente parte del distretto di Rokycany, nella regione di Plze\u0148."}
{"id": "4002114", "revid": "125477126", "url": "https://it.wikipedia.org/wiki?curid=4002114", "title": "Ben Askren", "text": "Dal 2014 al 2018 \u00e8 stato campione dei pesi welter nella promozione asiatica ONE FC dopo aver detenuto il titolo dal 2010 al 2013 nella Bellator (dove ha vinto anche il torneo di categoria della seconda stagione). Nel 2019 si \u00e8 accasato nella UFC, dove ha annunciato il ritiro dopo soli tre incontri.\nNella lotta libera \u00e8 stato uno dei migliori della propria generazione e ha preso parte alle olimpiadi di Pechino 2008; \u00e8 stato inoltre campione panamericano nel 2005 e campione del mondo FILA di grappling nel 2009.\nCarriera nella lotta libera.\nAskren \u00e8 stato per due volte campione NCAA di lotta libera nel 2006 e 2007, mentre nel 2004 e nel 2005 perse la finale; \u00e8 stato per quattro anni consecutivi dal 2004 al 2007 un all-american, e in quegli anni vinse per tre volte il campionato Big 12 Conference.\nOttenne ulteriori successi a livello nazionale nella sua categoria di peso, e nel 2005 vinse la sua prima medaglia d'oro in un campionato internazionale ai giochi panamericani, tenutisi a Citt\u00e0 del Guatemala.\nNel 2008 vinse i trial per partecipare alle olimpiadi di Pechino nella categoria fino ai 74\u00a0kg: nel torneo olimpico Askren venne sonoramente sconfitto dal cubano Iv\u00e1n Fundora al secondo turno, sconfitta che lo stesso Askren defin\u00ec meritata.\nNegli anni a seguire Askren lasci\u00f2 la lotta libera per concentrarsi su arti marziali miste e grappling: in quest'ultima disciplina vinse un campionato del mondo FILA nel 2009 e lo stesso anno raggiunse i quarti di finale all'ADCC Submission Wrestling World Championship, venendo sconfitto dal brasiliano Pablo Popovitch.\nNel settembre 2013 torn\u00f2 a competere da professionista nella lotta prendendo parte al primo evento della promozione Agon Wrestling Championships, sconfiggendo il due volte campione NCAA Quentin Wright con il punteggio di 22-8.\nCarriera nelle arti marziali miste.\nInizi.\nCon un eccezionale background di lottatore, Askren inizi\u00f2 la sua carriera nelle arti marziali miste nel 2009, lottando in organizzazioni minori come HP e MFDM, e vincendo i suoi primi tre incontri, tutti in poco pi\u00f9 di un minuto per KO o sottomissione.\nBellator Fighting Championships.\nAskren entra nella prestigiosa organizzazione Bellator nel 2010, prendendo parte al torneo dei pesi welter della seconda stagione che avrebbe decretato lo sfidante al campione in carica Lyman Good.\nNei quarti di finale affronta e sconfigge per sottomissione nel primo round Ryan Thomas, un ex campione della lega Courage FC.\nCuriosamente in semifinale Askren affronta nuovamente Thomas, in quanto il semifinalista Jim Wallhead non pot\u00e9 combattere a causa di un infortunio: Askren vinse ancora, questa volta ai punti.\nIn finale affront\u00f2 l'esperto Dan Hornbuckle, dominandolo con la sua abilit\u00e0 nella lotta libera e vincendo il torneo.\nIn qualit\u00e0 di primo sfidante al titolo, Askren affront\u00f2 il campione Lyman Good nell'ottobre del 2010, vincendo ai punti sempre con la strategia di controllo dell'avversario a terra, nonostante Good fosse riuscito a colpire violentemente Askren con un calcio dal basso e riusc\u00ec anche a immobilizzarlo con uno strangolamento che non and\u00f2 a buon fine; Askren divenne quindi il nuovo campione dei pesi welter Bellator, il secondo nella storia dell'organizzazione.\nNel 2011 affront\u00f2 Nick Thompson in un incontro non valido per il titolo, vincendo sempre alla stessa maniera, facendo valere la migliore tecnica nel wrestling.\nLa prima difesa del titolo avvenne lo stesso anno contro il campione del torneo della quarta stagione ed ex campione IFL e lottatore Strikeforce Jay Hieron, vincendo per pochissimi punti con una decisione dei giudici di gara non unanimemente concorde.\nNel 2012 allo stesso modo sconfisse il contendente brasiliano Douglas Lima per decisione unanime con un'altra noiosa performance di lay and pray, causando i fischi da parte del pubblico che non approv\u00f2 lo spettacolo; Askren difese cos\u00ec per la seconda volta il titolo Bellator e port\u00f2 il proprio record personale a 10-0, venendo inserito da diversi esperti del settore tra i primi dieci pesi welter del mondo.\nNel gennaio 2013 riesce nella sua terza difesa del titolo contro il francese Karl Amoussou, imponendosi grazie alla sua lotta e al suo migliorato ground and pound che ferisce gravemente il volto dell'avversario costretto allo stop medico al termine della terza ripresa.\nDifende la cintura per la quarta volta in agosto contro il promettente russo Andrey Koreshkov, vincendo per KO tecnico durante il quarto round.\nIn novembre l'amministratore delegato della Bellator Bjorn Rebney annuncia il licenziamento di Ben Askren, il quale era ancora campione imbattuto dei pesi welter, dovuto ad una disputa sul suo rinnovo contrattuale e al malcelato interesse da parte dell'ex lottatore olimpico nel confrontarsi con i top fighter che militano nell'UFC: Askren lascia cos\u00ec la promozione da campione con un record parziale di 9 vittorie e nessuna sconfitta.\nONE Fighting Championship.\nGi\u00e0 nel dicembre 2013 si unisce al team di Singapore Evolve MMA, del quale fanno parte alcuni lottatori di alto livello come Shinya Aoki e Rafael dos Anjos, e successivamente annuncia di aver trovato un accordo con la promozione ONE FC.\nEsordisce nell'organizzazione del sud-est asiatico nel maggio 2014 con una vittoria per sottomissione durante il primo round contro l'esperto di combat sambo Bakhtiyar Abbasov; in agosto combatte contro il campione in carica Nobutatsu Suzuki e vince per KO tecnico in poco pi\u00f9 di un minuto, divenendo il nuovo campione dei pesi welter.\nNel gennaio 2015 torna alla lotta per affrontare il numero 2 della nazionale statunitense Clayton Foster in un incontro al limite degli 85 kg, incontro che perde con il punteggio di 10-3.\nTra il 2015 e il 2017 combatte altre cinque volte ottenendo un NC e quattro vittorie (di cui una in un incontro non titolato) mantenendo quindi il titolo.\nUFC e ritiro.\nIl 3 novembre 2018 viene annunciato che la UFC e la ONE hanno realizzato uno \"scambio di campioni\" tra loro in virt\u00f9 del quale Demetrious Johnson passa alla federazione asiatica mentre Askren si accasa alla corte di Dana White.\n\"Funky\" debutta in UFC il 2 marzo 2019 contro l'ex campione dei pesi welter Robbie Lawler: l'incontro si chiude tuttavia in modo controverso in quanto l'arbitro Herb Dean aggiudica la vittoria per sottomissione ad Askren ritenendo che Lawler avesse perso i sensi a seguito della \"bulldog choke\" applicatagli dall'avversario quando in realt\u00e0 era ancora pienamente cosciente.\nIl 6 luglio subisce la prima sconfitta in carriera quando viene messo KO dopo soli cinque secondi da Jorge Masvidal, che lo stende con una ginocchiata in salto; il 26 ottobre Askren patisce la seconda sconfitta consecutiva, stavolta per mano dell'ex contendente al titolo e campione del mondo di BJJ Demian Maia, che lo sottomette con una \"rear naked choke\"; l'incontro vince il riconoscimento \"Fight of the Night\".\nPoco meno di un mese dopo, ai microfoni di Ariel Helwani annuncia il ritiro dalle MMA."}
{"id": "4002115", "revid": "322321", "url": "https://it.wikipedia.org/wiki?curid=4002115", "title": "Concistori di Papa Giovanni XXIII", "text": ""}
{"id": "4002117", "revid": "322321", "url": "https://it.wikipedia.org/wiki?curid=4002117", "title": "Concistori di Papa Benedetto XVI", "text": ""}
{"id": "4002118", "revid": "74489692", "url": "https://it.wikipedia.org/wiki?curid=4002118", "title": "Hit the Lights (album Jay Sean)", "text": "Hit the Lights \u00e8 un album raccolta del cantante Jay Sean pubblicato dalla Universal Records esclusivamente in Giappone. Il nome dell'album viene dal brano \"Hit the Lights\". L'album contiene brani mai pubblicati di Sean, compresi quelli in precedenza inseriti soltanto nel suo mixtape \"The Mistress\"."}
{"id": "4002119", "revid": "6923", "url": "https://it.wikipedia.org/wiki?curid=4002119", "title": "Dapagliflozin", "text": "Il dapagliflozin o BMS-512148-05 \u00e8 un farmaco orale per il trattamento del diabete mellito di tipo 2 appartenente ad una nuova classe di farmaci inibitori del trasportatore renale del sodio-glucosio 2 (SGLT2). La molecola \u00e8 stata studiata e sviluppata da Bristol-Myers Squibb e AstraZeneca; ed \u00e8 inserito nell'elenco dei farmaci essenziali dell'Organizzazione mondiale della sanit\u00e0.\nIl farmaco nell'aprile del 2012 ha avuto parere favorevole dall'EMA all'immissione in commercio.\nIl dapagliflozin \u00e8 il primo farmaco della classe delle glifozine ad essere approvato in Italia, nel gennaio 2022, per la cura dello scompenso cardiaco nei pazienti con e senza diabete di tipo 2."}
{"id": "4002120", "revid": "322321", "url": "https://it.wikipedia.org/wiki?curid=4002120", "title": "Concistori di Papa Giovanni Paolo II", "text": ""}
{"id": "4002124", "revid": "287204", "url": "https://it.wikipedia.org/wiki?curid=4002124", "title": "P\u0159\u00edkosice", "text": "P\u0159\u00edkosice \u00e8 un comune della Repubblica Ceca facente parte del distretto di Rokycany, nella regione di Plze\u0148."}
{"id": "4002125", "revid": "287204", "url": "https://it.wikipedia.org/wiki?curid=4002125", "title": "Prikosice", "text": ""}
{"id": "4002129", "revid": "200154", "url": "https://it.wikipedia.org/wiki?curid=4002129", "title": "Autostrada del sole", "text": ""}
{"id": "4002135", "revid": "110157", "url": "https://it.wikipedia.org/wiki?curid=4002135", "title": "Eyes on You", "text": "Eyes on You \u00e8 un singolo del cantante britannico Jay Sean, il primo estratto dal primo album in studio \"Me Against Myself\" e pubblicato il 21 giugno 2004.\nIl singolo ha raggiunto la sesta posizione della Official Singles Chart ed ha venduto oltre 60.000 copie nel Regno Unito."}
{"id": "4002137", "revid": "287204", "url": "https://it.wikipedia.org/wiki?curid=4002137", "title": "Si, buana", "text": ""}
{"id": "4002144", "revid": "124123", "url": "https://it.wikipedia.org/wiki?curid=4002144", "title": "Immanuel Jakobovits", "text": "\u00c8 stato considerato la massima autorit\u00e0 spirituale e morale ebraica ortodossa in Gran Bretagna e Irlanda, col titolo di \"Chief Rabbi of Great Britain and the Commonwealth of Nations\" dalla sua nomina nel 1966 e fino al 1991. Suo successore \u00e8 stato l'attuale Rabbino Capo, Sir Jonathan Sacks.\nCreato Knight Bachelor dalla Regina Elisabetta II nel 1981 e Lord nel 1988, col titolo \"Barone Jakobovits di Regent's Park in Greater London\", diventando cos\u00ec il primo rabbino a ricevere tale onorificenza. Nel 1987 gli fu conferito un \"Divinitatis Doctor\" (DD) dall'Arcivescovo di Canterbury, primo ebreo a riceverlo. Nel 1991 ricevette il Premio Templeton per \"Progresso in Religione\".\nMor\u00ec a St John's Wood (Westminster) nel 1999."}
{"id": "4002148", "revid": "63727", "url": "https://it.wikipedia.org/wiki?curid=4002148", "title": "Renault Kangoo Z.E.", "text": ""}
{"id": "4002150", "revid": "305248", "url": "https://it.wikipedia.org/wiki?curid=4002150", "title": "Inosservabile", "text": "Un inosservabile (chiamato anche impalpabile) \u00e8 un'entit\u00e0 la cui esistenza, natura, propriet\u00e0, qualit\u00e0 o relazioni non sono direttamente osservabili dagli esseri umani. In filosofia della scienza, tipici esempi di \"inosservabili\" sono la forza di gravit\u00e0, la causa, la credenza o le motivazioni. Tuttavia alcuni filosofi (ad esempio George Berkeley) identificano tutti gli oggetti \u2013 alberi, tavoli, menti altrui, cose microbiologiche e cos\u00ec via per tutto ci\u00f2 che gli esseri umani definiscono cose che causano la loro percezione \u2013 come inosservabili.\nL'inosservabile \u00e8 un riferimento simile alla distinzione operata da Immanuel Kant tra il noumeno (la \"cosa in s\u00e9\", ossia le cose prime nel loro stato necessariamente inconoscibile, prima che esse passino attraverso l'apparato formalizzante dei sensi e della mente per diventare oggetti percepiti) e il fenomeno (l'oggetto percepito). Secondo Kant, l'uomo non pu\u00f2 conoscere il noumeno; tutto ci\u00f2 che egli pu\u00f2 conoscere \u00e8 il fenomeno. La distinzione di Kant \u00e8 simile a quella operata da John Locke tra qualit\u00e0 primarie e qualit\u00e0 secondarie. le qualit\u00e0 secondarie sono ci\u00f2 che gli uomini percepiscono, come ad esempio il rossore, il cinguettio, il calore, la muffa o la dolcezza, mentre le qualit\u00e0 primarie sarebbero ci\u00f2 che effettivamente d\u00e0 origine alle qualit\u00e0 secondarie da noi percepite.\nLe questioni epistemologiche e di natura ontologica relative agli inosservabili sono l'argomento principale della filosofia della scienza. L'idea che un determinato inosservabile esista si ricollega al realismo scientifico ed \u00e8 in contrasto con lo strumentalismo, ossia l'idea che gli inosservabili, ad esempio gli atomi, sono modelli utili ma non necessariamente esistenti.\nMetcalf distingue tre tipi di inosservabili. Il primo \u00e8 il logicamente inosservabile, che implica una contraddizione. Un esempio potrebbe essere una lunghezza che \u00e8 sia pi\u00f9 lunga sia pi\u00f9 breve di una data lunghezza. Il secondo \u00e8 il praticamente inosservabile, ossia ci\u00f2 che possiamo concepire osservabile dalle nostre capacit\u00e0 sensoriali conosciute, ma che ci \u00e8 impedito di osservare a causa di difficolt\u00e0 pratiche. Il terzo \u00e8 il fisicamente inosservabile, ossia ci\u00f2 che non \u00e8 mai osservabile dalle facolt\u00e0 sensoriali dell'uomo."}
{"id": "4002153", "revid": "110157", "url": "https://it.wikipedia.org/wiki?curid=4002153", "title": "Stolen (Jay Sean)", "text": "Stolen \u00e8 un singolo del cantante britannico Jay Sean, pubblicato il 30 agosto 2004 come secondo estratto dal primo album in studio \"Me Against Myself\".\nIl brano contiene un campionamento del brano indiano \"Chura Liya Hai\" cantato da Asha Bhosle e contenuto nel film del 1973 \"Yaadon Ki Baaraat\". Il singolo ha raggiunto la quarta posizione della Official Singles Chart ed ha venduto oltre 39.000 copie nel Regno Unito."}
{"id": "4002154", "revid": "406085", "url": "https://it.wikipedia.org/wiki?curid=4002154", "title": "F\u0101rs\u00ec", "text": ""}
{"id": "4002159", "revid": "287204", "url": "https://it.wikipedia.org/wiki?curid=4002159", "title": "Campionati africani under 20 di atletica leggera", "text": "I Campionati africani under 20 di atletica leggera (in inglese \"African Athletics U20 Championships\") sono una competizione continentale organizzata dalla Confederation of African Athletics e riservata agli atleti della categoria under 20.\nLa manifestazione ha cadenza biennale e si svolge negli anni dispari. La prima edizione si \u00e8 tenuta nel 1994 ad Algeri. Fino al 2015 la competizione era chiamata \"campionati africani juniores di atletica leggera\"."}
{"id": "4002162", "revid": "1442080", "url": "https://it.wikipedia.org/wiki?curid=4002162", "title": "Megapiranha", "text": "Megapiranha (il cui nome significa \"grande piranha\") \u00e8 un genere estinto di pesce characino serrasalmide vissuto nel Miocene superiore, circa 8-10 milioni di anni fa, in Argentina. Si stima che questo animale raggiungesse circa i 71-128 centimetri (2.33-4.20 piedi) di lunghezza. L'olotipo dell'animale consiste solo in una premascella e di una serie zigrinata di denti, mentre il resto del corpo \u00e8 sconosciuto. Questa dentizione ricorda sia la doppia fila conosciuta nei pacu, sia la singola riga osservata nei denti dei piranha moderni, suggerendo che \"M. paranensis\" fosse una forma transitoria tra i due. La forza del suo morso \u00e8 stimata tra i 1.240 e i 4.749 N (279-1.068 lb/f)."}
{"id": "4002163", "revid": "49113541", "url": "https://it.wikipedia.org/wiki?curid=4002163", "title": "Strada statale 545", "text": ""}
{"id": "4002165", "revid": "46931", "url": "https://it.wikipedia.org/wiki?curid=4002165", "title": "The Rivals of Sherlock Holmes", "text": ""}
{"id": "4002172", "revid": "49113632", "url": "https://it.wikipedia.org/wiki?curid=4002172", "title": "\u03a7 Tauri", "text": ""}
{"id": "4002173", "revid": "49113647", "url": "https://it.wikipedia.org/wiki?curid=4002173", "title": "\u03a7 Tau", "text": ""}
{"id": "4002178", "revid": "1847786", "url": "https://it.wikipedia.org/wiki?curid=4002178", "title": "Tokyo International Anime Fair", "text": "La \u00e8 una delle pi\u00f9 grandi fiere dedicate agli anime al mondo, tenuta annualmente in Giappone.\nStoria.\nLa prima edizione del Tokyo International Anime Fair si \u00e8 tenuta nel 2002 con il nome \"Tokyo International Anime Fair 21\". L'evento \u00e8 tenuto presso il Tokyo Big Sight, un centro per esibizioni nella Baia di Tokyo, a fine marzo. Di solito, il primo o i primi due giorni della fiera sono lavorativi, e l'ingresso \u00e8 aperto esclusivamente agli addetti al lavoro ed alla stampa; i rimanenti giorni di fiera capitano nel fine settimana e sono aperti al pubblico.\nOltre ad essere una fiera, il TAF include numerosi eventi, fra cui il pi\u00f9 importanti \u00e8 sicuramente il Tokyo Anime Award, premi che vengono assegnati alle migliori creazioni ed ai miglior autori giapponesi o esteri. L'evento \u00e8 supportato dal Ministero dell'Economia e del lavoro del Giappone. Bench\u00e9 non abbia una lunga storia, i Tokyo Anime Award sono particolarmente quotati nel settore.\nBoicottaggio del 2011.\nNel dicembre 2010 un gruppo di dieci importanti case editrici di manga conosciute come ha annunciato piani per boicottare l'evento del 2011. Il boicottaggio sarebbe stato un segno di protesta nei confronti della revisione dell'ordinanza per lo sviluppo dei giovani di Tokyo, che modifica la regolamentazione sulla vendita di manga e anime ai minorenni. Questo \u00e8 stato visto come un deliberato affronto del governatore Ishihara, che \u00e8 strettamente associato sia con TAF sia con le modifiche alla legge. Il primo ministro del Giappone Naoto Kan ha espresso preoccupazione per l'impatto che avrebbe avuto il boicottaggio ed ha esortato le parti interessate ad adoperarsi per risolvere la situazione. In ogni caso l'evento del 2011 \u00e8 stato cancellato per via dei terribili danni subiti per via del terremoto e maremoto del T\u014dhoku del 2011."}
{"id": "4002183", "revid": "287204", "url": "https://it.wikipedia.org/wiki?curid=4002183", "title": "British Superbike Championship 2012", "text": "Il British Superbike Championship 2012 \u00e8 la venticinquesima edizione del British Superbike Championship.\nIl campionato piloti \u00e8 stato vinto da Shane Byrne con la Kawasaki ZX-10R del team Rapid Solicitors Kawasaki; si \u00e8 trattato del terzo titolo in carriera dopo quelli del 2003 e del 2008 e il primo per un pilota Kawasaki dopo quello di John Reynolds ottenuto nel 1992. Il titolo costruttori \u00e8 stato vinto dalla stessa Kawasaki.\nLa prima fase di stagione ha visto prevalere il campione in carica Tommy Hill su Yamaha, autore di sette vittorie, mentre nella seconda fase detta \"Showdown\", decisiva per il campionato, Byrne ha ottenuto sette podi di cui quattro vittorie, riuscendo cos\u00ec ad assicurarsi il successo finale davanti all'australiano Joshua Brookes su Suzuki; Hill ha invece chiuso terzo, davanti agli altri tre contendenti al titolo, vale a dire Alex Lowes e Michael Laverty su Honda e Tommy Bridewell su BMW. Settimo nella graduatoria finale e vincitore della \"BSB Riders' Cup\" \u00e8 invece James Westmoreland su Honda.\nPiloti partecipanti.\nTutte le motociclette in competizione sono equipaggiate con pneumatici forniti dalla Pirelli.\nDove non indicata si intende nazionalit\u00e0 britannica.\nCalendario.\nIn ogni evento la sessione di qualifica determina la griglia di partenza soltanto per Gara 1, mentre per Gara 2 e Gara 3 lo schieramento \u00e8 basato sulla classifica dei giri veloci nella corsa precedente.\nLa Gara 2 di Brands Hatch del 9 aprile \u00e8 stata cancellata per pioggia e olio in pista e recuperata come prima manche a Oulton Park il 6 maggio.\nClassifiche.\nSistema di punteggio.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10|| width=6%|11|| width=6%|12|| width=6%|13|| width=6%|14|| width=6%|15|| width=6%|16&gt;\n!width=5%|Punti\nClassifica piloti.\nAl termine dei primi nove weekend della stagione ai primi sei piloti in classifica vengono attribuiti 500 punti pi\u00f9 3 punti per ogni vittoria, 2 punti per ogni secondo posto e un punto per ogni terzo posto ottenuto nella prima parte dell'anno; pertanto nella seconda fase detta \"Showdown\" la competizione per il titolo finale si restringe a questi sei concorrenti, mentre al primo classificato tra gli altri piloti al termine del campionato viene assegnata la \"BSB Riders' Cup\". Inoltre sempre alla fine della stagione principale ad ogni pilota che ha partecipato ad almeno due eventi vengono scartati i due peggiori risultati ottenuti."}
{"id": "4002184", "revid": "1546219", "url": "https://it.wikipedia.org/wiki?curid=4002184", "title": "Police District", "text": "Police District \u00e8 una serie televisiva francese in 18 episodi trasmessi per la prima volta nel corso di 3 stagioni dal 2000 al 2003.\nTrama.\nUn gruppo di giovani ufficiali di polizia affronta le difficolt\u00e0 quotidiane nel difficile contesto di una stazione di polizia sotto la guida del comandante Riviere.\nProduzione.\nLa serie, ideata da Hugues Pagan, fu prodotta da Capa Production e M6 M\u00e9tropole T\u00e9l\u00e9vision. Le musiche furono composte da Jonathan Capdevielle e Laurent Sauvagnac.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa in Francia dal 6 settembre 2000 al 5 gennaio 2003 sulla rete televisiva M6. In Italia \u00e8 stata trasmessa con il titolo \"Police District\"."}
{"id": "4002187", "revid": "287204", "url": "https://it.wikipedia.org/wiki?curid=4002187", "title": "Deuce Lutui", "text": "Carriera professionistica.\nArizona Cardinals.\nLutui fu scelto nel corso del secondo giro (41\u00ba assoluto) del Draft 2006 dagli Arizona Cardinals, dove si riun\u00ec col suo ex compagno ad USC Matt Leinart. Nella sua stagione da rookie, Lutui gioc\u00f2 9 gare come titolare. Nel 2007, le gare da titolare furono 15. Nel 2008, egli gioc\u00f2 da titolare tutte le 16 gare stagione coi Cardinals che vinsero la NFC West con un record di 9-7 e Lutui fu parte della linea offensiva che concesse al quartervack dei Cardinals Kurt Warner di superare i record stagionali di passaggi completati e passaggi da touchdown. Essi giocarono dei sorprendenti playoff e raggiunsero il Super Bowl XLIII. Durante il Super Bowl, la linea offensiva dei Pittsburgh Steelers includeva Chris Kemoeatu, l'altro tongano presente nella NFL. Nel 2009, Deuce gioc\u00f2 nuovamente tutte le 16 gare dei Cardinals da titolare e la squadra vinse nuovamente la NFC West con un record di 10-6. Anche nel 2010 Lutui gioc\u00f2 tutte le gare stagionali da titolare mentre nel 2011, bench\u00e9 avesse fatto registrare 15 presenze, non gioc\u00f2 alcuna gara da titolare.\nSeattle Seahawks.\nLutui firm\u00f2 coi Seattle Seahawks il 6 aprile 2012. Deuce fu tagliato il 27 agosto dai Seahawks per raggiungere il limite consentito di 75 giocatori nel roster.\nVittorie e premi.\nNessuno"}
{"id": "4002188", "revid": "46931", "url": "https://it.wikipedia.org/wiki?curid=4002188", "title": "Police district", "text": ""}
{"id": "4002194", "revid": "149485", "url": "https://it.wikipedia.org/wiki?curid=4002194", "title": "Campionati africani di corsa campestre", "text": "I Campionati africani di corsa campestre (in inglese \"African Cross Country Championships\") sono una competizione continentale organizzata dalla Confederation of African Athletics.\nUna prima ed unica edizione si \u00e8 tenuta nel 1985 a Nairobi, dopo di che la manifestazione \u00e8 stata rifondata nel 2011, in seguito alla decisione della IAAF di trasformare i campionati del mondo di corsa campestre in evento biennale."}
{"id": "4002195", "revid": "1543377", "url": "https://it.wikipedia.org/wiki?curid=4002195", "title": "Attese", "text": "Attese \u00e8 un libro della scrittrice torinese Elena Loewenthal, pubblicato nel gennaio 2004 dalla casa editrice Bompiani.\nTrama.\nIl libro si divide in quattro \"capitoli\" chiamati rispettivamente \"Aria\", \"Fuoco\", \"Terra\" e \"Acqua\" e racconta le cinque differenti storie di Rebecca, Tamar, Emilia, Claudia ed Elvira, ambientate dai tempi biblici a oggi.\nL'attesa \u00e8 l'elemento portante dei vari racconti: non \u00e8 mai passiva, ma un desiderio che diventa lentamente una consapevolezza.\nLe diverse donne si tramandano questo sentimento attraverso un velo di lino ruvido. \u00c8 un pezzo di stoffa che non ha colore e che scivola via tra i polpastrelli, pur lasciando nelle mani di chi lo sfiora qualcosa di misterioso. Questo intreccio sottile ma robusto \u00e8 il \"fil rouge\" del romanzo; il talismano dell'attesa viene nell'opera cos\u00ec descritto: \nAlla fine del libro lo stesso velo, tramandato da donna a donna e da generazione a generazione ricompare nell'armadio di una giovane dei giorni nostri, anche se in quest'ultimo episodio l'attesa non \u00e8 pi\u00f9 legata a un uomo bens\u00ec a una realizzazione personale.\nStorie.\nRebecca.\nLa giovane attraversa il deserto per incontrare Isacco, che accetta come sposo prima ancora di conoscerlo. Appena ella lo scorge in lontananza si copre il volto con il velo, non per nascondersi ma per farsi riconoscere dal suo uomo.\nTamar.\nAnche la biblica Tamar, compiendo un gesto estremamente seducente, si coprir\u00e0 il viso con un velo dinanzi a Giuda, l'uomo che lei ha stabilito dover essere colui che realizzer\u00e0 il suo bisogno di diventare madre.\nClaudia.\nLa terza vicenda si svolge agli inizi del '900 e ha come protagonista Claudia che, andata in sposa ad un uomo molto pi\u00f9 grande di lei, dopo essere fuggita dal ghetto, accoglie placidamente la vita austera, i silenzi e la solitudine che il matrimonio con Arturo e la grigia Alessandria le offrono. Alla morte del marito affronta con la stessa caparbiet\u00e0 il dolore della vedovanza recidendo lentamente un pezzo del velo, donatole dalla nonna, che indossa in segno di lutto, in attesa che la magia di un nuovo amore entri nella sua vita.\nElvira.\nSuccessivamente, incontriamo la storia di Elvira, levatrice per professione presso il ghetto di Mantova. Dopo aver vanamente sperato per tutta la vita nell'arrivo di un figlio suo, attende ora una morte serena insieme al marito Ariodante. \u00c8 questa forse la storia pi\u00f9 intensa in tutto il romanzo. Ariodante ed Elvira sono diametralmente opposti fra loro: lui \u00e8 un ebreo che vende santini e gessi della Madonna; lei \u00e8 una levatrice sterile, destinata a non generare, ma a far nascere bambini altrui. I due coniugi scelgono di morire in un ospizio insieme, ma i loro sguardi si perderanno ben prima della loro tragica fine: Ariodante diventa sempre pi\u00f9 miope, mentre gli occhi di Elvira si fanno tanto presbiti da riuscire ad intravedere quelle docce senz'acqua di Auschwitz, dove marito e moglie finiranno i loro giorni. All'inizio della sua carriera lavorativa Elvira utilizza il velo per i neonati, ma infine verr\u00e0 destinato, su richiesta del marito, a rivestire cuscinetti funebri del campo di concentramento.\nTematiche.\nUna delle tematiche portanti presenti nel romanzo \u00e8 la comunicazione dei sentimenti e delle emozioni, che avviene per i personaggi su un piano non verbale. La manifestazione dell'affetto tra le sorelle (Claudia, Bianca, Lidia) \u00e8 affidata alle lettere; la reciproca confessione d'amore di Claudia e Achille avviene senza una parola.\nLa scrittrice afferma infatti che \u00ab [...] il silenzio ha molto da raccontare. In italiano c'\u00e8 una parola sola per dire \u2018silenzio\u2019, in altre lingue come ad esempio l'ebraico ce ne sono tante: in ebraico ci sono almeno tre parole che raccontano il silenzio. Io l'ho usato come modo per comunicare e per far comunicare i personaggi, quando le parole scottavano o non dicevano abbastanza.\u00bb\nUno dei principali argomenti trattati successivamente, presente anche nel titolo del libro, \u00e8 l'attesa. Il romanzo presenta come tema principale la capacit\u00e0 delle donne di aspettare e la loro forza di volont\u00e0 che le spinge a non arrendersi mai. Queste donne aspettano pi\u00f9 o meno consapevolmente cose diverse in modi diversi, per\u00f2 hanno talento nell'andare incontro e a fianco al tempo e non contro di esso.\nReazioni.\nCon grande successo della critica e del pubblico femminile, il romanzo \u00e8 diventato un vero e proprio best seller. Ad attirare l'attenzione dei lettori \u00e8 la semplicit\u00e0 e allo stesso tempo fragilit\u00e0 che caratterizza i personaggi femminili, in cui le donne facilmente si riescono a riconoscere e identificare."}
{"id": "4002201", "revid": "1543377", "url": "https://it.wikipedia.org/wiki?curid=4002201", "title": "Laura Godoy", "text": " Dietro di lei si sono classificate Monique Georgette Aparicio e Christa Garcia, rispettivamente seconda e terza classificata, e rappresentante del Guatemala a Miss Mondo e Miss International.\nGrazie alla vittoria del titolo, Laura Godoy ha ottenuto il diritto di rappresentare ufficialmente la propria nazione in occasione della sessantunesima edizione del prestigioso concorso di bellezza internazionale Miss Universo 2012, che si terr\u00e0 a dicembre.\nIn precedenza la modella aveva vinto il titolo di Look Cyzone 2008."}
{"id": "4002202", "revid": "1005847", "url": "https://it.wikipedia.org/wiki?curid=4002202", "title": "Central Abaco", "text": "Central Abaco \u00e8 un distretto delle Bahamas situata nella parte centrale dell'Isola Abaco. Il centro principale \u00e8 la citt\u00e0 di Marsh Harbour.\nLocalit\u00e0.\nI centri abitati pi\u00f9 importanti del distretto sono:"}
{"id": "4002206", "revid": "1005847", "url": "https://it.wikipedia.org/wiki?curid=4002206", "title": "Central Andros", "text": "Central Andros \u00e8 un distretto delle Bahamas situato nella parte centrale dell'isola di Andros. "}
{"id": "4002207", "revid": "1005847", "url": "https://it.wikipedia.org/wiki?curid=4002207", "title": "Central Eleuthera", "text": "Central Eleuthera \u00e8 un distretto delle Bahamas situato nella parte centrale dell'isola di Eleuthera. "}
{"id": "4002208", "revid": "287204", "url": "https://it.wikipedia.org/wiki?curid=4002208", "title": "Aspergillus nidulans", "text": "Aspergillus nidulans \u00e8 una muffa appartenente al genere \"Aspergillus\".\nGenoma.\nIl genoma di \"Aspergillus nidulans\" \u00e8 stato sequenziato grazie a una collaborazione tra la Monsanto e il Broad Institute. \u00c8 costituito da 30 milioni di paia di basi e si stima contenga circa 9.500 geni codificanti proteine, distribuiti su otto cromosomi."}
{"id": "4002209", "revid": "300067", "url": "https://it.wikipedia.org/wiki?curid=4002209", "title": "Paulinho Boracina", "text": ""}
{"id": "4002212", "revid": "1005847", "url": "https://it.wikipedia.org/wiki?curid=4002212", "title": "South Abaco", "text": "South Abaco \u00e8 un distretto delle Bahamas situato nella parte meridionale dell'Isole Abaco. "}
{"id": "4002226", "revid": "1494169", "url": "https://it.wikipedia.org/wiki?curid=4002226", "title": "Kotlin", "text": ""}
{"id": "4002236", "revid": "729019", "url": "https://it.wikipedia.org/wiki?curid=4002236", "title": "Ludwig H\u00f6rmann", "text": "Professionista dal 1946 al 1955, soprannominato \"Wiggerl\", vinse due volte i Campionati tedeschi in linea e nel 1952 concluse terzo ai campionati del mondo. Come pistard riusc\u00ec ad imporsi fra le altre nella Sei giorni di Monaco nel 1952 e nel 1954. Anche suo fratello Hans H\u00f6rmann fu un ciclista professionista.\nCarriera.\nPassato professionista nel 1946, dopo aver ottenuto numerose affermazioni sia in pista che su strada come dilettante in competizioni nazionali quali i campionati tedeschi in linea e su pista nelle prove del madison e dell'inseguimento a squadre, ottenne subito un terzo posto nel campionato nazionale in linea.\nNel 1948 fu secondo nella terza tappa e terzo nella quarta del Giro di Germania, nel 1949 fu terzo nella Sei Giorni di Berlino e nel campionato nazionale madison.\nNel 1950 fu nuovamente terzo nel campionato nazionale in linea, secondo nella Vienna-Graz-Vienna e ottenne numerosi podi nelle sei giorni corse in Germania e nei campionati nazionali su pista. Nel 1951 vinse il campionato nazionale in linea e una tappa nel Giro di Germania, mentre su pista si aggiudic\u00f2 nuovamente la prova del madison nei campionati nazionali e le sei giorni di Hannover e Francoforte.\nNel 1952 si ripet\u00e9 nel campionato nazionale in linea e fu convocato per i mondiali di Lussemburgo, che chiuse al terzo posto assoluto completando il successo tedesco raggiunto da Heinz M\u00fcller. Nel 1953 ottenne il suo primo e unico successo in una corsa al di fuori della Germania, la quarta tappa del Tour du Sud-Est, e ai mondiali fu quattordicesimo.\nNel 1954 vinse le Sei giorni di Muenster e Monaco e il campionato nazionale di medison, tutti in coppia con Hans Preiskeit. Chiuse la carriera nel 1955, dopo aver ottenuto il sesto posto nel Gran Premio di Hannover e un terzo posto nella prima tappa del Giro di Germania.\nNel 2001 ad ottantadue anni si suicid\u00f2 nel giardino di casa dopo che gli era stata diangnosticata una malattia tumorale."}
{"id": "4002238", "revid": "599013", "url": "https://it.wikipedia.org/wiki?curid=4002238", "title": "Ant\u00f3nio Ara\u00fajo", "text": "Carriera.\nFu capocannoniere del campionato portoghese nel 1948."}
{"id": "4002241", "revid": "287204", "url": "https://it.wikipedia.org/wiki?curid=4002241", "title": "Antonio Araujo", "text": ""}
{"id": "4002242", "revid": "1149807", "url": "https://it.wikipedia.org/wiki?curid=4002242", "title": "Wiser.org", "text": "Wiser.org, precedentemente WiserEarth.org, \u00e8 stato un social network, una comunit\u00e0 online che lavora per la sostenibilit\u00e0 sociale e ambientale. Il sito seviva a censire e a connettere tra loro organizzazioni non governative (ONG), istituzioni governative, aziende, gruppi e individui che si occupano dei problemi globali pi\u00f9 importanti della nostra epoca: cambiamenti climatici, povert\u00e0, ambiente, pace, acqua, fame, giustizia sociale, conservazione della natura, diritti umani, beni comuni e altro ancora.\nWISER \u00e8 un acronimo che sta per \"World Index of Social and Environmental Responsibility\" (Indice mondiale della responsabilit\u00e0 sociale e ambientale). Wiser.org \u00e8 il progetto principale di WiserEarth, un'organizzazione no profit fondata dal Natural Capital Institute (NCI) che ha sede a Sausalito in California.\nStoria.\nWiser.org \u00e8 stato lanciato come WiserEarth.org in occasione della Giornata della Terra, il 22 aprile del 2007, come un database online comprendente pi\u00f9 di 100.000 organizzazioni. Tutto nasce dall'allora Direttore Esecutivo del Natural Capital Institute (NCI), Paul Hawken, che nel suo libro, \"Blessed Unrest\", spiega come nel suo lavoro in giro per il mondo di formazione e divulgazione sulle tematiche sociali e ambientali, negli anni abbia collezionato i biglietti da visita di migliaia di organizzazioni che si occupavano di giustizia sociale e sostenibilit\u00e0 ambientale, senza peraltro trovare, nemmeno dopo lunghe ricerche, un database sufficientemente ampio da comprenderle tutte. Stimando che il totale delle organizzazioni doveva superare il milione, Hawken ha quindi deciso di lanciare WiserEarth.org, diventata poi Wiser.org, come una piattaforma online che permettesse di censire e mappare il lavoro fatto da queste organizzazioni. Dal giorno del suo lancio, le funzionalit\u00e0 e gli strumenti di Wiser.org si sono evoluti coerentemente con i bisogni dei suoi utenti e il database si \u00e8 ampliato fino a comprendere anche soggetti economici e istituzioni governative. Nato come un database di organizzazioni non governative, ora offre alle persone e ai gruppi le possibilit\u00e0 e gli strumenti di un social network. Comprende infatti strumenti per fornire diverse possibilit\u00e0 di contatto, collaborazione e scambio di esperienze e conoscenze: possibilit\u00e0 di aggiornare il proprio \u201cstato\u201d, bacheca, appartenenza e partecipazione a specifici gruppi, forum, ecc.\nFatti e numeri.\nIl 25 aprile 2012, Wiser.org comprendeva un database di pi\u00f9 di 114.000 organizzazioni sparse in tutto il mondo, con 70.000 membri registrati e 3.000 gruppi. I contenuti sono organizzati in 341 aree tematiche. Wiser.org \u00e8 attualmente disponibile in 8 lingue: inglese , cinese (semplificato), , , , , e .\nPiattaforma.\nLa piattaforma \u00e8 organizzata intorno a un elenco di aree tematiche che sono collegate in rete in modo tale che gli utenti registrati possano connettersi con organizzazioni, risorse, lavori, eventi e gruppi attraverso la scelta delle aree tematiche di interesse. La pagina dedicata alle , per esempio, permette agli utenti registrati di presentare un problema sociale o ambientale e di proporre alcune soluzioni. Cos\u00ec la soluzione diventa un'\u201dentit\u00e0\u201d, alla quale viene dato un nome, che pu\u00f2 essere condivisa, modificata e secondo la quale si pu\u00f2 agire, implementandola in una situazione reale. Nella stessa pagina \u00e8 poi possibile riportare i risultati raggiunti e ulteriori considerazioni derivanti dall'esperienza fatta. Ciascuna soluzione viene fornita attraverso una pagina che permette di aggiungere testi, mettersi in contatto con altre persone e organizzazioni e discutere le tematiche attraverso un forum. Wiser.org inoltre incorpora le Google Maps integrate con dati geografici. Il sito web, privo di qualsiasi pubblicit\u00e0, \u00e8 un'iniziativa no profit ed \u00e8 aperto a tutti in modo totalmente gratuito. I dati sono pubblicati con la licenza di Creative Commons 3.0.\nWiserLocal e WiserItalia.\nL'obiettivo della piattaforma non \u00e8 solo quello di creare un social network che rimanga solo \u201cvirtuale\u201d ma soprattutto quello di fare in modo che i contatti, gli scambi e le discussioni in rete si trasformino in azioni e progetti sul e per il territorio a livello locale. Nascono in questo modo i WiserLocal che permettono di promuovere reti a livello locale, comprendenti gruppi, organizzazioni e singole persone interessate, attraverso l'organizzazione di incontri. I WiserLocal organizzano incontri a livello locale e promuovono lo sviluppo e la promozione dell'uso di Wiser.org. Attualmente esistono WiserLocal nazionali, come , , , , , e WiserLocal pi\u00f9 locali, come , WiserDakar, . Nel 2011 alcuni volontari italiani hanno creato WiserItalia che, fino ad ora, si \u00e8 occupata di tradurre in italiano la piattaforma Wiser.org, promuovere l'utilizzo del social network in Italia e organizzare alcuni WiserLocal.\nLa API di Wiser.org.\nDa giugno del 2009, Wiser.org offre una API RESTful sviluppata con la licenza di Creative Commons 3.0. La API di Wiser.org permette l'accesso a un ampio database di \u201centit\u00e0\u201d: organizzazioni, gruppi, lavori, eventi, risorse e soluzioni. C'\u00e8 anche una pagina con le e con la documentazione utile per gli sviluppatori ."}
{"id": "4002247", "revid": "767487", "url": "https://it.wikipedia.org/wiki?curid=4002247", "title": "Manuel Vasques", "text": "Carriera.\nFu capocannoniere del campionato portoghese nel 1951."}
{"id": "4002248", "revid": "588403", "url": "https://it.wikipedia.org/wiki?curid=4002248", "title": "Coppa dei Campioni della CSI 2011", "text": "La XIV edizione della Coppa dei Campioni della CSI si \u00e8 svolta a San Pietroburgo dal 15 al 23 gennaio 2011, questa edizione ha visto trionfare gli azeri dell'Inter Baku."}
{"id": "4002251", "revid": "599013", "url": "https://it.wikipedia.org/wiki?curid=4002251", "title": "Borden Classic 1983 - Doppio", "text": "Il doppio del torneo di tennis Borden Classic 1983, facente parte del Virginia Slims World Championship Series 1983, ha avuto come vincitrici Chris O'Neil e Pam Whytcross che hanno battuto in finale B Remilton-Ward e Naoko Sat\u014d 5-7, 7-6, 6-3."}
{"id": "4002252", "revid": "1543377", "url": "https://it.wikipedia.org/wiki?curid=4002252", "title": "A Valley Without Wind", "text": "A Valley Without Wind \u00e8 un videogioco in stile avventura dinamica ispirato a titoli classici delle console a 16 bit degli anni precedenti come \"Castlevania\" o \"Metroid\". Il videogioco \u00e8 stato reso disponibile per il download digitale in versione per Microsoft Windows e macOS il 24 aprile 2012. Il titolo \u00e8 sviluppato e pubblicato da Arcen Games.\nModalit\u00e0 di gioco.\n\"A Valley Without Wind\" \u00e8 un gioco a scorrimento laterale 2-D che consente ai giocatori di esplorare un vasto mondo generato proceduralmente. A differenza di altri giochi simili, la difficolt\u00e0 ha una progressione logica e sono presenti una lista di controllo e suggerimenti per assistere il giocatore. L'obiettivo principale \u00e8 sconfiggere l'Overlord e salvare il continente. Il giocatore pu\u00f2 svolgere missioni per ottenere nuovi incantesimi e vagare per l'ambiente per trovare missioni segrete e ottenere oggetti. Ha inoltre la possibilit\u00e0 di personalizzare il proprio personaggio con diversi incantesimi per adattarli al proprio stile di gioco. Inoltre \u00e8 possibile salvare le persone e renderle parte dell'insediamento del giocatore, il che consente di inviarle in spedizioni. Una volta che il giocatore salva un continente dall'Overlord, appare un nuovo continente pi\u00f9 grande. Il gioco si adatta a come gioca il giocatore, e i mostri e le missioni si aggiornano in base alle competenze dell'utente. La morte di un personaggio in questo gioco \u00e8 permanente, ma tutto l'inventario, gli incantesimi e i progressi generali vengono salvati.\nAccoglienza.\n\"A Valley Without Wind\" ha ricevuto recensioni contrastanti. IGN ha definito il gioco \"mediocre\". Leif Johnson, un revisore della testata, ha affermato: \"L'appeal delle sue impostazioni generate casualmente svanisce rapidamente, la generazione di livelli procedurali annulla la sensazione di avere un impatto sul mondo e l'assenza di qualsiasi tipo di storia avvincente o livelli progettati brillantemente alla fine rende l'esplorazione una noia\". Tuttavia, Johnson ha elogiato l'enorme numero di incantesimi e personalizzazioni che l'utente ha a disposizione. Tom McShea di GameSpot ha criticato anch'egli il design della mappa, definendolo confuso e mal progettato, e ha affermato che rendesse facile perdersi."}
{"id": "4002253", "revid": "110157", "url": "https://it.wikipedia.org/wiki?curid=4002253", "title": "Adele Live", "text": "Adele Live \u00e8 la seconda tourn\u00e9e di Adele, atta a promuovere l'album \"21\". \nLa prima parte del tour, svoltasi in Europa, ha avuto inizio il 21 marzo 2011 con l'esibizione tenuta ad Oslo, in Norvegia. La parte americana della torun\u00e9e \u00e8 stata invece avviata con un concerto svoltosi il 12 maggio 2011 a Washington ma, dopo alcuni rinvii, \u00e8 stata interrotta nel giugno 2011, a causa di una laringite contratta dalla cantante stessa.\nIl 2 luglio 2011, Adele \u00e8 tornata ad esibirsi con un concerto tenuto a Londra nell'ambito delle celebrazioni del Gay pride, mentre il 7 luglio dello stesso anno \u00e8 stata una dei protagonisti dell iTunes Festival, spettacolo dal quale \u00e8 stato tratto dell EP digitale \"\". Il tour attraverso l'America Settentrionale \u00e8 stato poi riprogrammato, con una serie di concerti a partire dal 9 agosto 2011, mentre le esibizioni in Europa sono riprese a partire dal 13 settembre dello stesso anno, proseguendo fino al concerto di Glasgow del 25 settembre 2011.\nAltre date erano programmate negli Stati Uniti per i mesi di ottobre e novembre 2011, ma la cantante \u00e8 stata nuovamente costretta ad interrompere il tour, annullando tutti i concerti previsti nel corso del 2011 a causa di un'infezione al torace con emorragia alle corde vocali. Adele ha dato l'annuncio sul suo sito ufficiale, tramite un comunicato nel quale ha giustificato la sua scelta dicendo: \u00abNon ho assolutamente altra scelta se non riprendermi completamente, altrimenti rischio di danneggiare la mia voce per sempre. Mi scuso dal profondo del cuore, sinceramente\u00bb.\nDal tour sono stati tratti l'album ed il DVD dal vivo \"Live at the Royal Albert Hall\", contenenti le registrazioni del concerto tenuto a Londra il 22 settembre 2011.\nScaletta.\nLa scaletta del tour prevede diciassette brani, quasi interamente tratti dagli album \"19\" e \"21\". Tra le canzoni eseguite durante lo spettacolo figurano anche le cover di \"Lovesong\" dei Cure e \"If It Hadn't Been for Love\" della band statunitense The SteelDrivers.\nMusicisti.\nDurante il tour, Adele \u00e8 accompagnata da una band di 5 elementi:"}
{"id": "4002257", "revid": "1442080", "url": "https://it.wikipedia.org/wiki?curid=4002257", "title": "Eckerd Tennis Open 1983 - Doppio", "text": "Il doppio del torneo di tennis Eckerd Tennis Open 1983, facente parte del Virginia Slims World Championship Series 1983, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Bonnie Gadusek e Wendy White 6\u20130, 6\u20131."}
{"id": "4002261", "revid": "88740", "url": "https://it.wikipedia.org/wiki?curid=4002261", "title": "Xu", "text": ""}
{"id": "4002262", "revid": "767487", "url": "https://it.wikipedia.org/wiki?curid=4002262", "title": "Jo\u00e3o Martins", "text": "Carriera.\nFu capocannoniere del campionato portoghese nel 1954 con 31 gol in 23 presenze. Il 4 settembre 1955 segn\u00f2 il primo gol nella storia della neonata Coppa dei Campioni, nel corso del match pareggiato per 3-3 dal suo Sporting contro il ."}
{"id": "4002263", "revid": "1442080", "url": "https://it.wikipedia.org/wiki?curid=4002263", "title": "Brighton International 1983 - Doppio", "text": "Il doppio del torneo di tennis Brighton International 1983, facente parte del Virginia Slims World Championship Series 1983, ha avuto come vincitrici Chris Evert e Pam Shriver che hanno battuto in finale Jo Durie e Ann Kiyomura 7-5, 6-4."}
{"id": "4002266", "revid": "1442080", "url": "https://it.wikipedia.org/wiki?curid=4002266", "title": "Porsche Tennis Grand Prix 1983 - Doppio", "text": "Il doppio del torneo di tennis Porsche Tennis Grand Prix 1983, facente parte del Virginia Slims World Championship Series 1983, ha avuto come vincitrici Martina Navr\u00e1tilov\u00e1 e Candy Reynolds che hanno battuto in finale Virginia Ruzici e Catherine Tanvier 6\u20132, 6\u20131."}
{"id": "4002267", "revid": "1442080", "url": "https://it.wikipedia.org/wiki?curid=4002267", "title": "Maybelline Classic 1983 - Doppio", "text": "Il doppio del torneo di tennis Maybelline Classic 1983, facente parte del Virginia Slims World Championship Series 1983, ha avuto come vincitrici Bonnie Gadusek e Wendy White che hanno battuto in finale Pam Casale e Mary Lou Daniels 6\u20131, 3\u20136, 6\u20133."}
{"id": "4002275", "revid": "300067", "url": "https://it.wikipedia.org/wiki?curid=4002275", "title": "Paulo C\u00e9sar Silva", "text": ""}
{"id": "4002276", "revid": "287204", "url": "https://it.wikipedia.org/wiki?curid=4002276", "title": "Paulo Cesar da Silva", "text": ""}
{"id": "4002277", "revid": "767487", "url": "https://it.wikipedia.org/wiki?curid=4002277", "title": "Bells of Innocence", "text": "Bells of Innocence \u00e8 un film horror del 2003 diretto da Alin Bijan con Mike Norris, Marshall R. Teague, Carey Scott, David A.R. White e Chuck Norris. \u00c8 stato distribuito negli USA il 6 aprile 2003.\nTrama.\nIl film si apre all'inizio degli anni '30 con un antefatto. Nei pressi di un villaggio, due nativi americani seduti attorno a un fuoco vedono arrivare d'improvviso un uomo in abiti moderni inseguito da un gruppo di persone incappucciate. I due indiani tentano di fuggire ma verranno uccisi dagli incappucciati. Con un salto temporale, l'azione si sposta nell'epoca contemporanea. Tre giovani predicatori, appartenenti a una comunit\u00e0 protestante, si recano in Messico con l'intenzione di svolgere opera di evangelizzazione ma il loro aereo, per un guasto, li blocca nel villaggio dell'antefatto, che si rivela essere completamente controllato dal Male. I tre predicatori devono quindi affrontare entit\u00e0 misteriose, predicatori satanici, bambini posseduti dal demonio e gruppi di abitanti che praticano sistematicamente linciaggi; per sopravvivere, si aggrappano alla loro fede e trovano un aiuto nel \"ranchero\" Matthew, che vive subito fuori dal villaggio, osteggiato dalla comunit\u00e0.\nSi scopre poi che l'anziano del villaggio non \u00e8 altro che un'emanazione di Satana che, controllando da secoli il villaggio, si prepara a condurre una guerra del Male, mentre Matthew \u00e8 un inviato di Dio con lo scopo di osservare e tenere sotto controllo la situazione, aiutando le persone a ritrovare la propria fede. Tutto \u00e8 pronto per un'Armageddon finale, guidata dai bimbi indemoniati, e Matthew avr\u00e0 bisogno dell'aiuto dei predicatori che si trovano quindi a dover scegliere da quale parte stare in una battaglia destinata a durare per tutta l'eternit\u00e0.\nCast.\nIl film \u00e8 interpretato da Mike Norris, Marshall R. Teague, Carey Scott, David A.R. White, Gabby di Ciolli, Scarlett McAllister, Scotty Veale, Tony Arbelaez, Julie Arebalo, con la partecipazione di Grant James con la partecipazione straordinaria di Chuck Norris nel ruolo di Matthew.\nCuriosit\u00e0.\n\u00c8 il primo ed unico film in cui Chuck Norris recita col figlio Mike."}
{"id": "4002278", "revid": "2730", "url": "https://it.wikipedia.org/wiki?curid=4002278", "title": "Torneo di Fort Myers 1982 - Doppio", "text": "Marjorie Blackwood e Susan Leo hanno battuto in finale Pat Medrado e Cl\u00e1udia Monteiro 2-6, 6-1, 6-2."}
{"id": "4002279", "revid": "599013", "url": "https://it.wikipedia.org/wiki?curid=4002279", "title": "Edmur Ribeiro", "text": "Carriera.\nNel 1952 vinse il campionato carioca con il Vasco. Nel 1955 con la Portuguesa vinse quello di Rio-San Paolo e ne fu anche capocannoniere. Nel 1961 fu invece miglior goleador del campionato portoghese."}
{"id": "4002282", "revid": "1442080", "url": "https://it.wikipedia.org/wiki?curid=4002282", "title": "Avon Championships of Washington 1982 - Doppio", "text": "Il doppio del torneo di tennis Avon Championships of Washington 1982, facente parte del WTA Tour 1982, ha avuto come vincitrici Kathy Jordan e Anne Smith che hanno battuto in finale Martina Navr\u00e1tilov\u00e1 e Pam Shriver 6-2, 3-6, 6-1."}
{"id": "4002285", "revid": "1543377", "url": "https://it.wikipedia.org/wiki?curid=4002285", "title": "Acol", "text": "Acol \u00e8 un sistema di licitazione del bridge che, secondo \"L'enciclopedia ufficiale di Bridge\", \u00e8 normalmente utilizzato sia nei tornei britannici che ampiamente utilizzato in altre parti del mondo.\nTale licitazione prende il nome dal circolo del bridge Acol, in precedenza situato in Acol road a Londra, dove il sistema ha iniziato ad evolvere alla fine degli anni venti. Secondo Terence Reese , campione di Bridge degli anni 30, i suoi ideatori principali erano, \"Maurice Harrison-Gray,\" \"Jack Marx\" e \"Skid Simon\" . lo stesso Marx, in un articolo del dicembre del 1952 pubblicato sul \"\"Contract Bridge Journal\", ha dichiarato: \"... il sistema Acol \u00e8 stato sviluppato da Skid Simon e da me in gran parte una ventina di anni fa\".\nRiguardo a Marx e Simon, viene detto: \"In interminabili placide passeggiate... girovagando per strade tranquille, avrebbero instancabilmente discusso i dettagli di questo coinvolgente gioco. In queste conversazioni, come in una strana gestazione, \u00e8 nato Acol come noi lo conosciamo e giochiamo oggi\".\" \nIl primo libro sul sistema \u00e8 stato scritto da \"Ben Cohen\" e \"Reese Terence\". \"Skid Simon\" ha spiegato i principi alla base del sistema, reso ulteriormente popolare in Gran Bretagna dal campione \"Iain Macleod.\" \nIl sistema Acol \u00e8 in continua evoluzione, ma il principio fondamentale \u00e8 di mantenere la gara pi\u00f9 naturale possibile e rivolgendo la licitazione, quando possibile, a \"senza atout\".\nStruttura del sistema di licitazione.\nIl sistema Acol nasce in Gran Bretagna, ma \u00e8 molto diffuso anche in Australia. \u00c8 basato sulle aperture di uno senza atout \"deboli\", con un range di 12-14 punti onore, al contrario di tutti gli altri sistemi licitativi, dove il punteggio standard per le aperture di uno senza atout, \u00e8 da 15 a 18 punti onore, a seconda del sistema giocato. Questi sono al contrario sistemi a senza atout \"forte\".\nIl conteggio dei punti onore \u00e8 quello standard, Asso=4, Re=3, Donna=2 e Fante=1.Va detto che nel calcolo della forza della mano entrano in gioco molti fattori, come la distribuzione, i vuoti, o void, i singoli e la lunghezza di un palo. Per esempio, avendo un colore lungo conteremo un punto per ogni carta oltre la quinta, 2 punti per il vuoto e 1 punto per il singolo. Quanto licitiamo col sistema Acol saremo certamente portati a licitare spesso senza atout, essendo il sistema basato su questo senza debole con mani bilanciate. Va detto che la Federazione Italiana Gioco Bridge ammette l'apertura uno senza atout con mani con una quinta \"sguarnita\" nobile, ma sempre con un range di punteggio 15/17.\nBisogna tener presente che nel giuoco del bridge i colori nobili sono picche e cuori, i minori sono quadri e fiori. Il senza atout si colloca sopra le picche, quindi l'ordine \u00e8, dal basso: fiori, quadri, cuori, picche, senza atout. Poi si passa aL livello 2: dopo un senza, posso dire 2 fiori o 2 quadri, o 2 cuori o 2 picche e cos\u00ec via... 2 senza 3 fiori 3 quadri 3 cuori 3 picche 3 senza. Il livello minimo richiesto per vincere la manche \u00e8 3 senza. Dato che in partita libera, rubber, la partita termina vincendo 2 manche di 100 punti ognuna, ne consegue che se est-ovest dichiarano e fanno 3 senza due volte, hanno vinto la partita. Bisogna superare 100 punti per vincere la prima manche ed andare in seconda, o zona, in cui bisogna stare attenti, dato che le penalit\u00e0 valgono il doppio. Nel caso del colori nobili le prese valgono 30 punti ognuna e nei colori minori, cio\u00e8 quadri e fiori, valgono solo 20. Perci\u00f2 avremo bisogno per fare 5 fiori per vincere una manche con atout fiori, o di dichiarare e fare 4 cuori, 4 picche (30x4 =120) o 5 quadri (20x5 =100). Al contrario, con il SA non saremo pi\u00f9 esposti a tagli, per cui basta dichiararne e farne 3 per vincere la manche. Da qui la potenza di questo sistema, che ormai si sta diffondendo rapidamente in tutto il mondo.\nLe aperture \"a colore\" cio\u00e8 1 fiori, 1 quadri, 1 cuori e 1 picche nel sistema \"Acol\" sono normali, cio\u00e8 ricalcano lo standard italiano o americano, che prevedono un punteggio minimo per aprire la licita di 12-13 punti complessivi (onore+distribuzione). La forza dell'ACOL sta dunque nel fatto che con una mano bilanciata si aprir\u00e0 spesso di 1 senza atout (SA) invece di 1 fiori o 1 quadri, costringendo gli avversari a interferire a livello 2 e quindi rendendogli la licita pi\u00f9 difficoltosa e compromettente."}
{"id": "4002288", "revid": "1442080", "url": "https://it.wikipedia.org/wiki?curid=4002288", "title": "Cincinnati Open 1982 - Doppio femminile", "text": "Il doppio femminile del torneo di tennis Cincinnati Open 1982, facente parte del WTA Tour 1982, ha avuto come vincitrici Sue Barker e Ann Kiyomura che hanno battuto in finale Pam Shriver e Anne Smith 6-2, 7-6."}
{"id": "4002294", "revid": "1305772", "url": "https://it.wikipedia.org/wiki?curid=4002294", "title": "Fate/hollow ataraxia", "text": " \u00e8 una visual novel giapponese, concepita da Kinoko Nasu e illustrata da Takashi Takeuchi, prodotta dalla software house Type-Moon e pubblicata il 28 ottobre 2005, sequel di \"Fate/stay night\". \nLa parola \"ataraxia\" nel titolo \u00e8 il termine greco per indicare \"tranquillit\u00e0\", dando al titolo il significato di \"vuota\" (o \"falsa\") tranquillit\u00e0. \"Fate/hollow ataraxia\" \u00e8 stata la seconda visual novel pi\u00f9 venduta in Giappone nel 2005. Una versione per PlayStation Vita \u00e8 uscita in Giappone il 27 novembre 2014.\nTrama.\nLa storia di \"Fate/hollow ataraxia\" si sviluppa mezzo anno dopo gli eventi di \"Fate/stay night\". Come nella sua controparte precedente, la storia \u00e8 ambientata nella citt\u00e0 di Fuyuki. Bazett Fraga McRemitz, un membro dell'Associazione dei Maghi e Master nella quinta Guerra del Santo Graal, si sveglia il quarto giorno di una Guerra del Santo Graal con un nuovo Servant, Avenger, e nessuna memoria di quanto accaduto in precedenza. Lei ed Avenger si preparano per combattere e vincere la guerra.\nIntanto, Shir\u014d Emiya vive una tranquilla esistenza con i propri compagni reduci dalla Quinta Guerra del Santo Graal. Dopo che uno dei suoi esperimenti sulla spada del mago Zelretch ha accidentalmente cambiato il tempo e lo spazio, Rin T\u014dsaka parte alla volta dell'Associazione dei Maghi in Inghilterra per trovare la soluzione per mettere le cose a posto. Intanto, i Servant avvertono un nuovo pericolo e da l\u00ec a poco misteriose creature fanno la loro apparizione. Shir\u014d, come precauzione, fa in modo che nessuno possa mettersi nei guai, finendo per incontrare spesso una misteriosa ragazza, chiamata Caren Ortensia.\nSia Bazett che Shir\u014d finiscono per trovarsi in un loop temporale della durata di quattro giorni, che comincia il quarto giorno della quinta Guerra del Santo Graal. Ogni volta che loro muoiono o sopravvivono sino al quarto giorno, si ritrovano sistematicamente al primo giorno del loop con la piena coscienza di quanto stia accadendo. Determinati a porre fine al loop, Bazett, Avenger, e Shir\u014d dovranno combattere per scoprire la verit\u00e0 che si nasconde dietro a ci\u00f2 che ha causato l'anomalia temporale.\nMedia.\nManga.\nNumerosi manga sono stati prodotti da differenti compagnie sulla base del videogioco. La prima serie \u00e8 stata pubblicata dalla Ichijinsha con il titolo \"Fate/hollow ataraxia Anthology Comic \"ed \u00e8 stata pubblicata a partire dal 7 gennaio 2006 con l'etichetta DNA Media Comics. La serie \u00e8 andata avanti per quindici volumi, il cui ultimo \u00e8 stato pubblicato il 25 agosto 2008. Successivamente sono state pubblicate due serie dalla Kadokawa; la prima, intitolata \"Fate/hollow ataraxia ~ Comic la carte\" \u00e8 iniziata il 10 gennaio 2006, la seconda intitolata \"Fate/hollow ataraxia Comic a la carte ~Happy Life hen~\" \u00e8 iniziata il 24 maggio 2006. Altre due serie sono state pubblicate dalla Enterbrain, \"Fate/hollow ataraxia Anthology Comic\" \u00e8 stata pubblicata fra il 30 gennaio 2006 ed il 25 maggio 2007 in nove volumi, sotto l'etichetta Magi-Cu Comics. La seconda serie della Enterbrain \u00e8 un manga yonkoma pubblicato fra il 25 dicembre 2007 ed il 25 dicembre 2008 in sei volumi.\nCD.\nUna colonna sonora del gioco, intitolata \"Fate/hollow ataraxia ORIGINAL SOUNDTRACK\" \u00e8 stata pubblicata dalla Geneon Entertainment il 23 novembre 2005. Il singolo \"Hollow\" \u00e8 stato pubblicato da Type-Moon il 28 ottobre 2005."}
{"id": "4002297", "revid": "2730", "url": "https://it.wikipedia.org/wiki?curid=4002297", "title": "Torneo di Newport News 1982 - Doppio", "text": "Marcella Mesker e Carol Lynn Baily hanno battuto in finale Lucia Romanov e Corinne Vanier 6-2, 6-1"}
{"id": "4002299", "revid": "1442080", "url": "https://it.wikipedia.org/wiki?curid=4002299", "title": "Avon Championships of Seattle 1982 - Doppio", "text": "Il doppio del torneo di tennis Avon Championships of Seattle 1982, facente parte del WTA Tour 1982, ha avuto come vincitrici Rosie Casals e Wendy Turnbull che hanno battuto in finale Kathy Jordan e Anne Smith 7-5, 6-4."}
{"id": "4002300", "revid": "599013", "url": "https://it.wikipedia.org/wiki?curid=4002300", "title": "Azumir Ver\u00edssimo", "text": "Carriera.\nFu capocannoniere del campionato portoghese nel 1962, realizzando 23 reti."}
{"id": "4002302", "revid": "287204", "url": "https://it.wikipedia.org/wiki?curid=4002302", "title": "Azumir Verissimo", "text": ""}
{"id": "4002304", "revid": "726373", "url": "https://it.wikipedia.org/wiki?curid=4002304", "title": "Primus (serie televisiva)", "text": "Primus \u00e8 una serie televisiva statunitense in 26 episodi trasmessi per la prima volta nel corso di una sola stagione dal 1971 al 1972.\n\u00c8 una serie d'avventura incentrata sulle vicende di un sommozzatore con trame molto simili alla serie \"Avventure in fondo al mare\" di cui pu\u00f2 considerarsi quasi un rifacimento.\nTrama.\nCarter Primus \u00e8 un sommozzatore ed esperto oceanografo che affronta varie rischiose missioni nei fondali marini al largo di Nassau. Egli \u00e8 assistito da Charlie Kingman e Toni Hyden. Primus si avvale di moderne tecnologie come un robot subacqueo denominato \"Big Kate\". Nel primo episodio viene assunto per scovare un tesoro marino in una pericolosa operazione sott'acqua con tanto di esplosivi.\nProduzione.\nLa serie fu prodotta da Ivan Tors Productions (societ\u00e0 di Ivan Tors) e Metromedia Productions. Le musiche furono composte da Leonard Rosenman. Il tema musicale \u00e8 intitolato \"The Man And The Challenge\", composto da Warren E. Barker.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nCrediti sceneggiature serie\nDistribuzione.\nLa serie fu trasmessa negli Stati Uniti dal 15 settembre 1971 al 9 giugno 1972 in syndication. In Italia \u00e8 stata trasmessa con il titolo \"Primus\".\nAlcune delle uscite internazionali sono state:"}
{"id": "4002305", "revid": "1573940", "url": "https://it.wikipedia.org/wiki?curid=4002305", "title": "Nispa", "text": "Nispa \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata rinvenuta in Russia: (Sachalin e isole Curili) e Giappone settentrionale.\nCaratteristiche.\nIl genere possiede un lieve dimorfismo sessuale: i maschi misurano 2,75-3,00\u00a0mm., le femmine 3,28-3,45\u00a0mm.\nTassonomia.\nA dicembre 2011, si compone di una specie:"}
{"id": "4002307", "revid": "155634", "url": "https://it.wikipedia.org/wiki?curid=4002307", "title": "Naoki Yasuzaki", "text": "Biografia.\nIn Coppa del Mondo esord\u00ec il 7 febbraio 1989 a Sankt Moritz (45\u00b0) e ottenne l'unica vittoria, nonch\u00e9 primo podio, il 27 marzo 1993 a Planica.\nIn carriera prese parte a un'edizione dei Campionati mondiali, vincendo una medaglia, e a tre dei Mondiali di volo (31\u00b0 a Planica 1994 il miglior risultato)."}
{"id": "4002310", "revid": "767487", "url": "https://it.wikipedia.org/wiki?curid=4002310", "title": "Manuel Ant\u00f3nio (calciatore)", "text": "Carriera.\nFu capocannoniere del campionato portoghese nel 1969."}
{"id": "4002311", "revid": "287204", "url": "https://it.wikipedia.org/wiki?curid=4002311", "title": "Manuel Antonio", "text": ""}
{"id": "4002312", "revid": "101175", "url": "https://it.wikipedia.org/wiki?curid=4002312", "title": "Ajo Motorsport", "text": "Ajo Motorsport \u00e8 una squadra motociclistica con sede in Finlandia che partecipa alle competizioni del motomondiale.\nStoria.\nIl team fu fondato nel 1997 dal pilota motociclistico Aki Ajo e nel 2000 ebbe tra i primi piloti messi sotto contratto Mika Kallio, che venne portato in gara inizialmente nel campionato europeo. \nClasse 125.\nNel 2001 la squadra e il pilota esordirono nel motomondiale usufruendo di alcune wild card nella classe 125 con una Honda, moto impiegata anche negli anni successivi, mentre nel 2002 venne presentato come pilota titolare sempre Kallio, utilizzando la denominazione di \"Red Devil Honda\"; in quell'anno il finlandese ottenne il titolo di esordiente dell'anno.\nPer il 2003 le moto schierate furono due, una per Kallio, a cui venne affiancato Masao Azuma; tuttavia il primo a met\u00e0 stagione pass\u00f2 al team ufficiale KTM e venne sostituito da Andrea Ballerini, che colse in Australia la prima vittoria personale e per la squadra, chiudendo la gara davanti al compagno Azuma.\nNel 2004 i due piloti titolari furono Luk\u00e1\u0161 Pe\u0161ek e Robbin Harms, che ottennero alcuni piazzamenti a punti, mentre nel 2005 furono ingaggiati Alexis Masbou e Tomoyoshi Koyama; quest'ultimo ottenne il titolo di miglior debuttante dell'anno, con due podi all'attivo. La stessa coppia di piloti fu confermata per l'anno successivo, quando per\u00f2 il team pass\u00f2 ad usare motociclette Malaguti 125; nel corso della stagione solamente Koyama and\u00f2 in diverse occasioni a punti.\nNel 2005 partecipa anche al campionato mondiale Supersport, con due piloti finlandesi, Sami Penna e Topi Haarala, equipaggiati dalle Honda CBR 600RR. I risultati stagionali vedono il solo Penna realizzare tre punti mondiali e posizionarsi 38\u00ba nella classifica piloti, nessun punto invece per Haarala.\nNel 2007, visto l'abbandono da parte della Malaguti, il team pass\u00f2 ad un altro marchio di motociclette, la Derbi, fornitura poi mantenuta nelle stagioni seguenti; impieg\u00f2 inoltre due nuovi piloti, Michael Ranseder, che ottenne costanti piazzamenti in zona punti, e Robert Mure\u0219an, al debutto come pilota titolare.\nPer il 2008 vennero invece scelti Dominique Aegerter e Mike Di Meglio, con quest'ultimo che ottenne quattro vittorie e si laure\u00f2 campione del mondo della classe 125 alla terzultima gara dell'anno a Phillip Island. L'anno dopo venne confermato Aegerter, al quale fu affiancato Sandro Cortese, che riusc\u00ec a salire diverse volte sul podio.\nNel 2010 furono iscritti, sotto due diverse denominazioni, il confermato Cortese, che sal\u00ec due volte sul podio, e Marc M\u00e1rquez, che vinse dieci Gran Premi e riusc\u00ec ad ottenere il titolo mondiale nell'ultima gara a Valencia. Nello stesso anno la squadra contribu\u00ec alla gestione del team \"Motor Sport 69\" di Alex Deb\u00f3n, che correva in Moto2 e schierava Adri\u00e1n Mart\u00edn in 125.\nPer il 2011 vennero schierati, sotto varie denominazioni a seconda degli sponsor, cinque piloti, cio\u00e8 Jonas Folger e Danny Kent con delle Aprilia, Efr\u00e9n V\u00e1zquez, Johann Zarco e Zulfahmi Khairuddin su Derbi. Il migliore tra questi nella stagione fu Zarco, che colse undici podi, tra cui una vittoria, e nella classifica finale si piazz\u00f2 in seconda posizione dietro a Nicol\u00e1s Terol; un'altra vittoria arriv\u00f2 da Folger, mentre anche V\u00e1zquez riusc\u00ec a salire sul podio.\nMoto3.\nNel 2012, stagione di debutto per la classe Moto3, la squadra diventa team ufficiale KTM e presenta al via tre moto affidate a Cortese, Kent e Arthur Sissis, e una quarta per Khairuddin. Al termine della stagione i quattro piloti si piazzano tutti nelle prime posizioni in campionato, con il solo Sissis che arrivando 12\u00ba non entra nei primi dieci. In particolare Sandro Cortese, con cinque vittorie stagionali e quindici piazzamenti a podio su diciassette gare, ottiene il titolo mondiale, distaccando di oltre cento punti il secondo in classifica.\nNel 2013 il team continua con moto KTM, dei quattro piloti schierati nella stagione precedente, Danny Kent e Sandro Cortese passano in Moto2 mentre ad affiancare Sissis e Khairuddin arriva lo spagnolo Luis Salom. Proprio Salom resta in contesa per il titolo fino all'ultima gara a Valencia, perdendolo per\u00f2 a favore di Maverick Vi\u00f1ales. Nel 2014 il team in Moto3 si amplia e gestisce ben sette piloti: a Niklas Ajo, Gabriel Rodrigo e Danny Kent viene affidata la Husqvarna FR 250 GP, mentre a Hafiq Azmi, Hafiza Rofa, Karel Hanika e Jack Miller la KTM RC 250 GP. Proprio l'australiano rimane in testa al mondiale per quasi tutta la stagione, salvo poi dover perderlo nell'ultima gara a Valencia per soli due punti, a favore della Honda NSF250R di \u00c1lex M\u00e1rquez. Nel 2015 il portoghese Miguel Oliveira si deve accontentare del secondo posto a soli sei punti dall'iridato Danny Kent. In questa stagione vengono schierati anche Brad Binder e Karel Hanika. Nel 2016 vengono schierati il confermato Brad Binder e Bo Bendsneyder, per quest'ultimo si tratta dell'esordio nel motomondiale (nel 2015 vinse la MotoGP Rookies Cup). Il 25 settembre, Brad Binder giungendo 2\u00ba ad Arag\u00f3n si aggiudica il campionato mondiale di Moto3, con quattro gare d'anticipo sulla fine del campionato.\nNel 2017 al confermato Bendsneyder, viene affiancato l'italiano Niccol\u00f2 Antonelli. Nel 2018 il team decide di schierare un solo pilota, il sudafricano Darryn Binder, fratello minore di Brad, il Team ottiene l'unica vittoria stagionale in occasione del Gran Premio della Comunit\u00e0 Valenciana con il pilota Can \u00d6nc\u00fc schierato come wild card. \u00d6nc\u00fc \u00e8 pilota titolare nel 2019 ottenendo qualche punto. Nel 2020 con i piloti titolari Kaito Toba e Ra\u00fal Fern\u00e1ndez il team si piazza al quarto posto in classifica squadre. Nel 2021 la coppa di piloti \u00e8 composta da Jaume Masi\u00e1 e dall'esordiente Pedro Acosta che sorprendentemente vince il titolo mondiale nella sua stagione d'esordio. In questo frangente Ajo Motorsport vince anche la classifica a squadre della Moto3.\nMoto2.\nNel 2015 il team esordisce nella Moto2, affidando una Kalex a Johann Zarco, pilota che gi\u00e0 aveva corso con questo team in classe 125 nel 2011. Proprio il francese, con otto vittorie nei singoli Gran Premi, quattordici podi in diciotto gare e sette Pole Position, vince il campionato con quasi 120 punti di distacco sul secondo in classifica. Il francese si conferma campione nel 2016 vincendo il Gran Premio di Malesia. Nel 2017 si assiste ad un cambio di motocicletta, il team infatti porta in pista la nuova KTM, affidandola al sudafricano Brad Binder, gi\u00e0 nel team la stagione precedente in Moto3, e al portoghese Miguel Oliveira anch'egli pilota di questo team nel 2015. Nel 2018 il team conferma gli stessi piloti dell'anno precedente: Brad Binder e Miguel Oliveira, confermata anche la moto: KTM Moto2. Oliveira rimane in corsa per il titolo per buona parte della stagione chiudendo al secondo posto in classifica. Le prestazioni dei due piloti permettono ad Ajo Motorsport di vincere la prima edizione della classifica a squadre di categoria. Nel 2019, al confermato Binder, viene affiancato il campione in carica della Moto3 Jorge Mart\u00edn. La stagione si conclude al terzo posto nella classifica a squadre. Nel Motomondiale 2020 ad affiancare il confermato Mart\u00edn arriva Tetsuta Nagashima; entrambi i piloti vincono dei Gran Premi ed il team chiude al terzo posto in classifica a squadre. Nel 2021 i piloti titolari sono Remy Gardner e Ra\u00fal Fern\u00e1ndez che danno vita ad una sfida per il titolo che si risolve solo all'ultimo Gran Premio stagionale a Valencia a favore dell'australiano. Con tredici vittorie su diciotto gare in calendario Ajo vince agevolmente anche la classifica a squadre oltre al titolo di miglio esordiente di categoria con Fern\u00e1ndez.\nMotoE.\nDal 2019 partecipa anche alla nuova classe MotoE, mettendo in pista un'unica Energica Ego affidata a Niki Tuuli. Miglior prestazione stagionale \u00e8 la vittoria ottenuta nella Gara inaugurale in Germania. Nel 2020 il confermato Tuuli ottiene una vittoria al Gran Premio di Francia e chiude al sesto posto in classifica. Nel 2021 il pilota titolare \u00e8 Hikari \u014ckubo, proveniente dal mondiale Supersport. \u014ckubo ottiene buoni piazzamenti chiudendo all'undicesimo posto in classifica."}
{"id": "4002316", "revid": "287204", "url": "https://it.wikipedia.org/wiki?curid=4002316", "title": "Edwin Forrest", "text": "Biografia.\nDebutt\u00f2 caldamente nel 1820 giovanissimo, ma ottenne la scritturazione degli impresari Collins e Jones.\nGir\u00f2 l'America per decine di anni, portando in scena qualsiasi ruolo gli venisse affidato, ma soprattutto Otello (dal 1826).\nRecit\u00f2 spesso al Boston Theatre assieme a Louis Aldrich, negli anni sessanta del XIX secolo.\nNegli ultimi anni indusse una gran quantit\u00e0 di concorsi per drammaturghi, al fine di poter interpretare sempre pi\u00f9 nuove parti per gloria personale. Fu spesso attore troppo passionale e irrefrenabile."}
{"id": "4002317", "revid": "1149807", "url": "https://it.wikipedia.org/wiki?curid=4002317", "title": "To Heart 2", "text": ", reso graficamente come ToHeart2, \u00e8 una visual novel giapponese sviluppata dalla Leaf e pubblicata dalla Aquaplus. \u00c8 stato inizialmente pubblicato per PlayStation 2 il 28 dicembre 2004 come titolo per tutte le et\u00e0, per poi essere convertito in una versione eroge per Microsoft Windows. Infine \u00e8 stato nuovamente convertito in una versione per tutte le et\u00e0 per PlayStation Portable e PlayStation 3. Si tratta di un percorso opposto rispetto a quello del suo predecessore, \"To Heart\", nato come titolo per adulti, prima di diventare un titolo per tutti. Il gameplay di \"To Heart 2\" segue una trama ramificata con numerosi finali differenti, che offrono scenari predeterminati che si verificano in base alle decisioni prese dal giocatore durante il gioco. La storia di \"To Heart 2\" ruota intorno al protagonista maschile Takaaki Kouno, ed a numerosi personaggi femminili.\nIl gioco \u00e8 stato ricevuto positivamente in Giappone sia per quanto riguarda le vendite che per quanto riguarda la critica. La versione del gioco per PlayStation 2 ha venduto pi\u00f9 di 82.000 copie nella prima settimana dei negozi, ed \u00e8 stato votato come il terzo miglior bish\u014djo game dai lettori di \"Dengeki G's Magazine\" nel 2007. \u00c8 inoltre stato il videogioco pi\u00f9 venduto dell'anno in Giappone. Dal videogioco sono stati tratti numerosi spin-off, incluso un sequel intitolato \"To Heart 2 Another Days\", pubblicato il 29 febbraio 2008 per Windows, ed \u00e8 stato adattato in numerosi altri media. Sono stati prodotti infatti sei adattamenti anime di \"To Heart 2\": una serie televisiva prodotta dalla OLM, trasmessa in Giappone fra il 3 ottobre 2005 ed il 2 gennaio 2006 e cinque serie di original video animation prodotte dalla Aquaplus e Chaos Project. Sono stati inoltre prodotti quattro manga, tre Internet radio show, due serie di CD dramas, e sei serie di light novel basate su \"To Heart 2\"."}
{"id": "4002321", "revid": "544909", "url": "https://it.wikipedia.org/wiki?curid=4002321", "title": "Dig!!! Lazarus Dig!!!", "text": ""}
{"id": "4002324", "revid": "697352", "url": "https://it.wikipedia.org/wiki?curid=4002324", "title": "Altitude", "text": "Altitude \u00e8 il primo album studio del gruppo rock italiano Laundrette, pubblicato nel 1997 con l'etichetta Vurt Recordz di Roma."}
{"id": "4002327", "revid": "297745", "url": "https://it.wikipedia.org/wiki?curid=4002327", "title": "Bonaventura Badoer Peraga", "text": ""}
{"id": "4002330", "revid": "2033069", "url": "https://it.wikipedia.org/wiki?curid=4002330", "title": "Provaci ancora Lenny", "text": "Provaci ancora Lenny (\"Busting Loose\") \u00e8 una serie televisiva statunitense in 24 episodi (pi\u00f9 un pilot) di cui 21 trasmessi per la prima volta nel corso di 2 stagioni nel 1977.\nTrama.\nIl ventiquattrenne ingegnere ebreo Lenny Markowitz abbandona la famiglia, si trasferisce in un appartamento e si fa assumere in un negozio di scarpe per sostentarsi da solo. tra i suoi amici vi sono Lester Bellman, Melody Feebeck (una vicina) e Jackie Gleason, che negli ultimi episodi diverr\u00e0 la sua fidanzata.\nProduzione.\nLa serie, ideata da Mark Rothman e Lowell Ganz, fu prodotta da Paramount Television e girata nei Paramount Studios a Hollywood in California. Le musiche furono composte da Jack Elliott, Allyn Ferguson e Mark Rothman.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 17 gennaio 1977 (pilot) e dal 24 gennaio 1977 (1\u00ba episodio) al 16 novembre 1977 sulla rete televisiva CBS. In Italia \u00e8 stata trasmessa con il titolo \"Provaci ancora Lenny\"."}
{"id": "4002331", "revid": "46931", "url": "https://it.wikipedia.org/wiki?curid=4002331", "title": "Busting Loose", "text": ""}
{"id": "4002332", "revid": "33751", "url": "https://it.wikipedia.org/wiki?curid=4002332", "title": "Lega calcistica degli Emirati Arabi Uniti 2003-2004", "text": "La UAE Football League 2003-2004 \u00e8 stata la 29\u00aa edizione della massima competizione nazionale per club degli Emirati Arabi Uniti, la squadra campione in carica \u00e8 l'Al-Ain.\nAlla competizione prendono 12 squadre. Questa edizione del campionato viene vinta dall'Al-Ain.\nFase a gironi.\nLe 12 squadre che prendono parte alla competizione sono state divise in due gruppi da 6 squadre ciascuno. Le prime due di ogni girone si qualificano alla fase finale.\nFase Finale.\nLegenda:\n\u00a0\u00a0\u00a0\u00a0\u00a0 Campione degli Emirati Arabi Uniti 2003-2004, ammessa alla fase a gironi della AFC Champions League 2005\n\u00a0\u00a0\u00a0\u00a0\u00a0 Ammesse alla fase a gironi della AFC Champions League 2005\nNote:"}
{"id": "4002333", "revid": "210951", "url": "https://it.wikipedia.org/wiki?curid=4002333", "title": "Quentin Quire", "text": ""}
{"id": "4002334", "revid": "767487", "url": "https://it.wikipedia.org/wiki?curid=4002334", "title": "Me\u00efr Aron Goldschmidt", "text": "Cresciuto sotto l'influsso della tradizione ebraica, fond\u00f2 (1840) il settimanale \"Il Corsaro\" (\"Corsaren\", 1840-46), che fu poi seguito dalla rivista \"Nord e Sud\" (\"Nord og Syd\", 1847-59).\nCome agitatore politico Golschmidt emerse con i romanzi \"Un ebreo\" (1841) e \"Senza patria\" (1853-57) in cui si manifestarono i suoi ideali politici e la denuncia della situazione degli Ebrei nella societ\u00e0.\nQuesti ideali si attenuarono in vecchiaia, fino a romanzi completamente indipendenti da ci\u00f2, come \"Il corvo\" (1867)."}
{"id": "4002346", "revid": "762947", "url": "https://it.wikipedia.org/wiki?curid=4002346", "title": "Joyce DiDonato", "text": "Biografia.\nJoyce DiDonato ha alle spalle un curriculum importante: nata in Kansas, dopo la laurea alla Wichita State University ha partecipato a programmi per giovani artisti dei teatri dell'opera di San Francisco, Houston e Santa Fe.\nNel 2012 vince un Grammy Award per la categoria Best Classical Vocal Solo con l'album Diva, Divo per la EMI Records, \u00e8 Romeo ne I Capuleti e i Montecchi a San Francisco, Ariodante con Marie-Nicole Lemieux nel Concertgebouw e nell'Op\u00e9ra Royal de Versailles, Maria Stuarda nel Houston Grand Opera, Angelina ne La Cenerentola al Nationaltheater (Monaco di Baviera), tiene un recital al Theatro Municipal (Rio de Janeiro) \u00e8 al Gran Teatre del Liceu (Barcellona).\n\u00c8 stata sposata con il direttore d'orchestra triestino Leonardo Vordoni."}
{"id": "4002348", "revid": "1318658", "url": "https://it.wikipedia.org/wiki?curid=4002348", "title": "Storia della metropolitana di Parigi", "text": "La storia della Metropolitana di Parigi inizia a met\u00e0 del XIX secolo, allorch\u00e9 l'amministrazione della citt\u00e0 di Parigi, per decongestionare il traffico di superficie, inizi\u00f2 a pensare ad un treno metropolitano sotterraneo. Ci volle tuttavia un altro mezzo secolo perch\u00e9, sotto la spinta dell'imminente Esposizione universale del 1900, il progetto potesse essere messo in pratica.\nIl successo dell'apertura della prima linea, avvenuta il 19 luglio 1900, spinse l'ingegner Fulgence Bienven\u00fce a concepire una rete via via pi\u00f9 estesa; alla vigilia della seconda guerra mondiale il sistema comprendeva 14 linee (159\u00a0km di lunghezza e 332 stazioni) e cos\u00ec rimase fino al 1948, quando fu istituita la RATP, azienda di trasporto pubblico parigina, che riprese la spinta all'allungamento e alla modernizzazione degli impianti.\nNel 1998, con l'apertura della linea 14 senza conducente, il metr\u00f2 di Parigi entra in una nuova era, quella dell'automazione integrale. All'inizio del XXI secolo il metr\u00f2 serve capillarmente Parigi e la sua Banlieue.\nLe origini.\nLa metropolitana di Parigi trae le sue origini da anni di dibattiti, di progetti pi\u00f9 o meno velleitari e di braccio di ferro tra lo Stato, favorevole ad una rete sotterranea a scartamento metrico connessa a quella di superficie e la citt\u00e0 di Parigi, che voleva un collegamento esclusivamente urbano, con stazioni molto ravvicinate e scartamento ridotto, che avrebbe estromesso dalla gestione le grandi compagnie ferroviarie.\nVerso il 1845, la citt\u00e0 di Parigi e le aziende ferroviarie iniziarono a discutere della possibilit\u00e0 di creare una rete ferroviaria metropolitana nella capitale francese, ma solo nel 1871, dopo le prime elezioni municipali, l'argomento fu messo all'ordine del giorno al Consiglio Generale del Dipartimento della Senna, ma in questo caso si trattava di un progetto di ferrovia regionale per tutto il Dipartimento, a met\u00e0 tra un omnibus e un tram. All'epoca le ferrovie a Parigi erano costituite solo dalle linee facenti riferimento alle nove principali stazioni ferroviarie di testa e alle sei di transito.\nFra il 1856 e il 1890 diversi progetti furono elaborati, ma senza risvolti pratici. Tra di essi emergevano per\u00f2 quello di una rete all'aria aperta e quello di una rete sotterranea. Il primo era contestato per il forte impatto ambientale, il secondo per la presunta scarsa sicurezza.\nIn questo periodo pi\u00f9 o meno gli stessi dibattiti avevano luogo a Londra e New York, e si risolvevano con la scelta di prolungare le comuni linee ferroviarie in citt\u00e0 prima di costruire una linea specifica (a scartamento differente): cos\u00ec Londra mise in servizio nel 1863 una linea circolare urbana collegante le varie stazioni. Nel 1890, la prima vera linea metropolitana londinese - sotterranea, elettrica e a scartamento ridotto - (il \u00ab Tube \u00bb) \u00e8 inaugurata. Nel 1867, New York crea una ferrovia urbana a vapore tutta sviluppata su viadotti (il primo vero metr\u00f2 - l'IRT, a scartamento ridotto - sar\u00e0 attivato nel 1902). Infine, nel 1896, Budapest inaugura una linea tramviaria interamente sotterranea, il \u00ab F\u00f6ldalatti \u00bb.\nLa congestione del traffico veicolare urbano a Parigi, l'esempio delle capitali straniere e l'incombente Expo 1900 spinsero le autorit\u00e0 ad accelerare i progetti. Lo Stato diede il via libera alla citt\u00e0 di Parigi. Il 20 aprile 1896 il consiglio municipale approva il progetto degli ingegneri Fulgence Bienven\u00fce e Edmond Huet e il \u00abchemin de fer m\u00e9tropolitain\u00bb (\"ferrovia metropolitana\") \u00e8 dichiarato d'interesse pubblico.\nLa prima linea.\nIl progetto di ferrovia metropolitana per trasporto di passeggeri prevedeva sei linee:\nVengono pianificate altre tre linee: Place Valhubert - Quai de Conti, Place du Palais-Royal - Place du Danube e Auteuil - Place de l'Op\u00e9ra.\nNel progetto fu specificato che la linea sarebbe stata sotterranea, a trazione elettrica, scartamento ridotto e non avrebbe oltrepassato le porte della citt\u00e0. La pendenza non avrebbe superato il 40x1000. La lunghezza delle stazioni fu fissata in 75 metri.\nI lavori della linea 1 partirono il 4 ottobre 1898 nel quadro di un accordo stipulato tra la citt\u00e0 di Parigi e la neocostituita \"Compagnie du chemin de fer m\u00e9tropolitain de Paris\" (CMP), che affida al pubblico la realizzazione di tunnel e stazioni, al privato i binari e gli ingressi.\nDal novembre 1898, l'amministrazione comunale di Parigi intraprende i lavori preparatori per la costruzione della prima linea della metropolitana: realizzazione delle gallerie di servizio fra il tracciato e la Senna per l'evacuazione dei detriti, spostamento del collettore fognario in rue de Rivoli e di numerose condotte dell'acquedotto. I lavori procedono a tempo di record: durano appena venti mesi, e sono condotti dall'ingegner Fulgence Bienven\u00fce e finanziati dalla citt\u00e0 di Parigi. La linea \u00e8 divisa in undici lotti ripartiti fra pi\u00f9 imprese. Per ridurre la durata del cantiere, i tunnel furono realizzati seguendo il tracciato delle vie parigine, col metodo \"scava-copri\", causando gravi disagi alla circolazione urbana. Ogni giorno circa 1000 metri cubi di detriti vengono evacuati dal sottosuolo. Per portarli via furono allestiti convogli ferroviari speciali.\nL'appalto per la gestione della linea 1 del metr\u00f2 fu affidato alla \"Compagnie du chemin de fer m\u00e9tropolitain de Paris\", il 15 giugno 1900, che provvede all'acquisto dei treni e all'istruzione del personale.\nLa linea viene aperta ufficialmente senza alcuna cerimonia il 19 luglio 1900, per poter servire i II giochi Olimpici che si tengono quell'anno al bois de Vincennes. Gli ingressi delle stazioni, in stile liberty sono realizzati dall'architetto Hector Guimard.\nI parigini familiarizzano in fretta col nuovo mezzo di trasporto, che permette miglior comfort e risparmio di tempo di percorrenza rispetto ai mezzi di superficie. La societ\u00e0 gestrice dovette presto aumentare la frequenza delle corse e allungare i treni, che passano da due a tre e infine a otto vetture. Ma i mezzi in uso a quel tempo palesarono in fretta la loro inadeguatezza all'espletazione del servizio.\nA dicembre 1900 i viaggiatori trasportati sono gi\u00e0 quattro milioni, e ci\u00f2 spinge ad accelerare sul completamento delle altre linee. Si cantierizzano le linee 2-Nord e 3, seguite poco dopo da 2-Sud, 5 e 4.\nSull'onda del successo vi fu anche il primo sciopero generale del personale (dal 29 al 31 gennaio 1901), che rivendicava condizioni di contratto pi\u00f9 vantaggiose.\nL'incidente di Couronnes.\nIl 10 agosto 1903, divampa un principio d'incendio su un treno in servizio sul ramo nord della Linea 2 alla fermata di Barb\u00e8s. Il convoglio viene evacuato e i passeggeri sono reimbarcati sul treno seguente, che per\u00f2 si arresta a Couronnes e non riparte. I viaggiatori sono nuovamente evacuati e vengono invitati ad uscire dalla stazione, ma essi rifiutano di farlo senza essere stati rimborsati del costo del biglietto. D'improvviso salta la luce; i viaggiatori spaventati tentano di fuggire, ma nella concitazione e nel buio si addentrano ancor di pi\u00f9 nel tunnel saturo di fumo. 84 persone muoiono asfissiate, in quella che \u00e8 la peggiore tragedia della metropolitana parigina. L'incidente dar\u00e0 impulso allo sviluppo di nuove misure di sicurezza, come il sezionamento della linea elettrica (per evitare un black-out totale), l'installazione di luci d'emergenza nei tunnel e la sostituzione delle componenti in legno dei treni con il ferro. Vengono inoltre abbandonate le vetture ad asse singolo in favore di quelle a carrelli e, a partire dal 1908, viene sviluppato un sistema per il comando a distanza delle motrici.\nLa metropolitana sotto la Senna.\nParticolarmente attesa fu l'apertura della linea 4, che seguiva l'asse nord-sud della capitale francese. Tuttavia la scelta del tracciato caus\u00f2 aspre polemiche, soprattutto per l'idea di realizzare un tunnel sotto la Senna.\nI lavori, partiti nel 1905, furono assai spettacolari. Per realizzare il tunnel subacqueo furono realizzati dei grandi \"cassoni\" prefabbricati in cemento, che furono poi posati nel letto del fiume. Stessa cosa fu fatta per le stazioni \"Cit\u00e9\" e \"Saint-Michel\", le cui strutture, prefabbricate, furono calate direttamente nel suolo parigino. Il sottopasso della linea ferroviaria Parigi-Orl\u00e9ans (oggi linea C del R\u00e9seau express r\u00e9gional) fu anch'esso delicato, in quanto il terreno era fangoso e inadatto al metodo descritto sopra. Si scelse allora di congelare il terreno a -24 \u00b0C per mezzo del cloruro di calcio, che permise di lavorare a secco.\nLa linea 4 fu aperta il 21 aprile 1908 sulla tratta \"Porte de Clignancourt\" - \"Ch\u00e2telet\", per poi essere prolungata dal 30 ottobre 1909 tra \"Porte d'Orl\u00e9ans\" e \"Raspail\". Il troncone centrale, comprendente la traversata subacquea della Senna, fu aperto il 9 gennaio 1910, per poi essere chiuso qualche giorno dopo a causa dell'esondazione della Senna.\nLa \"Metropolitana Nord-Sud\".\nNel 1901 la citt\u00e0 di Parigi concede una licenza all'ing. Jean-Baptiste Berlier per la costruzione di nuove linee del Metr\u00f2. Viene creata allo scopo la soci\u00e9t\u00e9 du chemin de fer \u00e9lectrique souterrain Nord-Sud de Paris per la costruzione di una linea a grande profondit\u00e0, simile alla metropolitana di Londra. Questo progetto fu accantonato a causa della cedevolezza del suolo parigino, facendo ripiegare su linee pi\u00f9 superficiali, simili a quelle concepite dall'ing. Bienvenue. In sequenza furono dunque costruite la linea A del Nord-Sud aperta il 5 novembre 1910, e la linea B, aperta il 26 febbraio 1911.\nVerso la guerra.\nNel 1910, le sei linee della metropolitana concepite nel 1898 sono tutte aperte e in servizio. Il successo del sistema spinge ad accelerare la costruzione di due nuove linee, le odierne 7 e 8. L'inondazione di Parigi del 1910 impone per\u00f2 una brusca battuta d'arresto ai lavori.\nAlla vigilia della Prima Guerra mondiale, la rete ferroviaria metropolitana \u00e8 gestita da due societ\u00e0 (\"CMP\" e \"Nord-Sud\"), per un totale di 10 linee e 91\u00a0km di strada ferrata. Otto linee sono gestite dalla CMP e due dalla Nord-Sud (le attuali linee 12 e 13 a nord di Saint-Lazare). I passeggeri sono 55 milioni nel 1901, per poi passare a 318 milioni nel 1910 e a 467 milioni nel 1913.\nLa Prima Guerra Mondiale.\nDurante la guerra, a causa della drastica riduzione dei trasporti di superficie, il traffico nel metr\u00f2 aumenta. La lunghezza della rete viene comunque ridotta, sebbene non si fermino i lavori di ampliamento, sebbene rallentati. Cos\u00ec la linea 7 \u00e8 prolungata a \"Palais-Royal\" nel 1916, e la linea A \"Nord-Sud\" si attesta a \"Porte de la Chapelle\". Le operazioni sono rese complesse dalla riduzione di personale, partito in massa per il fronte, che viene in parte rimpiazzato da donne. S'inizia ad adottare in questo periodo la chiusura centralizzata delle porte delle carrozze, che consente di ridurre il numero di addetti al controllo dispiegati sui treni.\nI rischi di bombardamento e la carenza di energia elettrica spingono le autorit\u00e0 a ridurre le corse e a diminuire l'illuminazione dei treni: i convogli circolano praticamente nella penombra, spesso rischiarati da delle lampade ad olio. L'11 marzo 1918 la stazione \"Bolivar\", adibita a rifugio antiaereo, vede consumarsi un dramma: la folla, udendo il fracasso delle bombe, viene presa dal panico e si scaglia verso le porte di uscita, che sono tuttavia fatte solo per aprirsi verso l'interno (dunque non a spinta). Nella calca muoiono 66 persone, e ci\u00f2 spinge le autorit\u00e0 a dotare le stazioni di porte apribili in entrambi i versi.\nIl primo dopoguerra.\nNel 1919 il contesto sociale \u00e8 particolarmente difficile. Il personale sciopera pi\u00f9 volte, chiedendo aumenti di salario e riduzione delle ore di lavoro, che infine vengono concesse. Tuttavia le societ\u00e0 di gestione hanno i conti in profondo rosso, non rimpinguati dall'aumento delle tariffe. Nel 1921 l'amministrazione comunale di Parigi si fa carico direttamente della gestione finanziaria delle societ\u00e0 esercenti il servizio.\nNel 1922, il consiglio municipale di Parigi approva un progetto, che prevede l'ampliamento della rete sviluppandosi su tre grandi assi trasversali, costituiti dalle linee 7, 8 e 9. Vengono altres\u00ec concepite delle linee complementari, la 10 (\"Invalides - Bastille\"), la 11 (\"Ch\u00e2telet - Porte des Lilas\") e la 12 (\"Porte d'Orl\u00e9ans - Porte d'Italie\"). Il progetto della 10 sar\u00e0 pi\u00f9 volte rivisto, mentre la 12 non sar\u00e0 mai realizzata.\nIl 1\u00ba gennaio 1930 la \"CMP\" si fonde con la \"Nord-Sud\" e riprende il controllo di tutta la rete. Le linee A e B sono ribattezzate 12 e 13. Le vetture e le strutture vengono uniformate (in particolare l'alimentazione: la Nord-Sud faceva uso della linea aerea di contatto, la CMP della terza rotaia, che viene implementata anche qui). Nel 1932, viene invece progettata la linea 14 (\"Montparnasse - Porte de Vanves\"), riprendendo un vecchio progetto della \"Nord-Sud\".\nNegli anni 1930 la rete continua ad espandersi. Le linee 8 e 9 sono prolungate sotto i Grands Boulevards in un tunnel comune. Il terreno della zona era tuttavia assai cedevole, e ci\u00f2 caus\u00f2 polemiche nell'opinione pubblica, anche perch\u00e9 secondo molti queste linee ricalcavano spesso i bus di superficie. Ma si procede, e nel 1931 la linea 8 arriva fino a \"porte de Charenton\", per servire la grande esposizione coloniale in programma quell'anno. Nel 1933, la linea 9 raggiunge \"porte de Montreuil\". Nel 1935 viene aperta la linea 11.\nAltre linee, in particolare la 7, 8, 10 e 14, vengono modificate. La linea 7 viene prolungata oltre la Senna, con un tunnel subacqueo, nel 1933, ed unita al troncone \"Jussieu\" - \"Porte de Choisy\", smembrato dalla linea 10, che nel 1937 viene unita ad altri tronconi, creando un perfetto asse est-ovest; la linea 8 \u00e8 prolungata al 15\u00ba arrondissement e la 14 viene attestata tra \"Invalides\" e \"Portes de Vanves\".\nIn questo periodo appaiono nelle stazioni i grandi pannelli con lo schema della rete, per aiutare i viaggiatori ad orientarsi.\nL'estensione nella banlieue.\nLo sviluppo urbano della banlieue parigina negli anni 1920 am\u00e8nent la Ville de Paris et le dipartimento della Senna a definire nel 1929 una nuova convenzione sul trasporto pubblico, anche per la costruzione di nuove tratte di metropolitana. La metropolitana si trasforma cos\u00ec in una rete non pi\u00f9 municipale, ma regionale, atta a servire un territorio in pieno sviluppo.\nDal 1931 sono messi in cantiere i primi tre prolungamenti: la linea 1 viene estesa a \"Ch\u00e2teau de Vincennes\", la 9 a \"Pont de S\u00e8vres\" e la 12 a \"Mairie d'Issy\". Il 3 febbraio 1934, il metr\u00f2 sosta per la prima volta in una stazione di banlieue, a Boulogne-Billancourt. Sei settimane dopo, le linee prolungate 1 e 12 vengono messe in servizio. Poco dopo la 1 sar\u00e0 allungata fino a \"Pont de Neuilly\", la 3 a \"Pont de Levallois\", la 9 a \"Mairie de Montreuil\" e la 11 a \"Mairie des Lilas\".\nNel 1937 si avvia un nuovo lotto di ampliamenti. In particolare, la neocostituita SNCF pone le basi per la costruzione del futuro r\u00e9seau express r\u00e9gional. Nel 1939 la rete si estende per 159\u00a0km, di cui 10 allo scoperto e 13 in banlieue, e 332 stazioni. Ma la Seconda Guerra mondiale interrompe per lungo tempo lo sviluppo della rete.\nLa Seconda Guerra mondiale.\nLa mobilitazione generale del settembre 1939 spinge il governo a fermare lo sviluppo della rete. Molte linee e stazioni vengono chiuse al traffico. Solo 85 stazioni rimangono aperte. Una buona parte sar\u00e0 riaperta nelle settimane seguenti con il ritorno di parte del personale, ma altre resteranno inattive. Con la fuga dei parigini nel 1940, il traffico si riduce a 300.000 viaggiatori, che per\u00f2 torneranno a superare il miliardo nel 1941, dato che rimase \"de facto\" l'unico mezzo pubblico regolarmente in servizio, a causa della penuria di carburanti e della chiusura delle linee tramviarie. Nel 1943 i viaggiatori sono 1,32 miliardi. La guerra inoltre non ostacola alcuni piccoli ampliamenti: la linea 5 viene estesa a \"\u00c9glise de Pantin\" e la 8 a \"Charenton - \u00c9coles\".\nMa la carenza di energia elettrica causa non pochi disguidi alla rete, oltre ad un rincaro dei biglietti. Nel giugno 1941, il governo di Vichy progetta un cambio di gestione, che per\u00f2 non sar\u00e0 mai attuato: la CMP ottiene in gestione i trasporti di superficie, fino a quel momento gestiti dalla STCRP, in un'ottica di progressivo accentramento in un unico ente della gestione dei trasporti pubblici locali. Tra il 1943 e il 1944, la rete, gi\u00e0 messa in ginocchio dalla mancanza di personale e di energia elettrica, viene gravemente danneggiata dai bombardamenti. Alcune stazioni vengono letteralmente sfondate dagli ordigni (\"Simplon\", \"Pont de S\u00e8vres\", \"Billancourt\"), altre, le pi\u00f9 profonde, servono da rifugio antiaereo.\nAlla liberazione, il metr\u00f2 \u00e8 pressoch\u00e9 fermo e necessit\u00e0 di ingenti interventi di manutenzione. Il 1\u00ba gennaio 1945, alla CMP viene revocata la concessione di trasporto pubblico e i suoi dirigenti, considerati collusi con l'invasore tedesco, vengono inibiti dal ministro dei Trasporti Ren\u00e9 Mayer. Malgrado un contesto socio-economico difficile, appronta un'amministrazione straordinaria per portare avanti il servizio. Tuttavia, la paralisi dei mezzi di superficie fa registrare nel 1946 un picco di 1,6 miliardi di passeggeri. Nel 1947, viene aperta la stazione di \"Mairie d'Ivry\", primo intervento postbellico.\nNasce la RATP.\nLa legge del 21 marzo 1948 istituisce l\"'office r\u00e9gional des transports parisiens\", autorit\u00e0 di riferimento sulla rete, e con esso la \"R\u00e9gie autonome des transports parisiens\" (RATP), nuova societ\u00e0 concessionaria di tutti i mezzi pubblici (sotterranei e di superficie) della citt\u00e0 di Parigi. Malgrado risorse finanziarie ridotte, la neonata societ\u00e0 mette subito in pratica la modernizzazione della rete. Nel 1951, la RATP presenta un piano decennale di gestione. Lo sforzo principale si concentra sul materiale rotabile vetusto: il 20% dei convogli risale infatti a prima del 1915. Il piano teorizza altres\u00ec ulteriori estensioni della rete in banlieue, ma nessuno di essi si mette in pratica, causa mancanza di fondi e volont\u00e0; solo il nuovo tratto per \"Carrefour Pleyel\" della linea 13, in costruzione dal tempo della guerra, sar\u00e0 messo in funzione nel 1952.\nSu quest'ultima tratta arriva per\u00f2 il nuovo treno MA 51 (MA sta per \"mat\u00e9riel articul\u00e9\"), che segna un punto di rottura nei confronti dei vecchi convogli Sprague-Thomson. Il suo aspetto moderno, con sedili in cuoio ed illuminazione a fluorescenza, lo fa presto apprezzare dal pubblico, che riprende a dimostrare interesse per la rete metropolitana.\nMa la vera rivoluzione preparata dalla RATP \u00e8 un'altra: la metropolitana su gomma. Pi\u00f9 silenziosa e redditizia in accelerazione e frenata, questa tecnologia consente di aumentare la frequenza dei treni e diminuire il cronico sovraffollamento di talune linee. Il convoglio scelto per questo nuovo servizio \u00e8 il MP 51, sperimentato da luglio 1951. I risultati soddisfacenti spingono la RATP ad ordinare una versione migliorata di questo mezzo, il MP 55, che viene messo in servizio sulla linea 11 dal 1956. La presentazione ufficiale alla stampa avviene l'8 novembre 1956, riscuotendo subito un grande successo.\nParte in parallelo la modernizzazione delle stazioni, con posa di illuminazione a fluorescenza e miglioramento dell'accessibilit\u00e0. Ma tale rinnovamento risulta difficile da mettere in pratica, causa la cronica mancanza di fondi. La RATP sceglie di rivestire di pannelli metallici le pareti di alcune stazioni, prima fra tutte \"Franklin D. Roosevelt\" nel 1957, che per la sua estetica, rivoluzionaria per lo standard del metr\u00f2 parigino, diviene assai famosa.\nNel 1959, l\"'office r\u00e9gional des transports\" \u00e8 sostituito dal \"Syndicat des transports d'\u00cele-de-France\", organismo gestito dallo Stato e dalle amministrazioni locali. La sua missione \u00e8 approvare progetti di sviluppo e stabilire le tariffe. Nel frattempo, sull'onda del successo della linea 11, la RATP converte agli pneumatici le linee 1 e 4, tra le pi\u00f9 frequentate della rete. Ma il solo uso di treni su gomma non basta a decongestionare tali linee, pertanto le banchine delle stazioni vengono allungate a 90 metri e i treni portati a 6 vetture. La linea 1 \u00e8 convertita a pneumatici tra il 1963 e il 1964, mentre la 4 tra il 1966 e il 1967, accrescendo la loro capacit\u00e0 di circa il 30%.\nNuovi prolungamenti in banlieue.\nTra il 1965 e il 1967, dopo 15 anni di pausa, ricominciano le opere di ampliamento della rete. La circolazione automobilistica \u00e8 in crescita, la rete di trasporti di superficie \u00e8 sempre pi\u00f9 congestionata, rendendo il metr\u00f2 l'unica alternativa possibile. Vengono dunque promossi nuovi ampliamenti, con la linea 3 che viene prolungata da \"Gambetta\" a \"Gallieni\", con relativa separazione della diramazione per \"Porte des Lilas\", che nel 1971 diventa linea a s\u00e9 stante, con il numero 3 bis. La linea 8 viene estesa a \"Maisons-Alfort\", poi a \"Cr\u00e9teil afin\" per servire la neocostituita prefettura di Val-de-Marne e la linea 13 da \"Saint-Lazare\" viene condotta a \"Miromesnil\", nell'intento di costruire un asse nord-sud.\nNel medesimo periodo viene costruito e messo in funzione il R\u00e9seau express r\u00e9gional (RER), che assicura un collegamento ancor pi\u00f9 capillare con la banlieue e le periferie. I primi tronconi del RER vengono ricavati da preesistenti linee ferroviarie e dati in gestione alla RATP: si tratta della linea di Vincennes ad est e della Parigi - Saint-Germain-en-Laye ad ovest. Tutte le restanti linee vengono invece date in gestione alla SNCF.\nLa modernizzazione del metr\u00f2.\nNegli anni 1970 molteplici innovazioni tecnologiche modificano in profondit\u00e0 il metr\u00f2 parigino, in particolare l'implementazione dei treni a comando automatico, del biglietto magnetico e dei tornelli d'ingresso (con conseguente parziale sparizione della figura del controllore), che tuttavia dispiacque a non pochi fruitori del metr\u00f2. Al contempo numerose stazioni sub\u00ecscono un restyling, che va a soppiantare le vecchie pareti ricoperte in maiolica. Il nuovo stile adottato nelle stazioni sar\u00e0 definito \u00abstyle Mouton\u00bb, dal nome della prima stazione che ricever\u00e0 questo impianto, nel 1969: \"Mouton - Duvernet\", sulla linea 4. Entra inoltre in funzione il sistema di controllo automatico dei treni, le cui sperimentazioni erano partite nel 1951 sul MP 51, che consente di migliorare la gestione dei treni in linea.\nAnche i treni vengono rinnovati, con la messa in servizio dei nuovi convogli MF 67, che vanno a soppiantare gli storici treni Sprague-Thomson. Il progetto della metropolitana su gomma \u00e8 invece abbandonato, a causa dei costi elevati e dell'eccessiva durata dei lavori di conversione della rete, ma anche grazie all'aumentata efficienza dei treni su ferro. Solo la linea 6 sar\u00e0 convertita agli pneumatici, nel 1974, con l'introduzione dei treni MP 73, ma in questo caso l'accorgimento serve a ridurre la rumorosit\u00e0 della linea, che corre perlopi\u00f9 all'aria aperta. Nel settembre 1978 arriva il MF 77, detto \u00abm\u00e9tro blanc\u00bb (\"metr\u00f2 bianco\") per la sua livrea, che segna un punto di rottura con i treni fino ad allora in uso, con la sua forma bombata e il design pulito e moderno. Assai silenzioso e confortevole, viene destinato alle linee a lunga percorrenza 7, 8 e 13. Il suo arrivo accelera il rinnovamento del parco mezzi; il 9 aprile 1983 l'ultimo treno Sprague-Thomson viene alienato, dopo 75 anni di servizio. Da allora, i convogli superstiti saranno usati solo in occasioni speciali.\nSotto la direzione di Pierre Giraudet, direttore generale della RATP dal 1972 al 1975, partono nuovi collegamenti extramunicipali: la linea 13 viene allungata a \"Ch\u00e2tillon-Montrouge\", poi a \"Saint-Denis - Basilique\" nel 1976, e a \"Asni\u00e8res-Gennevilliers - Gabriel P\u00e9ri\" nel 1980, la linea 7 si attesta a \"Fort d'Aubervilliers\" nel 1979, per poi trovare i suoi nuovi capilinea a \"Villejuif - Louis Aragon\" (ramo sud) nel 1985, e \"La Courneuve - 8 mai 1945\" (ramo nord) nel 1987. La linea 10 viene estesa a \"Boulogne - Pont de Saint-Cloud\" nel 1981, facendo di Boulogne-Billancourt l'unica banlieue servita da due linee del metr\u00f2. Escluse le linee semicircolari 2 e 6, solo la linea 4 rimane all'interno del centro cittadino. Ma l'intervento pi\u00f9 significativo \u00e8, nel 1976, la fusione della linea 14 nella linea 13, con un nuovo tunnel subacqueo sotto la Senna.\nLa nuova linea 14 e il centenario del metr\u00f2.\nIl 15 ottobre 1998 entra in servizio la nuova linea 14, nota anche com \"Meteor\". Era dal 1937 che a Parigi non venivano istituite nuove linee del metr\u00f2.\nLa nuova linea rompe decisamente col passato, con le sue stazioni spaziose, dotate di banchine lunghe 120 metri e distanze tra le fermate simili a quelle del RER, che consentono velocit\u00e0 d'esercizio superiori. Ma il vero marchio di fabbrica della linea \u00e8 il MP 89, treno completamente automatico, senza conduttore, e le stazioni dotate di porte antisuicidio, parallele ai binari, che si aprono solo in presenza di un treno. Questa \u00e8 la prima linea metropolitana al mondo in una capitale di stato a funzionare senza conduttori ed apre la strada alla progressiva totale automazione della rete. Nel 2000, il metr\u00f2 celebra i suoi primi 100 anni di vita, con molteplici iniziative.\nNel 2007 la RATP lancia l'automazione della linea 1, pluricentenaria e frequentatissima, che viene ultimata a fine 2012. Inoltre viene messo in servizio il nuovo treno MF 2000. Vengono inoltre rinnovate a fondo le stazioni, senza tuttavia andare a modificare lo storico ed emblematico rivestimento delle pareti in maiolica. La rete si adatta altres\u00ec alle evoluzioni sociali: si riducono le punte di traffico mattutine e serali, mentre sale notevolmente la frequentazione notturna, che spinge a prorogare fino alle 2:00 del mattino l'orario di chiusura del servizio.\nFuturo.\nLo sviluppo della rete si \u00e8 oggigiorno rallentato. La citt\u00e0 di Parigi \u00e8 ben servita dalla rete esistente, e la crisi economica limita i finanziamenti possibili. Inoltre per servire la banlieue, perlomeno nelle zone meno popolate, incontra sempre maggior favore il tram, meno costoso.\nTuttavia \u00e8 stata decisa una nuova campagna di lavori, che entro gli anni 2010 completer\u00e0 la copertura della banlieue, in sinergia col gi\u00e0 citato tram. Cos\u00ec la linea 8 \u00e8 stata estesa a Cr\u00e9teil, la linea 4 sar\u00e0 portata a Montrouge nel 2012 ed uscir\u00e0 dai limiti municipali di Parigi; nello stesso anno, la linea 12 servir\u00e0 la Plaine Saint-Denis. La linea 11 dovrebbe essere portata a Montreuil, poi a Rosny-sous-Bois. In parallelo, la RATP aumenter\u00e0 la capacit\u00e0 delle sue linee principali, che sono ormai prossime alla saturazione, come la linea 13 nord."}
{"id": "4002349", "revid": "729019", "url": "https://it.wikipedia.org/wiki?curid=4002349", "title": "Societ\u00e0 Anonima Trams Elettrici Comensi", "text": "La Societ\u00e0 Anonima Trams Elettrici Comensi (SATEC) era una societ\u00e0 tranviaria oggi non pi\u00f9 esistente, che gest\u00ec per alcuni anni la rete tranviaria di Como.\nStoria.\nLa Societ\u00e0 Anonima Trams Elettrici Comensi fu costituita il 14 maggio 1904 su iniziativa della Societ\u00e0 di Navigazione Lariana e della Societ\u00e0 Elettrica Alessandro Volta, entrambe di Como, allo scopo di costruire ed esercire la rete tranviaria cittadina, allora in progetto.\nOttenuta la concessione dall'amministrazione comunale, la SATEC inizi\u00f2 i lavori di costruzione delle prime tre linee, che furono attivate nel 1906; l'anno successivo (31 dicembre) segu\u00ec l'attivazione della prima tratta della linea extraurbana per Cant\u00f9.\nVisto il successo di traffico riscontrato, l'amministrazione comunale decise di ampliare la rete, costruendo ulteriori linee, che per\u00f2 avrebbero richiesto alla SATEC un aumento di capitale; pertanto, si decise di fondere la SATEC con la Societ\u00e0 Elettrica Alessandro Volta, creando la Societ\u00e0 Elettrica Comense Alessandro Volta (SECAV), che ne avrebbe proseguito le attivit\u00e0. A regime tale rete risultava strutturata attraverso quattro linee relazioni:"}
{"id": "4002350", "revid": "767487", "url": "https://it.wikipedia.org/wiki?curid=4002350", "title": "Jeffrey S. Medkeff", "text": "Il Minor Planet Center gli accredita la scoperta di dieci asteroidi, effettuate tra il 1999 e il 2000, di cui in parte in collaborazione con David B. Healy.\nGli \u00e8 stato dedicato l'asteroide 41450 Medkeff."}
{"id": "4002351", "revid": "49116142", "url": "https://it.wikipedia.org/wiki?curid=4002351", "title": "SATEC", "text": ""}
{"id": "4002352", "revid": "124123", "url": "https://it.wikipedia.org/wiki?curid=4002352", "title": "Geerten Gossaert", "text": "Viaggiatore e uomo di vasta cultura, scrisse anche di argomenti sociologici e politici.\nConvinto assertore del Protestantesimo, divenne famoso per il volume di versi \"Esperimenti\" (1911) nel quale si possono cogliere gli echi della collaborazione alla rivista \"Il movimento\".\nSecondo Gossaert la vita umana \u00e8 caratterizzata dall'adorazione delle cose materiali e da una solitudine alla quale si reagisce cercando Dio."}
{"id": "4002354", "revid": "30610", "url": "https://it.wikipedia.org/wiki?curid=4002354", "title": "Richard Ernst", "text": ""}
{"id": "4002356", "revid": "599013", "url": "https://it.wikipedia.org/wiki?curid=4002356", "title": "Vincenzo Pandullo", "text": "Carriera.\nHa totalizzato 64 presenze (e 3 reti) in Serie B tutte con la maglia della Fidelis Andria.\nIn Serie A ha giocato i primi mesi della stagione 2002-03 nelle file del Como (fino a gennaio) senza per\u00f2 mai scendere in campo."}
{"id": "4002358", "revid": "729019", "url": "https://it.wikipedia.org/wiki?curid=4002358", "title": "L. B. Abbott", "text": "Biografia.\nNoto soprattutto come L. B. Abbott, entra nel mondo del cinema a 18 anni come operatore di macchina. Poco dopo essersi laureato alla Hollywood High School entra nella squadra degli effetti speciali del film \"Gloria\" nel 1926. Diventa direttore della fotografia nel 1943. Nel 1957 diventa il capo del dipartimento degli effetti speciali alla 20th Century Fox sotto la supervisione di Fred Sersen, carica che mantenne fino al pensionamento nel 1970. Fu richiamato dalla pensione, per\u00f2, per lavorare sulla serie televisiva M*A*S*H nel 1972 per aver lavorato sul film su cui si basa la serie. Abbott \u00e8 stato anche membro della American Society of Cinematographers.\nRiconoscimenti.\nL'anno si riferisce all'anno della cerimonia di premiazione."}
{"id": "4002359", "revid": "287204", "url": "https://it.wikipedia.org/wiki?curid=4002359", "title": "Michel Bitbol", "text": "Biografia.\nHa studiato in diverse universit\u00e0 parigine, prendendo una laurea in medicina nel 1980, un dottorato in fisica nel 1985 e l'abilitazione in filosofia nel 1997. Dal 1980 al 1990 lavora come ricercatore in biofisica. Dal 1990 in poi si dedica alla filosofia della fisica, sviluppando un approccio neokantiano. \nHa curato l'edizione di scritti di Erwin Schr\u00f6dinger in francese ed ha pubblicato diversi libri sulla meccanica quantistica, fra cui il testo \"M\u00e9canique quantique. Une introduction philosophique\", che ha vinto il premio Grammatikakis-Neumann di filosofia della scienza, assegnato dalla \"Acad\u00e9mie des sciences morales et politiques\".\nDa diversi anni si occupa di indagare le relazioni esistenti tra la filosofia della meccanica quantistica e la filosofia della mente e della coscienza, sviluppando una ricerca iniziata con una stretta collaborazione con Francisco Javier Varela Garc\u00eda.\nInoltre \u00e8 da lungo tempo interessato alla filosofia della scuola Madhyamika, dedicandosi per questo anche allo studio del sanscrito.\nPensiero.\nInterpretazione della Meccanica quantistica.\nL'interpretazione della Meccanica quantistica secondo Bitbol nasce da un'analisi di tipo minimale e strumentalista. Questa scelta ha il vantaggio di evidenziare quali siano gli elementi essenziali per ricostruire concettualmente la teoria, arrivando a delinearla come una \"teoria della previsione\", che permette di fornire previsioni sulle misure delle grandezze osservabili del sistema fisico considerato, a partire dalle condizioni iniziali. \nTralasciando una descrizione che ripercorre lo sviluppo storico della teoria, si evita di doversi confrontare con l'ambiguit\u00e0 contenuta nelle prime interpretazioni della Meccanica quantistica, e soprattutto con un \u00abcomplesso lavoro di decostruzione ontologica, a partire dalle rappresentazioni permesse dalla fisica classica\u00bb.\nUno dei punti fondamentali in cui questa interpretazione si differenzia dall'interpretazione di Copenaghen, \u00e8 il ruolo che viene dato al vettore di stato: non rappresenta l'insieme delle informazioni che descrivono lo stato del sistema, ma \u00e8 uno strumento che permette, in modo probabilistico e contestuale, la previsione delle misure delle grandezze osservabili."}
{"id": "4002362", "revid": "450700", "url": "https://it.wikipedia.org/wiki?curid=4002362", "title": "Theodor Kocher", "text": ""}
{"id": "4002364", "revid": "223320", "url": "https://it.wikipedia.org/wiki?curid=4002364", "title": "Paul H. M\u00fcller", "text": ""}
{"id": "4002366", "revid": "599013", "url": "https://it.wikipedia.org/wiki?curid=4002366", "title": "Helge Brendryen", "text": "Biografia.\nIn Coppa del Mondo esord\u00ec il 5 dicembre 1992 a Falun (23\u00b0) e ottenne l'unico podio il 27 marzo 1993 a Planica (2\u00b0).\nIn carriera prese parte a un'edizione dei Campionati mondiali, vincendo una medaglia."}
{"id": "4002367", "revid": "731511", "url": "https://it.wikipedia.org/wiki?curid=4002367", "title": "Sergej Mitrofanovi\u010d Gorodeckij", "text": "Biografia.\nAssieme a Nikolaj Stepanovi\u010d Gumil\u00ebv fu uno dei principali fondatori del movimento letterario denominato acmeismo (o adamismo), diffusosi per innovare le tendenze simboliste, che agli inizi del Novecento mostrarono segni di stanchezza e apparirono ormai parzialmente superate.\nGorodeckij assunse anche il ruolo di ideologo del movimento, sostenendo il principio di accoglimento dell'universo in modo completo e soprattutto nel senso materiale del termine per contrapporsi alla visione astratta dei simbolisti.\nIl suo saggio, intitolato \"Nekotorye tecenija v sovremennoj russkoj poezii\" (Alcune correnti poesia russa contemporanea), uscito alle stampe sulla rivista \"Apollon\" (1912), si dimostra ancora oggi significativo ed emblematico dal punto di vista storico.\nNonostante questo suo particolare impegno teorico, le sue poesie non evidenziarono uno stile e un gusto solamente acmeista, poich\u00e9 Gorodeckij fu influenzato anche da elementi decadentisti, ancora presenti negli anni di formazione e agli inizi di carriera dell'autore.\nI suoi primi successi letterari risalirono al 1908 e persino nelle raccolte pi\u00f9 intensamente acmeiste, quali \"Grjaduscij den\" (Il giorno veniente, 1914) e \"Cetyrnadcatyj god\" (L'anno quattordicesimo, 1915), si possono rintracciare alcuni procedimenti irrazionali decadentisti e simbolisti, anche se sempre meno numerosi, sostituiti sempre pi\u00f9 dalla viva realt\u00e0.\nL'apice della sua creativit\u00e0 lirica fu costituita dalla poesia \"Adam\" del 1916, in cui si adegu\u00f2 alle teorie di Gumilev, secondo le quali i versi devono esprimere un'idea dell'esistenza chiara e ferma, e nelle raccolte \"Jar\" (1907) e \"Perun\" (1907) in cui rivivono personaggi del folklore pseudorusso.\nIn seguito Gorodeckij si stacc\u00f2 dal movimento per dedicarsi alla narrativa, con i romanzi come \"La tromba d'aria purpurea\", (1918) e alla poesia contadina., seppur con risultati leggermente inferiori."}
{"id": "4002373", "revid": "1772671", "url": "https://it.wikipedia.org/wiki?curid=4002373", "title": "Tuscia (disambigua)", "text": ""}
{"id": "4002379", "revid": "247222", "url": "https://it.wikipedia.org/wiki?curid=4002379", "title": "Campana dell'amicizia", "text": ""}
{"id": "4002381", "revid": "110157", "url": "https://it.wikipedia.org/wiki?curid=4002381", "title": "Upotte!!", "text": " \u00e8 una serie manga realizzata dall'autore Kitsune Tennouji, adattata in original net animation (ONA) nel 2012. Il titolo della serie deriva dalla pronuncia al contrario di .\nTrama.\nAlla Seishou Academy, un nuovo insegnante appena trasferito scopre che le studentesse della scuola utilizzano con maestria pistole e varie armi da fuoco. Non solo: le ragazze non sono solo abili tiratrici, ma sono elle stesse delle armi antropomorfe. Gli studenti di questa scuola sono divisi in tre differenti classi: i fucili d'assalto (rappresentati come studenti delle scuole medie), i fucili da battaglia (studenti delle scuole superiori) ed i fucili mitragliatori (studenti delle scuole elementari).\nMedia.\nManga.\nIl manga \"Upotte!!\" di Kitsune Tennouji ha iniziato ad essere serializzato sulla rivista \"Young Ace\" della Kadokawa Shoten nel 2009. Successivamente la serie \u00e8 stata trasferita su \"4-Koma Nano Ace\", ed in seguito su \"Sh\u014dnen Ace\". Ad oggi sono stati resi disponibili quattro volumi tank\u014dbon.\nONA.\nUna serie original net animation (ONA) adattata dal manga \u00e8 stata prodotta dallo studio Xebec, ed \u00e8 iniziata in Giappone l'8 aprile 2012 e si \u00e8 conclusa il 9 giugno dello stesso anno."}
{"id": "4002382", "revid": "287204", "url": "https://it.wikipedia.org/wiki?curid=4002382", "title": "35270 Molinari", "text": "35270 Molinari \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,3872033\u00a0UA e da un'eccentricit\u00e0 di 0,2434063, inclinata di 3,96129\u00b0 rispetto all'eclittica.\nL'asteroide \u00e8 dedicato all'astronomo italiano Emilio Molinari."}
{"id": "4002386", "revid": "49116528", "url": "https://it.wikipedia.org/wiki?curid=4002386", "title": "Tranvia Como-Cant\u00f9", "text": ""}
{"id": "4002388", "revid": "13102", "url": "https://it.wikipedia.org/wiki?curid=4002388", "title": "Ion Heliade R\u0103dulescu", "text": "Biografia.\nProlifico traduttore di letteratura straniera in rumeno, fu anche autore di opere sulla linguistica e sulla storia.\nFu membro fondatore e primo presidente dell'Accademia rumena."}
{"id": "4002390", "revid": "1573940", "url": "https://it.wikipedia.org/wiki?curid=4002390", "title": "Apodemus mystacinus", "text": "Il topo selvatico rupestre (Apodemus mystacinus ) \u00e8 un roditore della famiglia dei Muridi diffuso nell'Asia Minore.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 100 e 130\u00a0mm, la lunghezza della coda tra 98 e 141\u00a0mm, la lunghezza del piede tra 24 e 28\u00a0mm, la lunghezza delle orecchie tra 17 e 21\u00a0mm e un peso fino a 57\u00a0g.\nAspetto.\nIl corpo \u00e8 robusto. Le parti superiori sono grigio chiare, con dei riflessi nerastri sulla schiena e fulvi lungo i fianchi, mentre le parti ventrali sono bianche, con la base dei peli bruno-grigiastra. La linea di demarcazione lungo i fianchi \u00e8 netta. Le orecchie sono relativamente grandi, prive di peli e con una macchia fulva alla loro base posteriore. Le vibrisse sono molto lunghe, nerastre e bianche. La coda \u00e8 lunga quanto la testa ed il corpo, bruno-grigiastra sopra e bianca sotto. Il cariotipo \u00e8 2n=48 FN=50.\nBiologia.\nComportamento.\n\u00c8 una specie terricola e notturna. Passa tutto il giorno all'interno di tane scavate nel terreno dove assembla nidi rivestiti di foglie secche.\nAlimentazione.\nSi nutre di granaglie, pinoli, ghiande, semi di carruba, lumache ed insetti.\nDistribuzione e habitat.\nQuesta specie \u00e8 diffusa nell'Asia minore.\nVive nelle zone rocciose con copertura di prati o arbusti fino a 2.700 metri di altitudine. \u00c8 comune nei frutteti, campi di grano, vigne, oliveti e piantagioni di fico. Talvolta \u00e8 associato a pinete e boschi di leccio.\nTassonomia.\nSono state riconosciute 3 sottospecie:\nStato di conservazione.\nLa IUCN Red List, considerato che questa specie \u00e8 comune, ampiamente diffusa e priva di serie minacce, classifica \"A.mystacinus\" come specie a rischio minimo (LC)."}
{"id": "4002391", "revid": "709565", "url": "https://it.wikipedia.org/wiki?curid=4002391", "title": "Martha Johansson", "text": "Martha Johansson, conosciuta anche con il nome di No-Girl (identico nell'originale), \u00e8 un personaggio dei fumetti Marvel Comics, creato da Grant Morrison (testi) e Ethan Van Sciver (disegni) nel 2001. La sua prima apparizione avvenne nella serie \"New X-Men\" n. 118, anche se non gli fu attribuito un nome fino al n. 134.\nMartha \u00e8 un cervello mutante, scorporato e mantenuto in vita dentro ad un macchinario fluttuante, formato da un contenitore di vetro e da pezzi metallico-elettronici.\nBiografia del personaggio.\nMartha Johansson era una mutante fuggita di casa, che venne catturata dagli U-mani di John Sublime; essi estrassero il suo cervello dal suo corpo, per sfruttare le sue varie membra per i propri abbietti fini. In particolare i poteri del cervello di Martha furono sfruttati da Sublime per cercare di catturare Emma Frost e Scott Summers; il tentativo riusc\u00ec solo inizialmente, perch\u00e9 in seguito i due X-Men riuscirono a liberarsi; Martha perci\u00f2 si vendic\u00f2 di Sublime, negando i poteri di Emma che lo stava reggendo nella sua forma diamantina, facendolo quindi precipitare al suolo da una notevole altezza.\nIn seguito Martha, con il codice di No-Girl, entr\u00f2 a far parte del corpo studentesco dell'Istituto per mutanti di Xavier. In particolare entr\u00f2 a far parte della classe speciale seguita da Xorn, dove divenne particolare ed inseparabile amica della misteriosa Ernst. Le due seguirono quindi Xorn quando questi imperson\u00f2 Magneto (sotto influsso della droga/virus di Sublime), sollevando un gruppo di seguaci mutanti per conquistare l'isola di Manhattan, cercando nel frattempo di eliminare gli X-Men. In seguito al ripudio e poi alla sconfitta di Xorn/Magneto quindi Martha rimase sempre con gli X-Men, anche dopo che essi si trasferirono sull'isola di Utopia.\nIn uno degli episodi della miniserie \"Nation X\" viene rivelato che Quentin Quire ed il suo macchinario di contenimento sono stati trasferiti da Bestia su Utopia, dalla precedente sede di Westchester. In questa occasione Quentin afferma di annoiarsi nel suo piano di esistenza superiore e perci\u00f2 decide di ritornare nel suo stato umano; quindi cerca di distruggere l'intera isola di Utopia usando i suoi enormi poteri, perch\u00e9 gli X-men gli hanno rubato l'idea di creare una nazione mutante. Ingaggia quindi un gioco mortale proprio con Martha Johansson, sfidandola a fermarlo in soli sette minuti e mezzo. Martha cerca di allertare gli X-Men o di localizzare Quentin, ma lui la intercetta in ogni tentativo, fino ad arrivare a rompere il suo contenimento di vetro, che le permette di sopravvivere. Martha per\u00f2 capisce che Quentin ha infiltrato Cerebra per distruggere l'isola e vendicarsi delle Naiadi di Stepford, imprigionandole in un nodo mentale. Martha infine riesce a liberare le Naiadi che unendo i loro poteri telepatici sconfiggono quelli di Quentin.\nPoteri e abilit\u00e0.\nMartha Johansson \u00e8 una mutante ridotta al suo solo cervello, che viene mantenuto in vita dentro un particolare meccanismo fluttuante di vetro e metallo. Il primo potere di Martha \u00e8 quello della telepatia, con il quale riesce a comunicare con gli altri, anche se di solito preferisce rivolgersi solo ad alcuni amici, come Ernst, che poi riportano il suo pensiero alle altre persone. La sua telepatia le permette inoltre di prendere il controllo della mente di altre persone e di usare il loro corpo come se fosse il suo.\nIl suo secondo potere \u00e8 quello di negare agli altri mutanti i loro poteri, concentrando tutta la sua telepatia per prendere il controllo di queste loro specifiche caratteristiche. Il suo raggio esatto di azione non \u00e8 conosciuto, ma finora \u00e8 stato mostrato che deve trovarsi nelle vicinanze del soggetto a cui annulla i poteri."}
{"id": "4002394", "revid": "210951", "url": "https://it.wikipedia.org/wiki?curid=4002394", "title": "No-Girl", "text": ""}
{"id": "4002399", "revid": "124123", "url": "https://it.wikipedia.org/wiki?curid=4002399", "title": "Mary Callahan Erdoes", "text": "Biografia.\nDopo gli studi in matematica alla Georgetown University, Mary Callahan ottenne un MBA dalla Harvard Business School. Ad Harvard conobbe Philip Erdoes, che spos\u00f2 e con il quale ebbe tre figli.\nIntraprese una carriera nel mondo della finanza, lavorando per alcuni istituti di credito finch\u00e9 nel 1996 venne assunta alla JPMorgan Chase, dove inizialmente si occupava di high net worth individual.\nNel 2005 venne nominata CEO di \"J.P. Morgan Private Bank\" e nel 2009 divenne amministratore delegato di \"J.P. Morgan Asset Management\", la grande divisione che si occupa di risparmio gestito.\nLa signora Erdoes \u00e8 stata pi\u00f9 volte inclusa nelle liste delle donne pi\u00f9 potenti del mondo: secondo quella stilata da Forbes nel 2005 e nel 2009 era al centesimo posto, nel 2010 all'ottantaquattresimo e nel 2011 al settantaquattresimo; secondo quella di Fortune del 2011 la Callahan Erdoes \u00e8 la ventiquattresima donna pi\u00f9 potente al mondo.\nMary Callahan Erdoes \u00e8 membro del consiglio di amministrazione dell'UNICEF."}
{"id": "4002401", "revid": "22475", "url": "https://it.wikipedia.org/wiki?curid=4002401", "title": "All the News That's Fit to Sing", "text": "All the News That's Fit to Sing \u00e8 il primo album di Phil Ochs, folksinger degli anni sessanta, pubblicato dall'Elektra Records nell'aprile del 1964.\nIl titolo dell'album richiama il motto del New York Times, \"All the news that's fit to print\", e visto che il giornale fu fondato da Aldoph Ochs (non imparentato con Phil Ochs) vien creata una piacevole allusione.\nLa copertina dell'album ritrae il folksinger mentre legge un giornale seduto sulla custodia di una chitarra.\nLe tracce pi\u00f9 famose sono certamente: \"Power and the Glory\", un inno patriottico, \"The Bells\", poesia di Edgar Allan Poe, \"Bound for Glory\", tributo a Woody Guthrie, e \"Too Many Martyrs\" dedicata a Medgar Evers."}
{"id": "4002402", "revid": "182193", "url": "https://it.wikipedia.org/wiki?curid=4002402", "title": "Dasha Zevina", "text": ""}
{"id": "4002403", "revid": "210951", "url": "https://it.wikipedia.org/wiki?curid=4002403", "title": "Scott Summers", "text": ""}
{"id": "4002409", "revid": "363629", "url": "https://it.wikipedia.org/wiki?curid=4002409", "title": "Paddle (BDSM)", "text": "Paddle, letteralmente \"pagaia\" (per la somiglianza col remo omonimo), \u00e8 un attrezzo appositamente progettato, costruito ed utilizzato per colpire una persona sulle natiche; usato come forma di correzione e disciplina soprattutto in ambito scolastico anglosassone, ma anche all'interno del mondo BDSM come gioco erotico tra adulti consenzienti da affiancare (o come completamento) allo spanking.\nL'atto di colpire qualcuno con questa paletta \u00e8 conosciuto col termine \"remare, pagaiare\". Lo si pu\u00f2 usare anche come atto cerimoniale d'iniziazione rituale o di passaggio (nel mondo militare, lavorativo o scolastico come \"festeggiamento\" per una promozione o compleanno).\nForma e storia.\nLa pala o racchetta \u00e8 composta da due parti, un manico ed un ripiano pi\u00f9 o meno lungo: nella maggior parte dei casi son progettate per esser impugnate con una mano, anche se quelle di forma pi\u00f9 grande han bisogno di tutte e due le mani per esser sostenuta, potendo arrivar fino a 90\u00a0cm. di lunghezza, 2\u00a0cm di spessore e 10\u00a0cm. di larghezza. \nRaramente la si usa anche per colpire la parte posteriore delle cosce del ricevente la punizione; ad alcuni paddle vengono praticati dei fori per aumentarne l'effetto aerodinamico, e di conseguenza la sofferenenza per chi lo sta subendo; anche se al giorno d'oggi molte scuole vietano l'uso della \"paletta coi fori\".\nIl paddle per lo spanking \u00e8 solitamente fatto di legno, occasionalmente in plastica o gomma rinforzata.: i paddles utilizzati per le punizioni corporali a scuola son quasi sempre del legno pi\u00f9 comune e grossolanamente rifiniti., mentre quelli adoperati dagli appassionati cultori sadomaso son spesso realizzati professionalmente e incisi con simboli d'appartenenza o motti vari.\nIl Paddle sembra esser stato originariamente inventato come strumento e metodo di punizione per gli schiavi, in modo da provocar dolore senza per\u00f2 causar alcun danno permanente fisico alla vittima. Subito dopo \u00e8 stato introdotto nelle scuole e generosamente usato dagli insegnanti sugli alunni pi\u00f9 intrattabili e indisciplinati, divenendo via via sempre pi\u00f9 il normale attrezzo per le punizioni corporali nelle scuole degli USA.\nAmbito ed utilizzo correzionale.\nPrincipalmente usato in molte parti del profondo Sud degli Stati Uniti come mezzo per disciplinare il comportamento degli studenti pi\u00f9 turbolenti, ma anche in certe zone all'interno dell'ambito familiare. Secondo i risultati di una recente indagine condotta in ambito nazionale, pi\u00f9 del 10% degli adolescenti maschi americani ha ammesso di esser qualche volta stato punito in casa o a scuola in questa maniera. \nPaddling come modo comune di punizione nelle scuole americane.\nIl \"paddle\" \u00e8 l'attrezzo quasi invariabilmente usato nelle scuole statunitensi che ancora permettono le punizioni corporali per cattiva condotta degli studenti. Essendosi verificati in passato casi di abuso di tale metodo, al fine d'evitar questo pericolo molte scuole descrivono le modalit\u00e0 accettate di questa punizione all'interno del proprio istituto nei manuali da consegnare agli studenti al lor ingresso come matricole.. Ad esempio le scuole del distretto di Bloomfield (Nuovo Messico) prevedono che \"la punizione sar\u00e0 eseguita sulle natiche dello studente colpevole con un paddle a superficie piatta e levigata senza crepe o fori, non causer\u00e0 pi\u00f9 di un dolore temporaneo senza infligger in alcun modo danni permanenti al corpo\" \nDi solito requisito indispensabile per la somministrazione del paddling \u00e8 che un testimone estraneo sia presente al momento dell'esecuzione della punizione. \nLa pratica ha poi gradualmente spostato il paddling da pubblico qual era, in aula o nel corridoio, all'ufficio privato del preside: in passato si potevano anche dare fino a 30 colpi, oggi rarissimamente si superano i 6, molto spesso ci si ferma a 3. Allo studente viene ordinato di piegarsi a pancia in gi\u00f9 su una sedia o sulla scrivania e in quella posizione riceve il numero prescritto di colpi, obbligatoriamente sopra i pantaloni o la gonna. \nAlcune scuole infine consigliano che sia personale di sesso femminile a somministrar la punizione alle studentesse o quantomeno ad esser presente.\nAlla fine del 2011 erano ancor 19 gli stati degli USA, quasi tutti del Sud o dell'Ovest, a permettere punizioni corporali nelle scuole pubbliche.\nDisciplina sociale, gioco e tradizione.\nIn alcune consolidate tradizioni di college ed universit\u00e0 storiche, le trasgressioni alle norme di rispetto reciproco e regolamentazione interna vengono punite col metodo classico utilizzato per calmare i bambini, ovvero la sculacciata e/o lo spanking. Questo fino a ben oltre la fine della 2\u00aa guerra mondiale: la pena era eseguita nella piazza principale del campus davanti a tutti gli studenti. \nI film L'attimo fuggente e Another Country, per citare solo due tra i pi\u00f9 famosi, testimoniano questo fatto in varie scene. \nCerte fraternit\u00e0 sociali son poi associate a tale pratica, in quanto il nuovo arrivato doveva passar attraverso questo rituale per poter sperar d'esser ammesso poi all'interno del gruppo come membro a tutti gli effetti: ci\u00f2 fa parte a tutti gli effetti dei rituali di nonnismo. A causa delle moderne leggi anti-nonnismo questo fenomeno sembra esser in qualche modo diminuito, anche notevolmente rispetto al passato\nIl paddle \u00e8 poi come detto uno degli attrezzi preferiti per i giochi di spanking tra adulti consenzienti (sia M/F-uomo verso donna, che viceversa); \u00e8 usato molto anche all'interno della sottocultura Leather di matrice gay e nelle sedute BDSM tra mistress/master e relativo/a slave. A volte pu\u00f2 esser combinata con l'utilizzo d'una panca apposita (vedi spanking).\nEffetti.\nIl paddling provoca in genere un leggero arrossamento della pelle, ma nei casi in cui sia stato somministrato con eccessiva severit\u00e0 pu\u00f2 anche causare lividi che restano visibili settimane intere "}
{"id": "4002414", "revid": "729019", "url": "https://it.wikipedia.org/wiki?curid=4002414", "title": "Tranvia Como-Appiano Gentile-Mozzate", "text": "La tranvia Como-Appiano Gentile-Mozzate era una linea tranviaria interurbana a trazione elettrica, che collegava la citt\u00e0 di Como al suo circondario sud-occidentale, fino al centro abitato di Mozzate.\nStoria.\nIl 20 febbraio 1907 la Societ\u00e0 Anonima Trams Elettrici Comensi (SATEC), che a partire dal 1906 aveva assunto l'esercizio della rete tranviaria di Como, fu incaricata di realizzare una rete di linee extraurbane per collegare il capoluogo con i principali centri limitrofi, fra le quali la relazione Como-Appiano Gentile-Mozzate, concepita allo scopo di collegare i popolosi centri abitati posti a sud-ovest, e in particolare quello di Appiano Gentile; la linea sarebbe poi proseguita fino a Mozzate, sede di una stazione ferroviaria sulla linea Saronno-Varese-Laveno.\nCon Regio decreto n. 299 dell'11 agosto 1909 fu approvata la relativa convenzione stipulata il precedente 7 luglio e, in seguito all'aumento di capitale appositamente sottoscritto, furono dunque avviati i lavori di costruzione che, condotti celermente, portarono all'inaugurazione ufficiale avvenuta il 19 ottobre 1910.\nIl 16 febbraio 1908 la Societ\u00e0 Elettrica Comense Alessandro Volta (SECAV), che assieme alla societ\u00e0 di Navigazione Lariana aveva fondato la SATEC, incorpor\u00f2 quest'ultima mantenendo il proprio nome e acquisendo direttamente come SECAV l'esercizio tranviario; quale direttore fu confermato l'ingegner Giuseppe Pagani, progettista fra l'altro della linea in questione.\nIl 15 settembre 1934, a causa della riduzione del traffico, la tratta Appiano Gentile-Mozzate venne soppressa e sostituita da un autoservizio, nonostante le proteste dei comuni serviti.\nDopo la seconda guerra mondiale, l'obsolescenza degli impianti tranviari e un clima politico non favorevole agli investimenti nei sistemi su rotaia port\u00f2 la STECAV dismettere le linee, sostituite da autolinee o da filovie: la Como-Appiano Gentile fu soppressa il 7 novembre 1955 e sostituita da un autoservizio; solo la tratta urbana fu sostituita da una linea filoviaria, prolungata dall'originario capolinea periferico di Camerlata alla localit\u00e0 di Breccia.\nCaratteristiche.\nLa Como-Appiano Gentile-Mozzate era una linea a binario singolo, a scartamento metrico come il resto della rete urbana ed interurbana. Era armata con rotaie da 21,5\u00a0kg/m, eccetto un breve tratto di 2,2\u00a0km armato con rotaie Phoenix da 35,2\u00a0kg/m.\nIl servizio era espletato da treni composti da un'elettromotrice e da una rimorchiata, a cui poteva essere aggiunta una seconda rimorchiata in caso di eccezionale affluenza. La velocit\u00e0 massima ammessa era di 25\u00a0km/h fino a Lurate Caccivio, e di 20\u00a0km/h da qui al capolinea di Mozzate.\nPercorso.\nLa tratta extraurbana aveva una lunghezza di , cui si aggiungevano i percorsi sulla rete urbana (dal capolinea comasco di piazza Cavour alla localit\u00e0 di Camerlata). La pendenza massima era del 20\u2030 e il raggio minimo delle curve di .\nDa qui, lasciato sulla sinistra il binario della tranvia Como-Cant\u00f9-Asnago, veniva impegnata dapprima la \"via Varesina\" (poi strada statale 342) che veniva fiancheggiata lungo il margine destro servendo Rebbio, Lucino e Maccio, fino alla progressiva chilometrica 7+415 per poi piegare verso sud ovest in sede propria attraversando l'abitato di Lurate Caccivio e servendo altres\u00ec la stazione cittadina, posta lungo la ferrovia Varese-Como; questa veniva incrociata per mezzo di un sovrappasso appositamente costruito.\nAlla progressiva 7+980 la tranvia raggiungeva nuovamente la viabilit\u00e0 consortile esistente, che veniva seguita lungo il fianco sinistro; percorsa poi per un breve tratto la strada provinciale 24 i tram giungevano ad Appiano Gentile, posta alla progressiva 12+100; lungo la direttrice costituita dalle vie D'Acquisto, Como, Milano, Roma e Giuffanti venivano dunque serviti nell'ordine Veniano Superiore, in corrispondenza del quale il binario si portava sull'altro lato della strada, Veniano Inferiore, Lurago e Limido fino a raggiungere il capolinea, posto di fronte alla stazione di Mozzate, lungo la ferrovia Milano-Laveno."}
{"id": "4002416", "revid": "502559", "url": "https://it.wikipedia.org/wiki?curid=4002416", "title": "Lago R\u00e4terichsboden", "text": ""}
{"id": "4002417", "revid": "287204", "url": "https://it.wikipedia.org/wiki?curid=4002417", "title": "Romain Amalfitano", "text": "Biografia.\nRomain Amalfitano \u00e8 fratello di Morgan, anch'egli calciatore. Il padre Roger \u00e8 stato a sua volta calciatore a cavallo tra gli anni settanta e ottanta.\nCarriera.\nClub.\nRomain inizia la sua carriera da calciatore nel 2003, quando viene acquistato dallo Ch\u00e2teauroux per militare nelle varie divisioni giovanili del club. Sei anni pi\u00f9 tardi viene acquistato dall'Evian, club militante nella Championnat National in quella stagione: debutta in prima squadra il 7 agosto 2009 in occasione del match di campionato con il Cassis. Pochi giorni pi\u00f9 tardi, esattamente il 28 agosto, ottiene la sua prima ammonizione in carriera durante una partita di campionato. Il 19 settembre realizza la sua prima rete in carriera, in occasione della partita di campionato con il Hy\u00e8res. Conclude la sua prima stagione, tra i professionisti, con 22 partite giocate e 3 gol segnati nell'intero campionato.\nDurante la sessione estiva del calciomercato edizione 2010, Romain viene acquistato dallo Stade de Reims per militare in Ligue 2. Debutta con la sua nuova squadra il 6 agosto durante il match con il Laval. La sua prima rete in Ligue 2 la realizza il 15 gennaio 2011, durante la partita di campionato giocata con il Le Mans.\nIl 1\u00ba agosto 2014 viene riscattato dal Digione firmando un contratto triennale."}
{"id": "4002418", "revid": "49116953", "url": "https://it.wikipedia.org/wiki?curid=4002418", "title": "Tranvia Como-Mozzate", "text": ""}
{"id": "4002419", "revid": "49116959", "url": "https://it.wikipedia.org/wiki?curid=4002419", "title": "Tranvia Como-Appiano Gentile", "text": ""}
{"id": "4002420", "revid": "6923", "url": "https://it.wikipedia.org/wiki?curid=4002420", "title": "Comuni di confine della Spagna", "text": "Questo \u00e8 l'elenco dei comuni spagnoli di confine.\nLa Spagna confina con Andorra, la Francia, il Marocco, il Portogallo e il Regno Unito (Gibilterra).\nAndorra.\nI comuni sono elencati da ovest ad est.\nPortogallo.\nI comuni sono elencati da nord-ovest a sud-est."}
{"id": "4002421", "revid": "110157", "url": "https://it.wikipedia.org/wiki?curid=4002421", "title": "Completamento di un anello", "text": "In matematica, il completamento di un anello \u00e8 un'operazione che permette di ottenere, a partire da un anello \"A\", un altro anello formula_1 con propriet\u00e0 in generale \"migliori\", allo stesso modo con cui uno spazio metrico pu\u00f2 essere completato; lo stesso nome \"completamento\" deriva dal fatto che tale operazione pu\u00f2 essere vista come completamento di \"A\" rispetto alla topologia definita dalle potenze di un suo ideale \"I\", detta topologia \"I\"-adica. Un anello che coincide col suo completamento rispetto ad \"I\" \u00e8 detto \"I\"-completo, o semplicemente completo se \"A\" \u00e8 locale e \"I=M\" \u00e8 il suo ideale massimale.\nIl completamento di un anello \u00e8 generalmente utilizzato quando \"A\" \u00e8 un anello noetheriano locale (con ideale massimale \"M\"), e in cui la topologia \u00e8 quella \"M\"-adica.\nEsempi di anelli completi sono l'insieme formula_2 dei numeri \"p\"-adici (completamento di formula_3 rispetto all'ideale formula_4) e l'anello delle serie formali formula_5 su un campo \"K\" (completamento dell'anello dei polinomi formula_6 rispetto all'ideale generato da \"x\").\nCostruzione.\nVi sono due costruzioni del completamento formula_1 di un anello \"A\": la prima topologica, la seconda algebrica.\nLa prima si fonda sul concetto di \"topologia I-adica\", dove \"I\" \u00e8 un ideale di \"A\": essa \u00e8 la topologia generata dalle potenze formula_8 di \"I\" (il cui insieme \u00e8 un sistema fondamentale di intorni di 0) e da tutti gli insiemi formula_9 (per formula_10), questi ultimi aggiunti in modo da rendere \"A\" un anello topologico. Su questa topologia si possono definire le successioni di Cauchy (e la loro equivalenza) e quindi definire formula_1 come l'insieme delle successioni di Cauchy quozientato per equivalenza.\nLa seconda fa uso della nozione di limite inverso: dal momento che formula_12, \u00e8 sempre possibile definire degli omomorfismi di anelli canonici formula_13; all'interno del prodotto diretto formula_14, il completamento formula_1 \u00e8 identificato come l'insieme delle \"successioni coerenti\", ovvero delle successioni formula_16 tali che formula_17.\nRispetto alla prima definizione, la seconda ha il vantaggio di poter dedurre alcune propriet\u00e0 (ad esempio quelle omologiche) a partire da quelle dei quozienti formula_18; tuttavia, rende pi\u00f9 complesso capire quando due ideali \"I\" e \"J\" danno origine allo stesso formula_1 (ovvero quando il completamento \"I\"-adico e quello \"J\"-adico sono isomorfi). La soluzione di questo problema \u00e8 invece implicita nella definizione topologica, in quanto \"I\" e \"J\" determinano lo stesso completamento se e solo se definiscono la stessa topologia.\nEntrambe queste costruzioni possono essere estese ai moduli su \"A\": il completamento \"I\"-adico di un modulo \"E\" pu\u00f2 essere definito come il completamento rispetto alla topologia generata dai sottomoduli formula_20 (e formula_21) oppure come il limite inverso della successione formula_22. Il completamento formula_23 ha, inoltre, una struttura naturale di formula_1-modulo.\nOmomorfismi.\nPer ogni anello \"A\" esiste un omomorfismo canonico formula_25 che manda ogni elemento \"a\" nella successione che vale costantemente \"a\" o, nella definizione algebrica, nell'elemento formula_26. Tuttavia, tale omomorfismo non \u00e8 sempre iniettivo, ovvero non sempre un anello \u00e8 contenuto nel suo completamento: il nucleo di formula_27 \u00e8 esattamente l'intersezione formula_28, e questa \u00e8 l'ideale nullo se e solo se la topologia \"I\"-adica \u00e8 di Hausdorff. Analogamente, se \"E\" \u00e8 un \"A\"-modulo, si pu\u00f2 definire una mappa formula_29, il cui nucleo \u00e8 formula_30. Queste mappe sono sempre continue.\nNel caso noetheriano, tale nucleo \u00e8 caratterizzato dal teorema dell'intersezione di Krull: formula_30 \u00e8 costituito da tutti gli elementi formula_32 per cui esiste un formula_33 tale che formula_34. In questo caso, il nucleo coincide anche con il nucleo dell'omomorfismo di localizzazione formula_35, dove formula_36; di conseguenza c'\u00e8 sempre un omomorfismo iniettivo formula_37.\nDue casi di particolare importanza sono quando \"I\" \u00e8 contenuto nel radicale di Jacobson di \"A\" (ad esempio se \"A\" \u00e8 locale e \"M\" \u00e8 il suo ideale massimale), e quando \"A\" \u00e8 un dominio d'integrit\u00e0: in entrambi i casi, il teorema garantisce che formula_38 e quindi l'omomorfismo formula_25 \u00e8 iniettivo.\nOmomorfismi di moduli.\nDal momento che la mappa formula_29 \u00e8 sempre continua nella topologia \"I\"-adica, \u00e8 possibile definire, a partire da un qualunque omomorfismo di \"A\"-moduli formula_41 un omomorfismo formula_42. Se \"A\" \u00e8 noetheriano, il passaggio da formula_43 a formula_44 preserva le successioni esatte di moduli finiti; ovvero, se\n\u00e8 esatta ed formula_46, formula_47 e formula_48 sono finitamente generati, allora \u00e8 esatta anche\nNel linguaggio della teoria delle categorie, il funtore formula_50 \u00e8 esatto nella categoria dei moduli finitamente generati.\nSe inoltre \"E\" \u00e8 finitamente generato, allora formula_23 \u00e8 isomorfo al prodotto tensoriale formula_52 e, di conseguenza, formula_1 \u00e8 un \"A\"-modulo piatto. Se \"E\" non \u00e8 finitamente generato, c'\u00e8 sempre un omomorfismo suriettivo formula_54, che tuttavia non \u00e8 necessariamente un isomorfismo.\nPropriet\u00e0.\nIl passaggio da un anello locale \"A\" al suo completamento \"M\"-adico formula_1 conserva alcune propriet\u00e0. Se \"A\" \u00e8 noetheriano, allora formula_1 \u00e8 ancora noetheriano e locale, e ha la stessa dimensione di \"A\". Inoltre, se \"I\" \u00e8 un ideale di \"A\", allora la sua estensione ad formula_1 \u00e8 esattamente il completamento di \"I\" (visto come \"A\"-modulo) nella topologia \"M\"-adica; in particolare, l'ideale massimale di formula_1 \u00e8 l'estensione dell'ideale massimale di \"A\".\nAltre propriet\u00e0, invece, non si comportano altrettanto bene: ad esempio, se \"A\" \u00e8 ridotto (ovvero non ha nilpotenti), integro o integralmente chiuso, non \u00e8 detto che formula_1 conservi tali caratteristiche.\nUn'importante propriet\u00e0 degli anelli completi \u00e8 che essi verificano il lemma di Hensel, un analogo algebrico del metodo di Newton per approssimare le soluzioni di equazioni polinomiali: in una delle sue forme, esso afferma che, se \"f\"(\"x\") \u00e8 un polinomio a coefficienti in \"A\" e \"a\" \u00e8 tale che \"f\"(\"a\") \u00e8 contenuto in formula_60 (\"f\"' indica la derivata formale di \"f\") allora esiste uno zero \"b\" di \"f\" tale che formula_61; tale \"b\" \u00e8 unico se formula_62 non \u00e8 un divisore dello zero. Come caso particolare, se formula_63 e formula_62 \u00e8 invertibile, allora esiste (ed \u00e8 unico) uno zero \"b\" di \"f\" tale che formula_65.\nTeorema di struttura.\nIl \"teorema di struttura di Cohen\" classifica gli anelli completi noetheriani come immagini omomorfe di anelli di serie formali; \u00e8 stato dimostrato da Irvin Cohen nel 1946.\nEsso afferma che, dato un anello noetheriano completo \"A\" con ideale massimale \"M\" e campo residuo formula_66, allora:\nIn entrambi i casi, \"d\" pu\u00f2 essere preso uguale al numero di generatori dell'ideale massimale \"M\" di \"A\".\n\u00c8 da notare che, nel primo caso, le ipotesi del teorema non richiedono che \"A\" contenga il proprio campo residuo: ad esempio, se \"A\" contiene l'insieme formula_71 dei numeri razionali e il suo campo residuo \u00e8 formula_72, allora il teorema garantisce che \"A\" contenga anche formula_72. In effetti, la parte pi\u00f9 lunga e complessa della dimostrazione \u00e8 quella che deduce, a partire dall'inclusione di \"k\" in \"A\", anche la presenza di \"K\".\nIn particolare, se la caratteristica di \"A\" \u00e8 un numero primo \"p\", allora \"A\" contiene il campo finito formula_74, e quindi \"A\" contiene anche il suo campo residuo.\nNel caso in cui \"A\" sia anche regolare, il numero di generatori di \"M\" \u00e8 uguale alla dimensione dell'anello; da questo si deduce che\nAlcuni risultati della teoria degli anelli regolari possono essere dimostrati a partire da questo teorema, riducendosi al caso completo (spesso sfruttando la piattezza del completamento)."}
{"id": "4002424", "revid": "212348", "url": "https://it.wikipedia.org/wiki?curid=4002424", "title": "Completamento (teoria degli anelli)", "text": ""}
{"id": "4002425", "revid": "212348", "url": "https://it.wikipedia.org/wiki?curid=4002425", "title": "Anello completo", "text": ""}
{"id": "4002426", "revid": "767487", "url": "https://it.wikipedia.org/wiki?curid=4002426", "title": "Melissa Manchester", "text": "A partire dagli anni settanta ha pubblicato musica adult contemporary. Come attrice lavora per la televisione, il cinema e il teatro.\nNell'edizione dei Premi Oscar 1980, fu la prima interprete ad avere nella storia della rassegna due brani nominati per l'Oscar alla migliore canzone nella stessa edizione. In tale occasione, il suo manager Michael Lippman riusc\u00ec a imporre che la Manchester cantasse entrambi i brani durante la cerimonia di consegna dei premi."}
{"id": "4002428", "revid": "297745", "url": "https://it.wikipedia.org/wiki?curid=4002428", "title": "Jacopino Badoer", "text": ""}
{"id": "4002429", "revid": "767487", "url": "https://it.wikipedia.org/wiki?curid=4002429", "title": "UEFA Euro 2012 (videogioco)", "text": "UEFA Euro 2012 \u00e8 un videogioco della popolare serie calcistica FIFA di Electronic Arts, dedicato ai Campionati europei di calcio 2012.\n\u00c8 stato pubblicato in Europa il 24 aprile 2012. \u00c8 stato pubblicato solamente tramite DLC per \"FIFA 12\".\nCaratteristiche principali.\nL'espansione offre una nuovissima modalit\u00e0 di gioco (simile alla modalit\u00e0 World Tour di \"FIFA Street 4\"), dove si pu\u00f2 creare una squadra personalizzata per competere contro le nazioni europee. Il gioco include tutte le 53 nazioni aderenti UEFA, anche se 24 di loro sono senza licenza. L'utente pu\u00f2 giocare una versione completa della fase finale di UEFA Euro 2012, ma non \u00e8 presente la fase di qualificazione. Tutti gli 8 stadi ufficiali del torneo sono inclusi nel gioco.\nSquadre.\n24 squadre (tra cui l'Ucraina, paese ospitante della manifestazione) non hanno la licenza, con giocatori aventi il nome e il cognome fittizio."}
{"id": "4002430", "revid": "1342115", "url": "https://it.wikipedia.org/wiki?curid=4002430", "title": "Amalfitano", "text": ""}
{"id": "4002434", "revid": "322321", "url": "https://it.wikipedia.org/wiki?curid=4002434", "title": "Jacopino Badoer da Peraga", "text": "Nacque dal senatore Geremia, patrizio appartenente al ramo dei Badoer da Peraga, e da una nobildonna veneta di cui non si conosce il nome.\nFu indirizzato alla carriera ecclesiastica. Nel 1409, giovane studente di diritto canonico presso l'universit\u00e0 di Padova, aveva partecipato al concorso per la nomina del vescovo di Padova: non ebbe successo, visto che fu creato titolare della diocesi Pietro Marcello.\nAnche negli anni successivi tent\u00f2 l'assegnazione di una cattedra episcopale: nel 1415 cerc\u00f2 di ottenere Creta, nel 1418 Torcello e la Canea, nel 1425 Castello. Spronato pi\u00f9 dalle prebende che dalla vocazione, sperava, infatti, di accaparrarsi una posiziona sicura per potersi dedicare senza preoccupazioni alla letteratura. La sua pi\u00f9 grande passione erano i classici romani e si era inserito nel clima umanistico del tempo: tra le sue conoscenze, si ricordano Sicco Polenton (il quale gli dedic\u00f2 la \"Catinia\") e Antonio Baratella (che lo cit\u00f2 nell\"'Ecatometrologia\" e nelle \"Elegie\").\nDella sua attivit\u00e0 letteraria restano solo due sonetti in volgare, mediocri lavori di ispirazione petrarchesca.\nNel 1429, finalmente, riusc\u00ec a ottenere una certa sicurezza economica come canonico del capitolo della cattedrale di Padova (l'elezione risaliva al 1424, ma il Senato veneziano l'aveva inizialmente ritenuta irregolare). Frattanto ereditava anche parte dei beni di famiglia e assumeva anche il titolo di arciprete commendatario della chiesa di Santo Stefano di Verona.\nSappiamo da un'epistola di Pietro del Monte (1437) che in questo periodo il Badoer pot\u00e9 dedicarsi ai suoi interessi con spensieratezza, attorniato da una cerchia di amici altrettanto allegri.\nNel 1439, in ultima, venne eletto arcivescovo di Spalato, sede che raggiunse nel 1441. Tuttavia, lontano da centri culturali vivaci come Padova o Venezia e influenzato dal clima di riforma spirituale del periodo, il Badoer cambi\u00f2 decisamente personalit\u00e0. Attese con zelo ai suoi doveri di arcivescovo (tanto da meritare diverse lodi), cercando in particolare di ricostituire il patrimonio vescovile, in gran parte disperso tra privati e usi profani, e di risollevare le condizioni materiali del suo clero. Su sua iniziativa, infine, venne costruita nella cattedrale la cappella con l'altare di Sant'Anastasio, opera di Giorgio Orsini."}
{"id": "4002440", "revid": "397647", "url": "https://it.wikipedia.org/wiki?curid=4002440", "title": "UEFA Euro 2012", "text": ""}
{"id": "4002451", "revid": "984922", "url": "https://it.wikipedia.org/wiki?curid=4002451", "title": "Robert Megli\u010d", "text": "Biografia.\nIn Coppa del Mondo esord\u00ec il 30 gennaio 1993 a Tauplitz (24\u00b0) e ottenne l'unico podio il 27 marzo 1993 a Planica (3\u00b0).\nIn carriera prese parte a un'edizione dei Giochi olimpici invernali, (14\u00b0 nel trampolino normale, 9\u00b0 nel trampolino lungo, 9\u00b0 nella gara a squadre), a tre dei Campionati mondiali (6\u00b0 nella gara a squadre a Trondheim 1997 il miglior risultato) e a una dei Mondiali di volo, Tauplitz 1996 (18\u00b0)."}
{"id": "4002453", "revid": "287204", "url": "https://it.wikipedia.org/wiki?curid=4002453", "title": "Robert Meglic", "text": ""}
{"id": "4002457", "revid": "406085", "url": "https://it.wikipedia.org/wiki?curid=4002457", "title": "Tezio", "text": ""}
{"id": "4002469", "revid": "124566085", "url": "https://it.wikipedia.org/wiki?curid=4002469", "title": "Ken Ralston", "text": "Biografia.\nRalston inizia la sua carriera nella compagnia di effetti visivi e animazione Cascade Pictures a Hollywood, dove ha lavorato su oltre 150 campagne pubblicitarie nei primi anni settanta.\nNel 1976, fu uno dei fondatori della Industrial Light &amp; Magic, introdotto da Dennis Muren per aiutare George Lucas nella creazione degli effetti speciali di Star Wars . \u00c8 rimasto nella ILM per 20 anni prima di entrare Sony Pictures Imageworks come presidente. Ralston \u00e8 ben conosciuto per i suoi lavori nei film di Robert Zemeckis.\nRalston ha vinto quattro Oscar per i migliori effetti speciali, e un Oscar Special Achievement Award per gli effetti visivi in Guerre stellari - Il ritorno dello Jedi.\nRiconoscimenti.\nL'anno si riferisce all'anno della cerimonia di premiazione."}
{"id": "4002473", "revid": "984922", "url": "https://it.wikipedia.org/wiki?curid=4002473", "title": "Samo Gosti\u0161a", "text": "Agli inizi della carriera, prima della dissoluzione della Jugoslavia (1991), gareggi\u00f2 per la nazionale jugoslava.\nBiografia.\nIn Coppa del Mondo esord\u00ec il 23 marzo 1990 a Planica (69\u00b0) e ottenne l'unico podio il 27 marzo 1993 a Planica (3\u00b0).\nIn carriera prese parte a due edizioni dei Giochi olimpici invernali, (12\u00b0 nel trampolino normale, 22\u00b0 nel trampolino lungo, 6\u00b0 nella gara a squadre) e (28\u00b0 nel trampolino normale, 9\u00b0 nella gara a squadre), a una dei Campionati mondiali, Falun 1993 (6\u00b0 nel trampolino normale il miglior risultato), e a tre dei Mondiali di volo (6\u00b0 a Harrachov 1992 il miglior risultato)."}
{"id": "4002474", "revid": "287204", "url": "https://it.wikipedia.org/wiki?curid=4002474", "title": "Samo Gostisa", "text": ""}
{"id": "4002476", "revid": "123903873", "url": "https://it.wikipedia.org/wiki?curid=4002476", "title": "QuartoCanale Laser Tv", "text": "Quarto Canale \u00e8 un'emittente televisiva locale fondata a Pagani (SA) alla fine degli anni '70 dagli imprenditori Raffaele e Gianni Vrenna.\nRimasta sempre confinata nel proprio bacino di trasmissione, ovvero l'Agro Nocerino-Sarnese, nel 2006 acquisisce la concessione dell'emittente salernitana Telelaser, affiancando al proprio impianto sito sul Monte Chiunzi, due nuovi impianti (Colle Bellara e Iaconti). A seguito di questa acquisizione, l'emittente \u00e8 stata rinominata QuartoCanale Telelaser."}
{"id": "4002478", "revid": "86341", "url": "https://it.wikipedia.org/wiki?curid=4002478", "title": "Pugwall", "text": "Pugwall (\"Pugwall\"; nella seconda stagione: \"Pugwall's Summer\") \u00e8 una serie televisiva australiana in 42 episodi trasmessi per la prima volta nel corso di 2 stagioni dal 1989 al 1991. \u00c8 una sitcom per ragazzi incentrata sulle vicende di una \"band\" formata da un gruppo di ragazzini.\nTrama.\nDopo aver ricevuto una chitarra per il suo tredicesimo compleanno, Peter Unwin George Wall, detto \"Pugwall\", e i suoi amici, Bazza, Orfo e Stringbean formano una band, ma hanno bisogno di un cantante. Mentre \u00e8 in ospedale dopo un incidente in bicicletta, Pugwall incontra una ragazza di nome Jenny, diventano amici e lui le chiede se pu\u00f2 unirsi alla band e cantare per il suo gruppo. Lei acconsente e insieme formano gli \"Orange Organics\". Ogni episodio segue Pugwall e il suo gruppo in prove e tribolazioni, sia nella vita familiare, sia nei vari tentativi di ottenere un contratto discografico.\nProduzione.\nLa serie, ideata da Margaret D. Clark, fu prodotta da LJ Productions e Nine Network Australia. Le musiche furono composte da Peter Moscos. Il regista \u00e8 John Gauci (42 episodi, 1989-1991).\nDistribuzione.\nLa serie fu trasmessa in Australia dal 13 giugno 1989 al 9 agosto 1991 sulla rete televisiva Nine Network. In Italia \u00e8 stata trasmessa nel 1993 su Junior Tv con il titolo \"Pugwall\"."}
{"id": "4002479", "revid": "46931", "url": "https://it.wikipedia.org/wiki?curid=4002479", "title": "Pugwall's Summer", "text": ""}
{"id": "4002493", "revid": "1573940", "url": "https://it.wikipedia.org/wiki?curid=4002493", "title": "Apodemus hyrcanicus", "text": "Il topo selvatico caucasico (Apodemus hyrcanicus ) \u00e8 un roditore della famiglia dei Muridi diffuso nell'Asia centrale.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 95 e 107\u00a0mm, la lunghezza della coda tra 94 e 107\u00a0mm, la lunghezza del piede tra 22,5 e 24\u00a0mm, la lunghezza delle orecchie tra 15 e 19\u00a0mm e un peso fino a 35\u00a0g.\nAspetto.\nLe parti superiori sono marroni scure, mentre le parti ventrali sono bianche. Una macchia bruno-giallastra di forma ovale e dai margini sfumati \u00e8 presente sul petto. La coda \u00e8 lunga quanto la testa ed il corpo, scura sopra, pi\u00f9 chiara sotto.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffuso lungo le coste del Mar Caspio dell'Azerbaigian sud-orientale e Iran settentrionale e lungo i confini tra l'Iran ed il Turkmenistan.\nVive nelle foreste decidue a foglia larga fino a 2.000 metri di altitudine.\nStato di conservazione.\nLa IUCN Red List, considerato che la popolazione si \u00e8 ridotta di circa il 20% negli ultimi 10 anni a causa della perdita del proprio habitat, classifica \"A.hyrcanicus\" come specie prossima alla minaccia (NT)."}
{"id": "4002500", "revid": "721282", "url": "https://it.wikipedia.org/wiki?curid=4002500", "title": "Telenauta '69", "text": "Telenauta '69 \u00e8 un programma televisivo italiano del 2000 di Italia 1, ideato e condotto da Lillo &amp; Greg.\nFormat.\nLo show, in onda per cinque puntate dal 2 al 30 maggio 2000, \u00e8 un omaggio alla televisione italiana in bianco e nero degli anni 1960, oltrech\u00e9 una parodia della TV dei primi anni 2000. \"Telenauta '69\" nasce proprio dalla passione del duo comico per la tiv\u00f9 della loro infanzia, rifacendosi abbastanza esplicitamente alle atmosfere di programmi storici dell'epoca come \"Canzonissima\".\nLa trasmissione \u00e8 condotta da Lillo &amp; Greg, all'epoca noti come inviati de \"Le Iene\" e qui promossi per la prima volta a uno show tutto loro, insieme a Morena De Pasquale, quest'ultima in una sorta di \u00abclone\u00bb di Mina. Il cast \u00e8 completato da Mariano D'Angelo, Crescenza Guarnieri, Paola Minaccioni, Max Paiella e Francesca Zanni, che interpretano i vari segmenti comici. I Blues Willies si esibiscono invece, alla maniera di complessi dell'epoca quali Nomadi ed Equipe 84, in alcune canzoni umoristiche. Infine Giulia Boschi, che introduce le puntate nei panni della signorina buonasera, si rif\u00e0 a sua madre Aba Cercato, vera annunciatrice dell'epoca.\nDescrizione.\nIl programma vede al centro delle vicende \"Telenauta '69\", un fittizio spettacolo musicale del sabato sera del 1969, condotto sul Primo Canale da Lillo &amp; Greg assieme alla soubrette Morena. Lo show ha il suo maggior motivo d'interesse nel Futurello, una nuova e incredibile invenzione: si tratta di uno speciale telecomando che permette di viaggiare nel tempo e vedere cos\u00ec la TV del futuro, di cui per\u00f2 non sempre i conduttori degli anni 1960 riescono a comprendere programmi e situazioni.\nLa parte della trasmissione ambientata nell'Italia del 1969 ricostruisce fedelmente i variet\u00e0 dell'epoca nei principali aspetti, come l'utilizzo del bianco e nero e l'introduzione della signorina buonasera, la sigla e gli stacchetti del corpo di ballo, nonch\u00e9 lo stile della regia e della conduzione. Elementi ricorrenti di questa parte dello show sono le scenette comiche di Lillo &amp; Greg, lo spazio musicale affidato al complesso beat dei Blues Willies, l'ospitata di un personaggio famoso a cui viene mostrato il proprio futuro, e la recitazione da parte di Greg di alcune poesie del poeta russo Sergej Dinozoff.\nI segmenti affidati ai salti temporali del Futurello propongono invece la parodia di vari programmi e pubblicit\u00e0 della televisione italiana a cavallo tra II e III millennio, prendendone di mira strutture, contenuti e conduttori, e raccontando cos\u00ec la \u00abdegenerazione dei palinsesti a venire\u00bb attraverso il raffronto col linguaggio sobrio ed elegante della TV del passato."}
{"id": "4002501", "revid": "367445", "url": "https://it.wikipedia.org/wiki?curid=4002501", "title": "Laser Tv", "text": ""}
{"id": "4002502", "revid": "831997", "url": "https://it.wikipedia.org/wiki?curid=4002502", "title": "Acido xenonucleico", "text": "In biologia sintetica, gli acidi xenonucleici (o XNA) sono macromolecole polimeriche lineari affini agli acidi nucleici, per la presenza nei nucleotidi di un gruppo fosfato e di una delle quattro basi azotate, ma con altre molecole al posto dello zucchero pentoso. Nell'aprile 2012 i ricercatori del Medical Research Council britannico hanno annunciato la sintesi di sei diversi tipi di acidi xenonucleici, usando al posto dei monosaccaridi ribosio e desossiribosio, molecole alternative come il treosio, l'arabinosio, il cicloesene e l'anidroxilitolo. Sono stati anche sviluppati enzimi di polimerasi in grado di sintetizzare tali molecole trascrivendo l'informazione genetica contenuta in segmenti di DNA e RNA, e viceversa.\nLa ricerca dimostrerebbe, in linea di principio, che la vita pu\u00f2 servirsi non solo di molecole RNA e DNA ma anche di molecole alternative.\nGli XNA offrirebbero inoltre molecole alternative al DNA/RNA usato per scopi terapeutici, che sarebbero meno soggette alla degradazione naturale, in quanto non riconosciute come tali dai sistemi viventi."}
{"id": "4002505", "revid": "118621627", "url": "https://it.wikipedia.org/wiki?curid=4002505", "title": "Dennis Siver", "text": "Combatte nella categoria dei pesi piuma per l'organizzazione UFC \u00e8 diventato celebre per aver perso contro Conor Mcgregor.\nPer i ranking ufficiali dell'UFC \u00e8 il contendente numero 13 nella divisione dei pesi piuma.\nCarriera nelle arti marziali miste.\nInizi in Europa.\nSiver nasce nell'allora Unione Sovietica da genitori tedeschi di Russia, e all'et\u00e0 di 17 anni si trasferisce in Germania.\nIl suo background di lottatore \u00e8 composto prevalentemente dalla sua esperienza nella kickboxing, disciplina nella quale Siver \u00e8 stato campione dilettantistico nazionale WAKO nel 1997.\nHa esordito nel mondo delle arti marziali miste nel 2004 prendendo parte a vari tornei e leghe presenti in Europa.\nNel 2006, con un record personale di 5-1, fa il suo esordio nella federazione britannica Cage Warriors, una delle pi\u00f9 prestigiose del vecchio continente, dove Siver combatte quattro incontri, vincendone tre e sconfiggendo il campione Cage Gladiators Jim Wallhead.\nIn quegli anni ha avuto modo di confrontarsi anche con il connazionale e futuro campione M-1 Global Daniel Weichel venendo sconfitto, e vanta una vittoria per sottomissione anche su Paul Jenkins.\nUltimate Fighting Championship.\nA seguito dell'importante vittoria contro Jim Wallhead Siver viene ingaggiato dalla federazione statunitense UFC, al tempo La Mecca delle arti marziali miste e che vantava un'ottima espansione nel Nord Europa; prese parte al campionato dei pesi welter, la sua categoria di peso naturale.\nL'esordio avvenne nell'aprile del 2007 in Inghilterra contro il francese Jess Liaudin, il quale sconfisse Siver per sottomissione; subito dopo tale sconfitta Siver prese la decisione di scendere nei pesi leggeri.\nNel successivo incontro Siver ebbe la meglio per KO sul giapponese Naoyuki Kotani combattendo ancora una volta nel Regno Unito.\nI successivi due incontri negli Stati Uniti furono un calvario per il lottatore tedesco, in quanto venne sconfitto ai punti da Gray Maynard e per KO da Melvin Guillard, sconfitte che causarono l'allontanamento del lottatore dall'UFC.\nLontano dall'UFC Siver combatt\u00e9 e vinse un solo incontro in patria, in quanto gi\u00e0 nel 2009 venne richiamato dalla federazione di propriet\u00e0 della Zuffa per una seconda possibilit\u00e0.\nSiver si ripresent\u00f2 in UFC con un record personale di 12-6, e ricominci\u00f2 con gli incontri in Europa: l'inizio fu eccezionale e Siver ottenne tre vittorie consecutive contro Nate Mohr, Dale Hartt e Paul Kelly; in particolare sconfisse Mohr e Kelly per KO con due ottimi calci rotanti all'indietro.\nNel 2010 torn\u00f2 a combattere su suolo statunitense, dove per\u00f2 venne sconfitto ai punti da Ross Pearson, britannico vincitore del reality show \"The Ultimate Fighter\".\nSiver si riprese subito ed inanell\u00f2 una serie di quattro vittorie consecutive tra il 2010 ed il 2011, sconfiggendo ai punti Spencer Fisher, sottomettendo Andre Winner e superando George Sotiropoulos e Matt Wiman.\nA quel punto nell'ottobre del 2011 Siver ha l'occasione di affrontare un top di categoria come Donald Cerrone: Siver non si dimostr\u00f2 all'altezza e venne sconfitto per sottomissione nel primo round; a quel punto prese la decisione di scendere di categoria di peso e di lottare nei pesi piuma, categoria al tempo povera di papabili contendenti al titolo detenuto da Jos\u00e9 Aldo.\nNel 2012, all'esordio nei pesi piuma, il lottatore tedesco riusc\u00ec nell'impresa di superare ai punti Diego Nunes, al tempo considerato uno dei primi dieci della categoria: la vittoria lo fece balzare nelle classifiche dei pi\u00f9 forti pesi piuma del mondo.\nLo stesso anno avrebbe dovuto affrontare Eddie Yagin, ma a causa di un infortunio venne scelto come avversario Nam Phan: Siver domin\u00f2 l'incontro dall'inizio alla fine su tutti i fronti, ottenendo una schiacciante vittoria per decisione unanime dei giudici di gara.\nNel 2013 arriva la prima sconfitta nella divisione dei pesi piuma per mano del contendente #5 dei ranking ufficiali UFC Cub Swanson che mette KO Siver nel terzo round dopo aver sofferto il tedesco durante la prima ripresa.\nNel dicembre dello stesso anno Siver torna alla vittoria in un incontro tutt'altro che semplice contro il judoka armeno Manny Gamburyan, un ex contendente al titolo WEC; successivamente all'incontro Siver risult\u00f2 positivo all'utilizzo di gonadotropina corionica, un ormone vietato da regolamento, e di conseguenza il risultato dell'incontro venne cambiato in \"No Contest\" e l'atleta venne multato e sospeso per nove mesi.\nTorn\u00f2 a combattere solamente nell'ottobre del 2014 in un evento ospitato a Stoccolma, dove inizialmente avrebbe dovuto affrontare Robert Whiteford ma dopo che quest'ultimo diede forfeit e che il team di Siver rifiut\u00f2 una sfida contro il finlandese Timo-Juhani Hirvikangas l'UFC trov\u00f2 nel francese Taylor Lapilus il secondo atleta per l'incontro, ma la federazione svedese si oppose ritenendo la sfida tra i due atleti non equilibrata, e cos\u00ec alla fine venne chiamato in causa Charles Rosa come avversario: Siver si impose con una convincente vittoria.\nNel gennaio del 2015 affronta la star irlandese Conor McGregor perdendo per KO tecnico durante la seconda ripresa. Mentre a maggio viene nuovamente sconfitto per decisione unanime dal giapponese Tatsuya Kawajiri, in un evento organizzato in Germania.\nA giugno del 2016 avrebbe dovuto affrontare l'ex campione dei pesi leggeri e welter UFC B.J. Penn, all'evento UFC 199. Tuttavia, Siver venne rimosso dalla card il 10 maggio a causa di un infortunio; al suo posto venne inserito Cole Miller.\nAffronter\u00e0 Penn il 25 giugno 2017 a vincendo l'incontro per split decision."}
{"id": "4002507", "revid": "610351", "url": "https://it.wikipedia.org/wiki?curid=4002507", "title": "ITF Women's Circuit 1995", "text": "L'ITF Women's Circuit 1995 \u00e8 stata una serie di tornei gestita dall'organo internazionale del tennis, l'ITF. Lo scopo di questi tornei \u00e8 quello di permettere, in particolare alle giovani tenniste, di migliorare la loro classifica per giocare in tornei pi\u00f9 importanti. L'ITF Women's Circuit comprende tornei che hanno montepremi che vanno dai 5\u00a0000 ai 50\u00a0000 dollari.\nGennaio.\n\"Nessun torneo\""}
{"id": "4002518", "revid": "929200", "url": "https://it.wikipedia.org/wiki?curid=4002518", "title": "Gran Premio di Losanna 1949", "text": "Il Gran Premio di Losanna 1949 \u00e8 stato un Gran Premio di automobilismo della stagione 1949."}
{"id": "4002523", "revid": "88740", "url": "https://it.wikipedia.org/wiki?curid=4002523", "title": "Vitiello", "text": "Vitiello \u00e8 un cognome italiano che pu\u00f2 riferirsi a:"}
{"id": "4002530", "revid": "599013", "url": "https://it.wikipedia.org/wiki?curid=4002530", "title": "Suore benedettine di Santa Batilde", "text": "Le suore benedettine di Santa Batilde, dette di Vanves (in francese \"S\u0153urs B\u00e9n\u00e9dictines de Sainte-Bathilde\"), sono un istituto religioso femminile di diritto pontificio.\nStoria.\nLa congregazione sorse per iniziativa del benedettino Jean-Martial Besse, monaco dell'abbazia di Ligug\u00e9: sollecit\u00f2 a questo scopo Marguerite Waddington-Delmas e Gabrielle Richard (in religione suor Benedetta e suor Scolastica), che fecero il noviziato a Jouarre ed emisero la professione monastica nel 1921.\nLa vita comune inizi\u00f2 a Parigi. La vita monastica era aperta, con una clausura simile a quella dei monaci: erano frequenti i contatti ecumenici e con artisti, intellettuali e appassionati di liturgia. La congregazione fu approvata il 24 giugno 1926 e le sue costituzioni nel 1927.\nNel 1928 la comunit\u00e0 si stabil\u00ec a Vanves e, dopo la promulgazione dell'enciclica \"Rerum Ecclesiae\", che propugnava l'insediamento degli ordini contemplativi in terra di missione, si ebbero fondazioni in Madagascar (1934), Vietnam (1954) e Dahomey (1966).\nAttivit\u00e0 e diffusione.\nLe benedettine di Santa Batilde di dedicano alla vita contemplativa, al lavoro ecumenico e favoriscono l'insediamento della vita monastica nel terzo mondo.\nOltre che in Francia, sono presenti in Benin, Madagascar e Vietnam; la sede generalizia \u00e8 a Martign\u00e9-Briand.\nAlla fine del 2008 la congregazione contava 183 religiose in 8 case."}
{"id": "4002531", "revid": "1305772", "url": "https://it.wikipedia.org/wiki?curid=4002531", "title": "Thanos (disambigua)", "text": ""}
{"id": "4002533", "revid": "155634", "url": "https://it.wikipedia.org/wiki?curid=4002533", "title": "Brasilia Challenger 2 1990 - Doppio", "text": "Il doppio del torneo di tennis Brasilia Challenger 2 1990, facente parte dell'ATP Challenger Series, ha avuto come vincitori La finale di doppio del Brasilia Challenger 2 1990, torneo di tennis che faceva parte dell'ATP Challenger Series nell'ambito dell'ATP Challenger Series 1990, \u00e8 stata vinta da Jaime Oncins e Andrew Sznajder (tds n. 8). In finale hanno sconfitto Luiz Mattar e Fernando Roese (tds n. 1) con il punteggio di 7-5, 3-6, 7-6."}
{"id": "4002535", "revid": "1573940", "url": "https://it.wikipedia.org/wiki?curid=4002535", "title": "Apodemus latronum", "text": "Il topo selvatico dalle orecchie grandi (Apodemus latronum ) \u00e8 un roditore della famiglia dei Muridi diffuso nell'Asia centrale.\nDescrizione.\nRoditore di piccole dimensioni, con la lunghezza della testa e del corpo tra 92 e 107\u00a0mm, la lunghezza della coda tra 100 e 120\u00a0mm, la lunghezza del piede tra 25 e 27\u00a0mm e la lunghezza delle orecchie tra 18 e 21\u00a0mm.\nLa pelliccia \u00e8 lunga, soffice e setosa. Le parti superiori sono marrone scuro, con dei riflessi bruno-rossicci brillanti lungo i fianchi. Le parti ventrali sono bianco-grigiastre, con la base dei peli grigia. Le orecchie sono relativamente grandi e bruno-nerastre scure. I piedi sono bianchi, mentre le anche sono bruno-grigiastre scure. La coda \u00e8 lunga quanto la testa ed il corpo, marrone scuro sopra, pi\u00f9 chiara sotto e cosparsa di piccoli peli.\nBiologia.\nComportamento.\n\u00c8 una specie terricola e notturna.\nDistribuzione e habitat.\nQuesta specie \u00e8 diffusa nel Myanmar settentrionale e nelle province cinesi dello Xizang orientale, Sichuan, Yunnan e Qinghai. Probabilmente \u00e8 presente anche nello stato indiano dell'Arunachal Pradesh, dove sono stati segnalati degli avvistamenti.\nVive nelle foreste alpine e nei prati vicini tra 2.700 e 4.000 metri di altitudine.\nStato di conservazione.\nLa IUCN Red List, considerato il vasto areale, la popolazione numerosa e la presenza in diverse aree protette, classifica \"A.latronum\" come specie a rischio minimo (LC)."}
{"id": "4002536", "revid": "39884", "url": "https://it.wikipedia.org/wiki?curid=4002536", "title": "Wooden", "text": ""}
{"id": "4002551", "revid": "729019", "url": "https://it.wikipedia.org/wiki?curid=4002551", "title": "Caproni-AV.I.S. C.4", "text": "Il Caproni-AV.I.S. C.4 (Avio Industrie Stabiensi) \u00e8 stato un prototipo di un aereo monoplano da collegamento e ricognizione coloniale a tre posti a decollo corto (STOL), simile al coevo Fieseler Fi 156. Fu progettato dall'ing. Ugo Abate e costruito dalla Caproni-AV.I.S (Avio Industrie Stabiensi) nel 1939.\nTecnica.\nEra un monoplano a struttura mista metallo-legno, propulso da motore un raffreddato a liquido.\nLa fusoliera dell'aereo \u00e8 stata realizzata in tubi di metallo saldati e rivestita con sottili fogli di duralluminio; aveva configurazione con ala bassa, del \"tipo Junkers\" con il tipico sistema di ipersostentazione. Essa era costruita con due longheroni di legno ed era rivestita in compensato. Questa disposizione, rispetto ai due veicoli similari Fieseler Fi 156 \"Storch\" e l'IMAM Ro.63, consentiva una maggiore velocit\u00e0 ma comprometteva la visibilit\u00e0 nella ricognizione e nel decollo/atterraggio su brevi distanze.\nIl carrello d'atterraggio a ruote indipendenti era fisso e ammortizzato ed aveva ruote a bassa pressione, particolarmente adatto alle piste non preparate; anche il pattino di coda era ammortizzato.\nLa cabina prevedeva un posto per un pilota, uno per un passeggero affiancato e un passeggero disposto posteriormente; venne anche prevista una versione da soccorso feriti che prevedeva una barella al posto del passeggero posteriore.\nTra tutte le opzioni considerate, il motore pi\u00f9 idoneo al velivolo si mostr\u00f2 essere il tedesco Hirth HM 508D da 280 CV, un motore aeronautico otto cilindri a V invertito a 90\u00b0 raffreddato ad aria prodotto dall'azienda tedesca Hirth Motoren GmbH, che comandava con un'elica bipala.\nDel velivolo furono costruiti sei esemplari che ricevettero le matricole MM11585 e MM.11590."}
{"id": "4002556", "revid": "1305772", "url": "https://it.wikipedia.org/wiki?curid=4002556", "title": "Basta cos\u00ec", "text": ""}
{"id": "4002561", "revid": "767487", "url": "https://it.wikipedia.org/wiki?curid=4002561", "title": "Tour du Finist\u00e8re 2012", "text": "Il Tour du Finist\u00e8re 2012, ventisettesima edizione della corsa e valida come evento dell'UCI Europe Tour 2012 categoria 1.1, si svolse il 14 aprile 2012 su un percorso totale di circa 186,1\u00a0km. Fu vinto dal francese Julien Simon che termin\u00f2 la gara in 4h14'35\", alla media di 43,85 \u00a0km/h.\nAl traguardo 80 ciclisti portarono a termine il percorso."}
{"id": "4002567", "revid": "767487", "url": "https://it.wikipedia.org/wiki?curid=4002567", "title": "Flux Pavilion", "text": "Biografia.\nNel 2009, in collaborazione con Doctor P, DJ Swan-E e Dyspro, ha fondato la Circus Records. Il singolo che lo ha portato al successo internazionale \u00e8 \"I Can't Stop\" che, nel 2011, si \u00e8 piazzato alla posizione numero 56 della Official Singles Chart. Con Doctor P, ha pubblicato nel 2011 la compilation \"Circus One\", alla quale ha contribuito con quattro brani. Nel 2011 \"I Can't Stop\" \u00e8 stato riutilizzato dal produttore Shama \"Sak Pase\" Joseph per l'album \"Watch the Throne\" di Jay-Z e Kanye West. Nello stesso anno viene nominato dal sondaggio della BBC, \"Sound of 2011\", inserendosi nella lista come uno dei pochi artisti indipendenti. Il 5 marzo 2012, la sua \"I Can't Stop\" \u00e8 stata utilizzata sia per la campagna Kony 2012, sia per il videogame \"SSX\"."}
{"id": "4002569", "revid": "1305772", "url": "https://it.wikipedia.org/wiki?curid=4002569", "title": "Wiomarc'h", "text": "Non sappiamo con certezza se rivendic\u00f2 o meno il titolo di sovrano, conoscendolo essenzialmente tramite le testimonianze del cronista franco Eginardo, e dell'anonimo detto \"Astronomus\", secondo il quale \u00absembrava avere un'autorit\u00e0 maggiore degli altri capi bretoni\u00bb; \u00e8 sicuro che si ribell\u00f2 contro i dominatori Franchi nell'822, continuando ad opporvisi sino alla morte sopraggiunta nell'825. La sua ribellione potrebbe essere stata provocata dall'istituzione di una contea franca a Poutrocoet tra l'818 e l'820. \nBiografia.\nWiomarc'h sembra esercitasse il proprio potere nel nord della Bretagna, precisamente nella regione occidentale della Dumnonia. L'utilizzo successivo del medesimo nome da parte dei Visconti di L\u00e9on ha indotto certi storici a postulare la discendenza di questi da Wiomarc'h. Secondo Pierre Le Baud egli fu: \u00abGuihomarus figlio o nipote di Morvannus, cui succedette come visconte di L\u00e9on\u00bb.\nLa sua fu la prima ribellione in Bretagna da quando Ludovico il Pio aveva pacificato la regione dopo la sconfitta di Morvan nell'818. Nell'autunno 822, Wiomarc'h aveva gi\u00e0 dato inizio alla ribellione della Bretagna, poich\u00e9, secondo Eginardo, Lamberto I di Nantes guid\u00f2 gli altri conti della marca di Neustria contro Wiomarc'h, mettendo a ferro e fuoco la regionema la resistenza opposta valse a conservargli la libert\u00e0.. \nQuando l'insurrezione riprese vigore nell'824, Ludovico stesso si diresse su Rennes, citt\u00e0 vicina alle frontiere della Bretagna (il che suggerisce che il centro del potere di Wiomarc'h fosse nel nord della Britannia, ovest della Dumnonia, e non nel sud-ovest come per Morvan).&lt;br&gt;A Rennes Ludovico divise l'armata in tre contingenti, affidandone due ai figli, Pipino I di Aquitania e Ludovico II il Germanico, e riservando per s\u00e9 il comando del terzo; entr\u00f2 quindi in Bretagna e la mise a ferro e fuoco per pi\u00f9 di quaranta giorni, ma di nuovo Wiomarc'h non si arrese, e il sovrano ripart\u00ec per Rouen, il 17 novembre.\nSecondo Regino di Pr\u00fcm, la cui cronologia \u00e8 peraltro assai poco affidabile, Ludovico venne sconfitto dai Bretoni nell'836, ma probabilmente la data corretta \u00e8 l'824. Sia la \"Vita Hludowici Imperatoris\" di Astronomus che gli \"Annales Regni Francorum\" citano l'entit\u00e0 della devastazione portata dall'esercito franco, ma trascurano di riportare l'esito della campagna; il che probabilmente significa che per i Franchi non fu un successo.\nNel maggio 825 Wiomarc'h condusse gli altri capi bretoni ad Aquisgrana per concludere la pace con Ludovico, il quale assicur\u00f2 il suo perdono, accord\u00f2 doni ed altre concessioni ricevendo in cambio il giuramento di lealt\u00e0. Al ritorno, Wiomarc'h per\u00f2 trad\u00ec la fiducia dell'imperatore e riaccese la ribellione provocando devastazioni e incendi. Ma, nel corso di quello stesso anno, Wiomarc'h fu ucciso nella sua stessa casa dagli uomini di Lamberto I di Nantes, per aver fatto la pace con i Vichinghi..&lt;br&gt;La notizia della morte di Wiomarc'h \u00e8 confermata anche nei \"Fuldensis Annales\"."}
{"id": "4002587", "revid": "729019", "url": "https://it.wikipedia.org/wiki?curid=4002587", "title": "Pietro Loretelli", "text": "Biografia.\nLaureato in giurisprudenza, diplomato all'Accademia Militare di Modena, cavallerizzo e schermitore, entr\u00f2 poco prima della guerra nell'Arma dei Carabinieri. Il giorno 8 settembre del 1943, ventottenne e capitano, si trovava a Roma al comando di una caserma vicino a Piazza Ungheria. Udito alla radio dell'Armistizio, si precipit\u00f2 in caserma per avvertire i suoi sottoposti affinch\u00e9 non entrassero, salvandoli cos\u00ec dalle retate naziste. Poi, in borghese, lasci\u00f2 la capitale, ritornando con mezzi di fortuna a Sassoferrato, dove il padre Sebastiano, insieme ad altri, aveva gi\u00e0 formato il nucleo locale del Comitato di Liberazione Nazionale. Appena arrivato, Pietro si un\u00ec ai partigiani che operavano sui monti della zona e l'anno successivo sostitu\u00ec il comandante 'Ferruccio' al comando dei 5 gruppi di partigiani della zona di Sassoferrato.\nNel 1947, in epoca di irredentismo altoatesino, ebbe il comando della zona di Bressanone; nel 1951 fu inviato a Rovigo per affrontare l'emergenza dell'alluvione in Polesine. Nel 1954, anno in cui Trieste fu restituita all'Italia, assunse il comando Carabinieri di quella citt\u00e0.\nPoi fu a Bolzano, dovendosi confrontare nuovamente con l'irredentismo altoatesino; a Napoli; a Roma.\nNel 1970 arriv\u00f2 al massimo della carriera allora raggiungibile da un ufficiale dei Carabinieri, e cio\u00e8 la carica di Vice Comandante Generale. Mor\u00ec a Roma il 24 ottobre del 1973"}
{"id": "4002588", "revid": "1573940", "url": "https://it.wikipedia.org/wiki?curid=4002588", "title": "Apodemus chevrieri", "text": "Il topo selvatico di Chevrier (Apodemus chevrieri ) \u00e8 un roditore della famiglia dei Muridi diffuso in Cina.\nDescrizione.\nRoditore di piccole dimensioni, con la lunghezza della testa e del corpo tra 80 e 110\u00a0mm, la lunghezza della coda tra 72 e 105\u00a0mm, la lunghezza del piede tra 21 e 25\u00a0mm e la lunghezza delle orecchie tra 14 e 16\u00a0mm.\nLe parti superiori sono color ocra brillante, cosparse di peli nerastri, particolarmente lungo la schiena. Le parti ventrali sono biancastre con la base dei peli grigia. Le orecchie sono relativamente piccole e dello stesso colore del dorso. Le zampe sono grigie. La coda \u00e8 pi\u00f9 lunga della testa e del corpo, \u00e8 bruno-nerastra sopra, biancastra sotto e ricoperta di piccoli peli.\nBiologia.\nComportamento.\n\u00c8 una specie terricola e diurna.\nAlimentazione.\nSi nutre di semi e talvolta di insetti.\nDistribuzione e habitat.\nQuesta specie \u00e8 diffusa nelle province cinesi dello Yunnan, Chongqing, Sichuan, Guizhou, Hubei occidentale, Shaanxi meridionale, Gansu meridionale e un avvistamento nello Hunan.\nVive in zone agricole, prati e boschi aperti tra 1.800 e 2.300 metri di altitudine.\nStato di conservazione.\nLa IUCN Red List, considerato il vasto areale, la popolazione numerosa e la presenza in diverse aree protette, classifica \"A.chevrieri\" come specie a rischio minimo (LC)."}
{"id": "4002592", "revid": "287204", "url": "https://it.wikipedia.org/wiki?curid=4002592", "title": "Vuelta a La Rioja 2012", "text": "La Vuelta a La Rioja 2012, cinquantaduesima edizione della corsa e valida come evento del circuito UCI Europe Tour 2012 categoria 1.1, si tenne il 22 aprile 2012 su un percorso di 190,9\u00a0km. Fu vinta dal russo Evgenij \u0160alunov, giunto al traguardo con il tempo di 4h48'41\" alla media di 39,67\u00a0km/h.\nAll'arrivo 91 i ciclisti completarono il percorso."}
{"id": "4002593", "revid": "92723", "url": "https://it.wikipedia.org/wiki?curid=4002593", "title": "Letteratura greca classica", "text": ""}
{"id": "4002599", "revid": "31886", "url": "https://it.wikipedia.org/wiki?curid=4002599", "title": "Duchi di Teck", "text": "Per Duca di Teck si intende, nel corso del Medioevo, un titolo assegnato al responsabile del principato tedesco di Teck e ai dintorni del suo castello, cos\u00ec identificato nel Sacro Romano Impero. \nQuel territorio appartenne, tra il 1187 ed il 1439, ad una genealogia parallela alla dinastia Z\u00e4hringen, noto storicamente come il primo casato di Teck. Il titolo fu ricreato nel 1871 nel Regno di W\u00fcrttemberg per un cugino del suo re, Carlo.\nDal 1187 al 1439.\nAdalberto, figlio di Corrado di Z\u00e4hringen, eredita i possedimenti di suo padre intorno al castello di Teck tra Kirchheim e Owen. Dopo la morte di suo fratello, Bertoldo IV, Duca di Z\u00e4hringen nel 1186, Adalberto adotta il titolo di Duca di Teck.\nNel XIII secolo, la famiglia si divise nelle linee di Teck-Oberndorf e Teck-Owen. I duchi di Teck-Oberndorf si estinsero nel 1363 e Federico di Teck-Owen vendette i loro possedimenti al Conte di Hohenberg. Nel 1365, i Duchi di Teck-Owen vennero in possesso di Mindelheim, ma dovettero, nel 1381, vendere le loro terre intorno al castello di Teck ai conti di W\u00fcrttemberg. L'ultimo membro di quella linea genealogica, Ludovico di Teck, patriarca di Aquileia dal 1412, mor\u00ec nel 1439.\nDal 1495 al 1871.\nNel 1495 l'imperatore Massimiliano I eleva il Conte Eberardo von W\u00fcrttemberg allo status di regnante Duca di W\u00fcrttemberg, concedendogli anche il defunto titolo di Duca di Teck. \nDal 1871.\nNel 1871, gli ormai re di W\u00fcrttemberg crearono il titolo per il principe Francesco di Teck, figlio del Duca Alessandro di W\u00fcrttemberg che si era sposato con una donna appartenente alla famiglia reale britannica. Il titolo esistette fino al 1917, quando il sovrano britannico, Giorgio V rinunci\u00f2 a tutti i titoli tedeschi per conto di s\u00e9 stesso e dei suoi familiari cittadini dell'impero britannico. Quando il Regno di W\u00fcrttemberg croll\u00f2 nel 1918, il titolo si estinse.\nCreazione.\nIl Duca Alessandro di W\u00fcrttemberg spos\u00f2 la Contessa Claudine Rh\u00e9dey von Kis-Rh\u00e9de attraverso un matrimonio morganatico. Quindi il loro figlio maggiore Francesco non aveva diritti di successione al regno di W\u00fcrttemberg. Guglielmo I di W\u00fcrttemberg confer\u00ec nel 1863 a Francesco il titolo di Principe di Teck. Nel 1871, Carlo I del W\u00fcrttemberg gli confer\u00ec il titolo maggiore di Duca di Teck.\nPrincipe Francesco, primo Duca di Teck.\nIl Principe Francesco, primo Duca di Teck, sposa, nel 1866, la principessa Maria Adelaide di Cambridge, una nipote di re Giorgio III. Poich\u00e9 la coppia fu costretta a vivere con la rendita parlamentare di Maria Adelaide, il Duca e la duchessa di Teck vissero a Londra. Nel 1887, la regina Victoria, cugina della duchessa di Teck, concesse al Duca di Teck l'appellativo di sua altezza.\nNel 1892, la figlia del Duca di Teck, la principessa Vittoria Maria di Teck, sposa il principe Giorgio, Duca di York che in seguito avrebbe regnato come re Giorgio V.\nPrincipe Adolfo, secondo Duca di Teck.\nQuando il Primo Duca di Teck muore nel 1900, il Ducato passa a suo figlio maggiore, S.A.S. il principe Adolfo di Teck. Re Giorgio V, nel 1911, concesse al Secondo Duca di Teck l'appellativo di \"Sua Altezza\".\nEstinzione del titolo.\nDurante la prima guerra mondiale, i sentimenti antitedeschi convinsero re Giorgio V a cambiare il nome della casa reale, dal tedesco Casato di Sassonia-Coburgo-Gotha, a quello pi\u00f9 inglese di, Casato di Windsor. Il Re rinunci\u00f2 all'uso di tutti i titoli tedeschi sia per s\u00e9 stesso che per tutti i membri della famiglia reale britannica con residenza nei confini dell'Impero Britannico.\nIn risposta a ci\u00f2, il Duca di Teck rinunci\u00f2 al titolo di Principe di Teck e Duca di Teck nel Regno di W\u00fcrttemberg ed all'appellativo di sua altezza. Adolfo, insieme agli altri parenti, il principe Alessandro di Teck, adott\u00f2 il nome di Cambridge, in onore del loro nonno, il principe Adolfo, Duca di Cambridge.\nAdolfo fu successivamente nominato, Marchese di Cambridge, Conte di Eltham, e Visconte Northallerton fra i Pari del Regno Unito. Suo figlio maggiore adott\u00f2 il titolo di Conte di Eltham come \"titolo di cortesia\". I suoi figli minori diventarono Lord o Lady di Cambridge. Alessandro fu nominato, conte di Athlone. \nDopo la fine della prima guerra mondiale, il Regno di W\u00fcrttemberg divent\u00f2 uno Stato all'interno della Repubblica di Weimar. Successivamente non ci furono pi\u00f9 individui ai quali fu assegnato il titolo di Duca di Teck. L'ultimo discendente in linea maschile del principe Francesco, Duca di Teck, fu \"George Cambridge, II Marchese di Cambridge\", figlio del principe Adolfo, Duca di Teck, deceduto nel 1981. Attualmente non esiste nessuna pretesa giuridica al titolo."}
{"id": "4002605", "revid": "1602064", "url": "https://it.wikipedia.org/wiki?curid=4002605", "title": "Profit", "text": "Profit \u00e8 una serie televisiva statunitense del 1996 composta da una sola stagione.\nTrama.\n\u00c8 una serie drammatica incentrata sulle vicende di James Stakowski, detto Jim Profit, un dipendente neo-promosso della \"Acquisitions at Gracen &amp; Gracen\" (G&amp;G), una multinazionale molto poco etica con alcune delle sue pratiche commerciali. Profit non \u00e8 al di sopra dei ricatti, della corruzione imperante, delle estorsioni o addirittura dell'omicidio quando si tratta di portare avanti l'azienda e fare profitto.\nProduzione.\nLa serie fu prodotta da New World Television e Stephen J. Cannell Productions e girata a Vancouver in Canada. Le musiche furono composte da Walter Murphy e Mike Post.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dall'8 aprile 1996 al 29 aprile 1996 sulla rete televisiva Fox per gli episodi dall'1 al 4. In quell'anno, la serie venne chiusa a causa dei bassi ascolti, e gli episodi dal 5 all'8 andarono in onda su Trio nel 2002. In Italia \u00e8 stata trasmessa dal 15 gennaio 2004 su Jimmy con il titolo \"Profit\".\nAlcune delle uscite internazionali sono state:"}
{"id": "4002606", "revid": "1573940", "url": "https://it.wikipedia.org/wiki?curid=4002606", "title": "Apodemus semotus", "text": "Apodemus semotus () \u00e8 un roditore della famiglia dei Muridi endemico di Taiwan.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 82,5 e 100\u00a0mm, la lunghezza della coda tra 100 e 119\u00a0mm, la lunghezza del piede tra 23 e 25,5\u00a0mm, la lunghezza delle orecchie tra 15 e 17\u00a0mm e un peso fino a 39\u00a0g.\nAspetto.\nLa pelliccia \u00e8 liscia e non spinosa. Le parti superiori sono brunastre scure, mentre le parti inferiori sono grigiastre, con la punta dei peli biancastre. Le orecchie sono alquanto grandi, praticamente prive di peli e bruno-grigiastre. Le zampe sono biancastre. La coda \u00e8 pi\u00f9 lunga della testa e del corpo, \u00e8 finemente ricoperta di peli, marrone sopra e pi\u00f9 chiara sotto.\nBiologia.\nComportamento.\n\u00c8 una specie terricola.\nRiproduzione.\nSi riproduce durante tutto l'anno, con picchi tra aprile e maggio e tra settembre ed ottobre. Le femmine danno alla luce 2-6 piccoli alla volta.\nDistribuzione e habitat.\nQuesta specie \u00e8 endemica dell'isola di Taiwan.\nVive nei prati, nelle foreste di conifere ed a foglia larga, nei boschi di bamb\u00f9 e nelle boscaglie sub-alpine tra 1.800 e 3.200 metri di altitudine.\nStato di conservazione.\nLa IUCN Red List, considerato il vasto areale, la popolazione numerosa, la tolleranza ad un vasto numero di habitat e la presenza in diverse aree protette, classifica \"A.semotus\" come specie a rischio minimo (LC)."}
{"id": "4002620", "revid": "122376787", "url": "https://it.wikipedia.org/wiki?curid=4002620", "title": "Una famiglia in eredit\u00e0", "text": "Una famiglia in eredit\u00e0 (\"Die geerbte Familie\") \u00e8 un film del 2011 diretto da Christine Kabisch.\nTrama.\nIsabelle \u00e8 una stilista di un'azienda di moda, di cui \u00e8 diventata caporedattore, che vive con i suoi nonni da tanti anni. Un giorno scopre che suo padre \u00e8 morto in un incidente insieme alla sua seconda moglie, quando ha sempre pensato che fosse deceduto per un infarto 23 anni prima, come le facevano credere i nonni.\nIsabelle cos\u00ec si reca alla fattoria del padre, dove incontra Daniel, un uomo che si prende cura di Paul e Melissa, i fratellastri di Isabelle. L'assistente sociale comunica loro che sono la sorellastra pu\u00f2 prendere in affido i figli, altrimenti vengono portati in orfanotrofio. Isabelle deve pertanto decidere tra la sua vita a Francoforte o stare con i ragazzi alla fattoria. Dopo un po' di tempo li porta alla casa in citt\u00e0 dove vive con il suo compagno, Robert, che per\u00f2 non li accetta. Durante un litigio, Paul e Melissa fuggono e vanno in stazione per tornare in fattoria, ma Isabelle li ritrova e in seguito vengono raggiunti da Daniel che li porta via.\nIsabelle rinuncia alla sua carica di caporedattore e abbandona Robert per andare a vivere per sempre in fattoria, riuscendo cos\u00ec a equilibrare la sua vita con i fratellastri e il suo lavoro.\nDistribuzione.\nMessa in onda.\nLe date di messa in onda internazionali nel corso del 2011 sono state:"}
{"id": "4002631", "revid": "106456", "url": "https://it.wikipedia.org/wiki?curid=4002631", "title": "Luigi di Sancerre", "text": ""}
{"id": "4002632", "revid": "1851848", "url": "https://it.wikipedia.org/wiki?curid=4002632", "title": "Lucrezia Marricchi", "text": "Biografia.\nNata a Roma, \u00e8 cugina dei doppiatori Veronica e Alessio Puccio."}
{"id": "4002640", "revid": "406085", "url": "https://it.wikipedia.org/wiki?curid=4002640", "title": "Adidas Jo'bulani", "text": ""}
{"id": "4002659", "revid": "46931", "url": "https://it.wikipedia.org/wiki?curid=4002659", "title": "Holocaust (miniserie televisiva)", "text": ""}
{"id": "4002669", "revid": "1573940", "url": "https://it.wikipedia.org/wiki?curid=4002669", "title": "Phiditiidae", "text": "I Phiditiidae sono una famiglia di lepidotteri, appartenente alla superfamiglia Bombycoidea, diffusa esclusivamente in Sudamerica.\nTassonomia.\nQuesto taxon \u00e8 stato a lungo considerato una sottofamiglia (Phiditiinae) dei Bombycidae, per poi essere elevato allo status di famiglia da Zwick \"et al.\" (2011).\nGeneri.\nVengono riconosciuti 4 generi per un totale di 23 specie:"}
{"id": "4002672", "revid": "547034", "url": "https://it.wikipedia.org/wiki?curid=4002672", "title": "Gerard Krekelberg", "text": "STORIA.\nNel 1909, Hendrik Thyssen, direttore del real coro maschile di Roermond, chiese a Krekelberg di scrivere il testo di un anthem per celebrare la fondazione della \"Vereniging ter bevordering van de volkszang in Limburg\" (Societ\u00e0 per la promozione della canzone popolare Limburghese) sulla musica composta dallo stesso Thyssen. L'inno scaturito dalla sinergia dei due, intitolato \"Limburg mijn Vaderland\", venne eseguito per la prima volta il 31 gennaio 1909 dal real coro di Roermond, diretto dallo stesso Thyssen.\nSuccessivamente, nel 1939, \"Limburg mijn Vaderland\" venne ufficialmente proclamato inno nazionale del Limburgo cambiando il titolo in Waar in 't bronsgroen eikenhout."}
{"id": "4002673", "revid": "657000", "url": "https://it.wikipedia.org/wiki?curid=4002673", "title": "Wes Evans", "text": ""}
{"id": "4002677", "revid": "690868", "url": "https://it.wikipedia.org/wiki?curid=4002677", "title": "Bocca di cotone", "text": ""}
{"id": "4002678", "revid": "767487", "url": "https://it.wikipedia.org/wiki?curid=4002678", "title": "E Guagliuncelle", "text": "E Guagliuncelle \u00e8 il primo album del cantante napoletano Anthony, pubblicato nel 2003 distribuito alla GS Record di Catania con testi di Genny Valentino e una canzone cover ('O sarracino) di Renato Carosone."}
{"id": "4002680", "revid": "641838", "url": "https://it.wikipedia.org/wiki?curid=4002680", "title": "Statistiche dell'Associazione Calcio Milan", "text": ""}
{"id": "4002681", "revid": "690868", "url": "https://it.wikipedia.org/wiki?curid=4002681", "title": "Aechmophrys cerastes cercobombus", "text": ""}
{"id": "4002682", "revid": "641838", "url": "https://it.wikipedia.org/wiki?curid=4002682", "title": "Statistiche dell'AC Milan", "text": ""}
{"id": "4002683", "revid": "641838", "url": "https://it.wikipedia.org/wiki?curid=4002683", "title": "Statistiche dell'A.C. Milan", "text": ""}
{"id": "4002685", "revid": "641838", "url": "https://it.wikipedia.org/wiki?curid=4002685", "title": "Statistiche e record dell'AC Milan", "text": ""}
{"id": "4002686", "revid": "641838", "url": "https://it.wikipedia.org/wiki?curid=4002686", "title": "Statistiche e record dell'A.C. Milan", "text": ""}
{"id": "4002688", "revid": "690868", "url": "https://it.wikipedia.org/wiki?curid=4002688", "title": "Geco nano del Nordafrica", "text": ""}
{"id": "4002689", "revid": "641838", "url": "https://it.wikipedia.org/wiki?curid=4002689", "title": "Record dell'Associazione Calcio Milan", "text": ""}
{"id": "4002691", "revid": "641838", "url": "https://it.wikipedia.org/wiki?curid=4002691", "title": "Record dell'AC Milan", "text": ""}
{"id": "4002694", "revid": "641838", "url": "https://it.wikipedia.org/wiki?curid=4002694", "title": "Record dell'A.C. Milan", "text": ""}
{"id": "4002714", "revid": "1714743", "url": "https://it.wikipedia.org/wiki?curid=4002714", "title": "Caritea, regina di Spagna", "text": "Caritea, regina di Spagna, ossia La morte di Don Alfonso re di Portogallo \u00e8 un'opera in due atti di Saverio Mercadante, su libretto di Paolo Pola. La prima rappresentazione ebbe luogo al Teatro la Fenice di Venezia il 21 febbraio 1826. Nelle riprese successive spesso il titolo divenne \"Donna Caritea\". L'opera dest\u00f2 un \u00abvero entusiasmo\u00bb e per molti anni ottenne la stessa accoglienza in tutti i teatri italiani.\nGli interpreti della prima rappresentazione furono:\nIl direttore era Antonio Cammerra, il maestro del coro Luigi Carcano, lo scenografo Francesco Bagnara.\nUn'opera sullo stesso soggetto, \"Donna Caritea, regina di Spagna\" era stata musicata in precedenza da Carlo Coccia, e rappresentata il 7 gennaio 1818 al Teatro Sant'Agostino di Genova.\nNella nona scena del primo atto un gruppo di guastatori spagnoli canta un coro, \"Aspra del militar bench'\u00e8 la vita\", alcune parole del quale, \"Chi per la patria muor, vissuto \u00e8 assai\", suscitarono entusiasmi patriottici, cos\u00ec che il coro veniva spesso proibito dalla censura.. Queste parole divennero poi famose anche per essere state cantate dai fratelli Bandiera prima della loro esecuzione. Il testo del libretto originale, tuttavia, dice \"Chi per la gloria muor\".\nTrama.\nLa scena \u00e8 in Toledo, e sulle rive del Tago al campo di Don Alfonso.\nAtto I.\nIl re del Portogallo, Alfonso, ha dichiarato guerra alla Spagna, poich\u00e9 la regina spagnola Caritea ha rifiutato la sua offerta di matrimonio e la vuole prendere con la forza. I portoghesi stanno assediando Toledo.\nGiunge al campo portoghese, dove chiede di essere ospitato, Diego, uno spagnolo innamorato di Caritea che era fuggito perch\u00e9 era stato da lei rifiutato e aveva ucciso un altro pretendente della regina, Pompeo. Caritea, che era innamorata di Pompeo, ha promesso la sua mano a chi le consegner\u00e0 la testa di Diego.\nIl caso vuole che sia proprio Diego a salvare Caritea che rischia di morire nei pressi del campo portoghese, dove si era recata in abiti virili intenzionata a soprpendere l'armata nemica. Diego, in cui \u00e8 ancora palpitante l'amore per Caritea, non viene per\u00f2 riconosciuto, poich\u00e9 sono passati ormai dieci anni dalla sua fuga.\nGiunge sulla scena anche Alfonso, che con un gesto di generosit\u00e0 libera Don Fernando, l'anziano padre di Diego, che era caduto suo prigioniero. Alfonso viene poi informato che Caritea si aggira travestita nei pressi del suo campo ed esplode il suo furore.\nAtto II.\nDiego riesce a ricondurre Caritea a Toledo; avendo compreso che si \u00e8 innamorata di lui, le chiede la mano, ma la regina gli ricorda il decreto con cui acconsente a sposarsi con chi gli recher\u00e0 la testa dello stesso Diego. Fernando teme per la vita del figlio, ritrovato dopo tanti anni.\nDon Alfonso, nel suo furore, sfida Diego a duello, ma viene ucciso. Diego ritorna a Toledo vincitore e acclamato dal popolo. Grazie a questo ora pu\u00f2 rivelare a Caritea la propria identit\u00e0. Caritea lo perdona e gli concede il matrimonio.\nCuriosit\u00e0.\nNella versione italiana del film Mary Poppins (Disney, 1964), la canzone \u201cSuffragette, A Noi!\u201d, interpretata da Tina Centi, presenta una variazione sul tema della famosa aria \u201cAspra del militar\u201d: \u201cchi per il voto muor, vissuta \u00e8 assai\u201c."}
{"id": "4002715", "revid": "1305772", "url": "https://it.wikipedia.org/wiki?curid=4002715", "title": "Pleasures of the Harbor", "text": "Pleasures of the Harbor \u00e8 il quarto album di Phil Ochs, il primo con la A&amp;M Records (i precedenti erano stati pubblicati con l'Elektra Records), uscito nell'ottobre del 1967. \"Pleasures of the Harbor\" fu anche il pi\u00f9 grande successo commerciale ottenuto da Ochs.\nLa canzone pi\u00f9 famosa \u00e8 \"Outside of a Small Circle of Friends\" che Ochs scrisse ispirandosi all'omicidio di Kitty Genovese. Altre tracce note sono \"Pleasures of the Harbor\" composta dopo che Ochs vide un film del suo idolo cinematografico John Wayne, \"Viaggio senza fine\", ed anche \"Crucifixion\", in cui la morte di John Fitzgerald Kennedy \u00e8 paragonata a quella di Cristo.\nClassifica.\nAlbum"}
{"id": "4002723", "revid": "1305772", "url": "https://it.wikipedia.org/wiki?curid=4002723", "title": "Nitocri", "text": "Nitocri (Nitocri, regina d'Egitto) \u00e8 un'opera in due atti di Saverio Mercadante, su libretto di Lodovico Piossasco Feys e Apostolo Zeno. La prima rappresentazione ebbe luogo al Teatro Regio di Torino il 26 dicembre 1824 e l'opera ebbe \u00abgrata accoglienza\u00bb.\nGli interpreti della prima rappresentazione diretti da Giovanni Battista Polledro furono:\nIl libretto di Apostolo Zeno era gi\u00e0 stato utilizzato per un'opera con lo stesso titolo di Antonio Caldara, rappresentata a Vienna, nel Teatro della Favorita, il 30 agosto 1722.\nTrama.\nL'azione si rappresenta in Menfi."}
{"id": "4002724", "revid": "253269", "url": "https://it.wikipedia.org/wiki?curid=4002724", "title": "L'orso Ben", "text": "L'orso Ben (\"Gentle Ben\") \u00e8 una serie televisiva statunitense in 56 episodi trasmessi per la prima volta nel corso di 2 stagioni dal 1967 al 1969.\n\u00c8 basata su un libro di Malt Morey, che tuttavia era ambientato in Alaska anzich\u00e9 in Florida. Fu preceduto da un film per la televisione pilota nel 1967, \"Il gigante buono\" (\"Gentle Giant\"). Sulla serie sono inoltre basati due film per la televisione: \"Tenero Ben\" (\"Gentle Ben\", 2002) e \"\" (2003).\nTrama.\n\u00c8 una serie d'avventura incentrata sulle vicende di Mark Wedloe, un bambino che ha come amico un orso nero americano che chiama Ben ; l'animale, catturato da un bracconiere da cucciolo e divenuto amico di Mark nel film pilota, \u00e8 rimasto docile anche in et\u00e0 adulta. Mark vive coi genitori alle Everglades in Florida, dove suo padre lavora come guardia forestale.\nProduzione.\nLa serie fu prodotta da Ivan Tors Productions e girata nei Palm Beach Gardens in Florida, negli Ivan Tors Studios e nel Fairchild Tropical Garden a Miami. Le musiche furono composte da Harry Sukman. Sebbene vari orsi hanno interpretato Ben nella serie, il principale era un orso di nome Bruno, addestrato da Monty Cox .\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 10 settembre 1967 al 27 aprile 1969 sulla rete televisiva CBS. In Italia \u00e8 stata trasmessa con il titolo \"L'orso Ben\".\nAlcune delle uscite internazionali sono state:"}
{"id": "4002731", "revid": "767487", "url": "https://it.wikipedia.org/wiki?curid=4002731", "title": "13 - Se perdi... muori", "text": "13 - Se perdi... muori (\"13\") \u00e8 un film del 2010 diretto da G\u00e9la Babluani. \u00c8 il remake in chiave hollywoodiana del film di produzione francese \"13 Tzameti\" (2005), scritto e diretto dallo stesso Babluani.\nTrama.\nVincent Ferro \u00e8 un giovane elettricista, la cui vita scorre normalmente in una famiglia caratterizzata da forti legami parentali. Apprende che il padre, gi\u00e0 reduce da un pesante intervento chirurgico, che ha costretto i famigliari a ipotecare la casa di propriet\u00e0 per sostenere le spese cliniche, deve sottoporsi a un secondo costoso intervento che la famiglia non potr\u00e0 affrontare. Mentre lavora all'impianto elettrico in un'abitazione, casualmente sente che il padrone di casa, tale Harrison, ha nelle mani la possibilit\u00e0 di guadagnare un'enorme cifra, in un solo giorno, attraverso un'impresa misteriosa quanto rischiosa. Harrison muore improvvisamente di overdose e Vincent decide di prenderne il posto, sottraendo la lettera con le istruzioni, che l'uomo aveva appena ricevuto, e accettando il relativo rischio al buio, nella speranza di risolvere i problemi familiari. Giunto a destinazione, fra lo sconcerto e la diffidenza dei committenti di Harrison, si trova al centro di una vera e propria roulette della morte, messa in piedi da un'efficientissima organizzazione criminale, in cui 17 giocatori - disperati, ex carcerati, disturbati mentali - si puntano reciprocamente un revolver alla testa, per soddisfare l'eccitazione e l'avidit\u00e0 di ricchi scommettitori. Vincent \u00e8 terrorizzato, ma ormai non pu\u00f2 pi\u00f9 tirarsi indietro, dovr\u00e0 giocare.\nDistribuzione.\nIl film non \u00e8 passato dalle sale cinematografiche, ma nell'aprile 2012 \u00e8 uscito direttamente in DVD."}
{"id": "4002734", "revid": "110157", "url": "https://it.wikipedia.org/wiki?curid=4002734", "title": "Ipermestra (Mercadante)", "text": "Ipermestra \u00e8 un'opera in due atti di Saverio Mercadante, su libretto di Luigi Ricciuti. La prima rappresentazione ebbe luogo al Teatro San Carlo di Napoli il 29 dicembre 1825. L'opera \u00abpi\u00f9 che piacere alla generalit\u00e0, ottenne solo l'approvazione degli intendenti dell'arte\u00bb.\nGli interpreti della prima rappresentazione furono:\nTrama.\nLa scena \u00e8 in Argo, e sue vicinanze."}
{"id": "4002735", "revid": "124123", "url": "https://it.wikipedia.org/wiki?curid=4002735", "title": "Michail Elizarov", "text": "Biografia.\nSi \u00e8 laureato presso l'Universit\u00e0 di Kharkov, con una laurea in filologia. Contemporaneamente ai suoi studi, ha studiato canto alla Scuola Musicale. Dal 2001 al 2003, ha vissuto a Hannover, dove ha studiato presso la scuola di cinema regia cinematografica. Dal 2003 al 2007 \u00e8 vissuto e ha lavorato a Berlino. Attualmente vive a Mosca.\nIl suo primo libro, \u041d\u043e\u0433\u0442\u0438 (Unghie) (una novella e una raccolta di racconti) \u00e8 apparso nel 2001. Il libro \u00e8 stato finalista del premio Andrei Belyj. Ha fatto seguito il romanzo su Pasternak e una breve raccolta di racconti dal titolo \u041a\u0440\u0430\u0441\u043d\u0430\u044f \u043f\u043b\u0451\u043d\u043a\u0430 (Film rosso). Nel 2007 \u00e8 apparso il romanzo che ha decretato il suo successo di critica e di pubblico: \u0411\u0438\u0431\u043b\u0438\u043e\u0442\u0435\u043a\u0430\u0440\u044c (\"Il bibliotecario\") che nel 2008 ha ricevuto il 'Russkij Booker' (il pi\u00f9 prestigioso premio letterario russo, sulla base dei voti espressi da un comitato di scrittori) come miglior libro dell'anno. Con questo romanzo, Elizarov manifesta le sue simpatie per l'Unione Sovietica. Al contrario degli scritti della maggior parte degli scrittori post-sovietici, ne \"Il bibliotecario\", la caduta dell'Unione Sovietica \u00e8 presentata come la perdita di un corpo degenerato, che, come suggerisce il protagonista, tutti avevano capito che non sarebbe dovuto succedere. La percezione, sostiene Elizarov, che questa perdita corporea necessitava di una perdita temporale, o esistenziale (degli ideali) era falsa. \"Il bibliotecario\" mostra i modi in cui gli ideali sovietici possono e devono persistere anche dopo (o forse pi\u00f9 facilmente perch\u00e9) che l'istituzione \u00e8 fallita. Nel 2010 \u00e8 stato pubblicato il romanzo \u041c\u0443\u043b\u044c\u0442\u0438\u043a\u0438 (Cartoni).\nNel 2012 ha partecipato alla trasmissione \u041f\u043e\u043b\u0438\u0433\u043b\u043e\u0442, \u0418\u0442\u0430\u043b\u044c\u044f\u043d\u0441\u043a\u0438\u0439 \u044f\u0437\u044b\u043a \u0437\u0430 16 \u0447\u0430\u0441\u043e\u0432 (Poliglotta. L'italiano in 16 ore), messa in onda dall'emittente russa \u041a\u0443\u043b\u044c\u0442\u0443\u0440\u0430 (Cultura), partecipando in qualit\u00e0 di studente di lingua italiano ad un corso della durata di 16 puntate, durante le quali, oltre ad apprendere i rudimenti dell'italiano, ha ammesso pi\u00f9 volte di essere molto interessato alla lingua ed alla cultura italiane.\nElizarov ha ricevuto anche un certo numero di borse di studio da fondazioni culturali europee, tra cui Literarische Kolloquium di Berlino, dal Baltic Zentrum (Svezia), e da Stipendium der Stadt Schwaz (Austria). I suoi libri sono stati tradotti in tedesco, francese, italiano, danese, cinese, serbo, rumeno, polacco e ungherese.\nPremi e riconoscimenti.\n2011 Finalista per il Premio Bestseller Nazionale (Cartoni / \u041c\u0443\u043b\u044c\u0442\u0438\u043a\u0438)\n2008 Russkij Booker (Il bibliotecario / \u0411\u0438\u0431\u043b\u0438\u043e\u0442\u0435\u043a\u0430\u0440\u044c)\n2007 Finalista per il Premio Bestseller Nazionale (Il bibliotecario / \u0411\u0438\u0431\u043b\u0438\u043e\u0442\u0435\u043a\u0430\u0440\u044c)\n2007 Finalista per il Big Book Award (Il bibliotecario / \u0411\u0438\u0431\u043b\u0438\u043e\u0442\u0435\u043a\u0430\u0440\u044c)\n2001 Premio Andrei Bely (Unghie / \u041d\u043e\u0433\u0442\u0438)"}
{"id": "4002740", "revid": "599013", "url": "https://it.wikipedia.org/wiki?curid=4002740", "title": "Gentle Ben", "text": ""}
{"id": "4002743", "revid": "71433", "url": "https://it.wikipedia.org/wiki?curid=4002743", "title": "13 (film)", "text": ""}
{"id": "4002746", "revid": "1398107", "url": "https://it.wikipedia.org/wiki?curid=4002746", "title": "Giulio Savorgnan", "text": "Appartenente alla omonima nobile famiglia friulana \u00e8 stato un ingegnere militare e \"general d'altegliaria\" della Repubblica di Venezia.\nCandia.\nSavorgnan inizi\u00f2 la sua attivit\u00e0 con la ricostruzione della cinta muraria di Candia (citt\u00e0 principale dell'isola di Creta) che venne ristrutturata soprattutto dalla parte del mare dove era pi\u00f9 probabile che i Turchi attaccassero la piazzaforte. Savorgnan corresse la fortificazione avvicinando i baluardi e accorciando le cortine e rendendole pi\u00f9 larghe e piane. Sui baluardi furono ricavate piazzole per i cannoni ed il fossato venne allargato. I terrapieni furono rafforzati.\nLa ristrutturazione delle mura di Candia si concluse nel 1566.\nNicosia.\nTra il 1567 ed il 1568 progett\u00f2 la nuova fortificazione di Nicosia sull'isola di Cipro e sovrintese alla sua costruzione. Dopo la demolizione delle vecchie mura risalenti ai tempi delle Crociate la nuova cinta muraria fu dotata di undici baluardi. Essi sono ancora oggi in gran parte ben conservati e danno alla citt\u00e0 vecchia una forma stellare. Le mura, anche in questo caso ben adattate all'uso dell'artiglieria hanno tre sole porte di accesso a Nord (porta Kyrenia), ad Ovest (Porta Paphos) e ad Est (porta di Famagosta).\nIl fiume Pedieos che scorreva attraverso la citt\u00e0 fu deviato all'esterno ed usato per riempire il nuovo fossato.\nPer le mura di Nicosia Savorgnan invent\u00f2 il sistema del mezzo rivestimento\nche grazie ad un muro non pi\u00f9 alto del ciglio di sparo sui parapetti consentiva di puntare all'attaccante offrendo il minimo bersaglio. Savorgnan lo spiega cos\u00ec: \"essendo ch'un baluardo non pu\u00f2 veder n\u00e9 diffendere la fronte dell'altro ch'\u00e8 error mortale\".\nIl canale.\nAttorno al 1592 Savorgnan, ormai ottantaduenne e divenuto \"Soprintendente generale delle fortezze\" propose di realizzare un canale navigabile che raccogliendo le acque del Ledra e in parte del Tagliamento passasse da Udine e arrivasse al mare attraverso la \"sua\" Palmanova. Tale progetto non venne mai realizzato.\nPalmanova.\nSavorgnan fu chiamato nel 1593 dalla Serenissima Repubblica a costruire una nuova fortezza presso la cittadina di Palme (Palma) che assunse poi il nome di Palmanova. \nGi\u00e0 nel 1553 Savorgnan in una sua lettera a Domenico Bollani, vescovo di Brescia spiegava che il lato est della repubblica restava scoperto perch\u00e9 la fortezza di Gradisca, costruita nel 1479, era dal 1511 in mano agli Austriaci e concludeva che non vi fosse \"dubbio alcuno che tra Gorizia e Gradisca \u00e8 la gran porta per chi viene in Italia sia per i Turchi come per i Todeschi.\" Il pretesto per la costruzione della nuova fortezza fu quello della difesa contro i Turchi con l'intento non dichiarato di tenere a bada soprattutto gli Austriaci. \nPalmanova doveva inizialmente essere dotata di undici baluardi ma motivi economici ne ridussero il numero a soli nove. La forma che ne deriva \u00e8 quindi un poligono regolare a 18 angoli.\nLa fortezza di Palma, detta successivamente \"la nuova\" rappresenta un ottimo esempio di architettura di fortezza a stella e si basa anche sull'utopia della citt\u00e0 ideale che a partire dal Cinquecento interess\u00f2 le tendenze urbanistiche rinascimentali. \nPalmanova fu dunque la fortezza perfetta, tanto perfetta che non venne mai usata per il suo scopo, ma serv\u00ec solo come deterrente. Lo stesso Savorgnan ne era cosciente, tanto che la descrisse come \"un stecho negli occhi\" dei nemici. \nAnche Palmanova, come Nicosia, fu dotata di tre sole porte monumentali che consentono l'accesso da Aquileia (costruita nel 1598), Udine e Cividale (terminate nel 1605).\nScritti.\nSavorgnan complet\u00f2 nel 1594 \"Venticinque regole per la fortificazione\" basandolo su precedenti suoi scritti. Tale breve trattato che fu rinvenuto tra le carte di Galileo Galilei (studioso di arte militare ed autore di \"Breve Istruzione sull'architettura Militare\") \u00e8 direttamente legato alla costruzione di Palmanova."}
{"id": "4002751", "revid": "1714743", "url": "https://it.wikipedia.org/wiki?curid=4002751", "title": "Erode (Mercadante)", "text": "Erode (Erode ossia Marianna) \u00e8 un'opera in due atti di Saverio Mercadante, su libretto di Luigi Ricciuti. La prima rappresentazione ebbe luogo al Teatro la Fenice di Venezia il 27 dicembre 1825 ma l'opera ebbe scarso successo.\nGli interpreti della prima rappresentazione furono:\nIl direttore era Antonio Cammerra, il maestro del coro Luigi Carcano, lo scenografo Francesco Bagnara.\nTrama.\nL'azione \u00e8 in Gerusalemme."}
{"id": "4002754", "revid": "110157", "url": "https://it.wikipedia.org/wiki?curid=4002754", "title": "Il montanaro", "text": "Il montanaro \u00e8 un'opera in due atti di Saverio Mercadante, su libretto di Felice Romani. La prima rappresentazione ebbe luogo al Teatro alla Scala di Milano il 16 aprile 1827.\nGli interpreti della prima rappresentazione furono:\nDirettore d'orchestra era Alessandro Rolla, maestro al cembalo Vincenzo Lavigna. Le scene erano di Alessandro Sanquirico.\nTrama.\nL'azione si finge in Rowelden, villaggio di un piccolo stato in Germania, nel XVII secolo."}
{"id": "4002756", "revid": "36426", "url": "https://it.wikipedia.org/wiki?curid=4002756", "title": "Riduzione in scala", "text": ""}
{"id": "4002763", "revid": "3115", "url": "https://it.wikipedia.org/wiki?curid=4002763", "title": "Eccidio di Cravasco", "text": "L'eccidio di Cravasco, avvenuto alle 4 del mattino del 23 marzo 1945, vide l'uccisione di 17 detenuti politici a Cravasco, come rappresaglia per l'uccisione, in quella localit\u00e0, di nove tedeschi in uno scontro con la brigata \"Balilla\".\nFatti.\nIl 22 marzo 1945 una decina di partigiani della brigata \"Balilla\" di Angelo Scala uccise in un'imboscata nove tedeschi. In risposta a questo atto, fu ordinata una rappresaglia. Furono prelevati dal carcere di Marassi venti prigionieri politici, cinque dei quali erano ricoverati in infermeria. I prigionieri furono portati a Isoverde; nel tragitto due riuscirono a fuggire. I rimanenti furono condotti a piedi fino a Cravasco, dove vennero fucilati nei pressi del cimitero. Uno di loro, Arrigo Diodati, pur se colpito, si salv\u00f2.\nIl 5 novembre 1999 venne condannato all'ergastolo dal tribunale militare di Torino il tenente colonnello (Obersturmbannf\u00fchrer) delle SS Siegfried Engel, all'epoca dei fatti Comandante della Polizia di Sicurezza, che diede l'ordine di fucilazione.\nVittime.\nLe vittime furono:\nSopravvisse alla fucilazione Arrigo Diodati (Franco), nato a La Spezia il 25 maggio 1926 da genitori antifascisti, che con la famiglia si era trasferito a Parigi nel 1937. Dopo l'invasione della Francia da parte della Germania nazista, Diodati si impegna in azioni di supporto ai \"maquisards\" francesi. Rientrato in Italia dopo l'8 settembre, organizz\u00f2 a La Spezia il Fronte della Giovent\u00f9. Assunse poi l'incarico di vice commissario politico delle brigate SAP \"Garibaldi\" di Genova. Scampato all'eccidio, trov\u00f2 ricovero presso la brigata \"Pio\", divisione \"Mingo\", con la quale partecip\u00f2 alla liberazione di Genova."}
{"id": "4002770", "revid": "110157", "url": "https://it.wikipedia.org/wiki?curid=4002770", "title": "Ezio (Mercadante)", "text": "Ezio \u00e8 un'opera in due atti di Saverio Mercadante, su libretto di Pietro Metastasio. La prima rappresentazione ebbe luogo al Teatro Regio di Torino il 2 febbraio 1827 ma non ebbe successo.\nGli interpreti della prima rappresentazione furono:\nIl direttore e primo violino era Giovanni Battista Polledro, il maestro al cembalo Bernardino Ottani.\nTrama.\nLa scena \u00e8 in Roma, nel V secolo.\nIl capitano romano Ezio, vincitore di Attila, viene ingiustamente accusato di infedelt\u00e0. Il patrizio Massimo cerca di coinvolgerlo in una congiura ma non vi riesce, allora ne sollecita la condanna, affinch\u00e9 gli alleati di Ezio si rivoltino contro l'imperatore Valentiniano. Alla fine per\u00f2 \u00e8 proprio Ezio a salvare Valentiniano, dimostrandogli la propria lealt\u00e0 e ottenendo la mano dell'amata Fulvia."}
{"id": "4002775", "revid": "767487", "url": "https://it.wikipedia.org/wiki?curid=4002775", "title": "Ric Grech", "text": "Carriera.\nHa studiato alla Corpus Christi School di Leicester violino e strumenti a corda in genere, diventando rapidamente un polistrumentista di professione.\nHa dapprima suonato il violino nell'orchestra del college, nel 1965 si \u00e8 poi unito al gruppo di rock progressivo inglese dei Family, sostituendo Tim Kirchin. Il suo sound si distingue per la ritmica corposa del basso e per le sezioni aggiunte di violoncello e violino registrate in studio nei due album in cui ha partecipato come membro del gruppo.\nNella primavera del 1969, con gli ex Cream, Eric Clapton e Ginger Baker, ed il polistrumentista Steve Winwood viene chiamato a coprire il ruolo di bassista nel supergruppo dei Blind Faith registrando in studio l'unico album del gruppo, poi considerato deludente da parte della critica, ma ben accolto dal pubblico.\nDal 1970 al 1972 suona con i Traffic, ma per i continui abusi di alcool e droga viene allontanato da Winwood e i suoi compagni.\nGrech \u00e8 rimasto attivo suonando come session-man con Rod Stewart, Ronnie Lane e Muddy Waters Ha lavorato anche con Rosetta Hightower, i The Crickets e Gram Parsons.\nFece poi un paio di tentativi per rientrare nel mondo del rock cercando di formare due gruppi rock, entrambi falliti.\nDurante il 1973-74, ha suonato con The Crickets, band di supporto di Buddy Holly.\nNel 1973 la RSO Records di Robert Stigwood pubblica l'unico album a suo nome, \"The Last Five Years\" che contiene canzoni scritte da Grech e registrate con i Family, Blind Faith, Traffic, Ginger Baker's Airforce ed altri fra il 1968 ed il 1973.\nNel 1974 \u00e8 entrato nei KGB, gruppo composto da Grech al basso, Mike Bloomfield alla chitarra, Carmine Appice alla batteria, Barry Goldberg alle tastiere e Ray Kennedy alla voce. Lo stesso anno, subito dopo la pubblicazione da parte del gruppo dell'album omonimo, Grech e Bloomfield uscirono dalla band, affermando di non aver fiducia nel progetto, ma anche per la tiepida accoglienza del loro lavoro.\nGrech si ritir\u00f2 1977 ritornando a Leicester dove mor\u00ec, nel 1990, all'et\u00e0 di 43 anni, per insufficienza renale ed epatica, causate dall'alcolismo."}
{"id": "4002779", "revid": "287204", "url": "https://it.wikipedia.org/wiki?curid=4002779", "title": "Constantina Dita", "text": ""}
{"id": "4002780", "revid": "287204", "url": "https://it.wikipedia.org/wiki?curid=4002780", "title": "Berneau", "text": "Berneau \u00e8 una frazione di Dalhem, uno dei comuni francofoni del Belgio situato nella Regione Vallone, nella Provincia di Liegi.\nFino al 1977, Berneau godeva dello status di comune. In seguito alla razionalizzazione dei piccoli comuni stabilita con il decreto reale del\n17 settembre 1975, ratificato in legge il 30 dicembre 1975, a partire dal primo gennaio 1977 il comune di Berneau venne fuso con Bombaye, Dalhem, Feneur, Mortroux, Neufch\u00e2teau, Saint-Andr\u00e9 e Warsage a formare il nuovo comune di Dalhem.\nStoria.\nIl 5 ottobre 1914, il 25\u00ba, 89\u00ba e 90\u00ba reggimento dell'Armata Imperiale tedesca uccisero 10 civili e distrussero 80 abitazioni nel quadro dei crimini di guerra commessi nei primi mesi dell'invasione tedesca del Belgio nel 1914, successivamente definiti lo Stupro del Belgio."}
{"id": "4002795", "revid": "767487", "url": "https://it.wikipedia.org/wiki?curid=4002795", "title": "Carlos Villa", "text": ""}
{"id": "4002797", "revid": "461603", "url": "https://it.wikipedia.org/wiki?curid=4002797", "title": "Carlos Villa Perdomo", "text": ""}
{"id": "4002798", "revid": "461603", "url": "https://it.wikipedia.org/wiki?curid=4002798", "title": "Carlos Andr\u00e9s Villa Perdomo", "text": ""}
{"id": "4002799", "revid": "461603", "url": "https://it.wikipedia.org/wiki?curid=4002799", "title": "Carlos Andr\u00e9s Villa", "text": ""}
{"id": "4002800", "revid": "461603", "url": "https://it.wikipedia.org/wiki?curid=4002800", "title": "Paulo C\u00e9sar Motta (calciatore)", "text": ""}
{"id": "4002807", "revid": "1543377", "url": "https://it.wikipedia.org/wiki?curid=4002807", "title": "Giuseppe Bove", "text": "Figlio del pittore Vincenzo Giovanni che da Napoli si era trasferito a San Pietroburgo nel 1782 al seguito dell'ambasciatore napoletano Antonino Maresca, duca di Serracapriola; a Pietroburgo fu assunto al Museo imperiale dell'Ermitage. Nel 1820 progett\u00f2 il Teatro Bol'\u0161oj modificando un precedente progetto di Andrej Michailov."}
{"id": "4002808", "revid": "767487", "url": "https://it.wikipedia.org/wiki?curid=4002808", "title": "Eduardo Dantas", "text": "Combatte nella divisione dei pesi gallo per l'organizzazione statunitense Bellator, nella quale \u00e8 stato campione di categoria dal 2012 al 2014 con due difese del titolo; ha vinto anche il torneo Bellator della quinta stagione ed in passato \u00e8 stato campione sudamericano Shooto.\n\u00c8 uno dei tanti talenti prodotti dalla scuola di arti marziali miste Nova Uni\u00e3o di Rio de Janeiro, la quale vanta alcuni dei pi\u00f9 grandi campioni di MMA come Jos\u00e9 Aldo, Renan Bar\u00e3o e Cl\u00e1udia Gadelha.\nCarriera nelle arti marziali miste.\nInizi: Shooto.\nDantas inizia la sua carriera nelle arti marziali miste nel 2007 con la sezione brasiliana dell'organizzazione nipponica Shooto.\nDantas vince i suoi primi due incontri, entrambi per decisione dei giudici di gara; combatte un terzo incontro per l'organizzazione Cassino Fight, incontro che perde per squalifica, in quanto da regolamento non si potevano sferrare soccer kick, tecnica utilizzata da \"Dudu\" Dantas durante il match.\nNel novembre dello stesso anno ebbe occasione di combattere in Giappone contro il campione dei pesi gallo Shooto in carica Shinichi Kojima in un incontro non valido per il titolo: Dantas sorprese, riuscendo ad imporsi con una vittoria per decisione unanime dei giudici di gara.\nNel 2008 miglior\u00f2 ulteriormente il proprio record personale mettendo a segno tre vittorie consecutive nello Shooto Brasile, due delle quali per sottomissione ed una per KO: in particolare il match contro Luis Alberto Nogueira era valido per il titolo di campione sudamericano Shooto, titolo quindi vinto da Dantas.\nNel 2009 porta il proprio score a 7-1 con una vittoria ai punti nell'organizzazione World Fighting Combat.\nLo stesso anno ottiene la possibilit\u00e0 di lottare per un titolo importante come quello di campione mondiale Shooto, affrontando il fuoriclasse Masakatsu Ueda, al tempo considerato uno dei pesi gallo pi\u00f9 forti del mondo: Dantas paga la minore esperienza e viene sconfitto ai punti anche per diverse scorrettezze commesse durante il match.\nSuccessivamente vinse altri due incontri e nel 2010 difese il proprio titolo di campione sudamericano Shooto sottomettendo Samuel de Souza in soli venti secondi.\nBellator Fighting Championships.\nNel 2011 Dantas firma un contratto con la statunitense Bellator, al tempo considerata la pi\u00f9 grande organizzazione che prevedesse tornei ad eliminazione diretta; entra nella quinta stagione della promozione, prendendo parte al torneo dei pesi gallo che avrebbe decretato lo sfidante al campione di categoria in carica Zach Makovsky.\nNei quarti di finale Dantas combatte contro il connazionale Wilson Reis, che gi\u00e0 aveva preso parte a numerosi tornei dei pesi piuma Bellator, ed ha la meglio mettendolo KO nella seconda ripresa con una ginocchiata in salto.\nIn semifinale fatica non poco ad avere la meglio sull'ex campione Desert Rage Ed West, spuntando una risicata vittoria ai punti.\nLa finale \u00e8 contro l'esperto lottatore olimpico cubano Alexis Vila: Dantas riesce a spuntarla per decisione unanime, vincendo il torneo e guadagnandosi quindi il diritto a sfidare il campione in carica Zach Makovsky.\nLa sfida contro Makovsky avviene nell'aprile del 2012: Dantas domina l'avversario per una ripresa e mezza sia nello striking, sia nella lotta a terra, finendolo con uno strangolamento e divenendo il nuovo campione dei pesi gallo Bellator.\nPochi mesi dopo accetta di combattere anche un incontro nella promozione regionale brasiliana dello Shooto e perde per KO contro Tyson Nam, venendo escluso dalle classifiche dei top 10 dei pesi gallo nelle quali vi era entrato dopo la vittoria del titolo Bellator.\nDopo quella sconfitta shock Dantas riesce comunque nella prima difesa del titolo contro l'amico ed esperto di jiu jitsu brasiliano Marcos Galv\u00e3o, imponendosi per KO durante la seconda ripresa e tornando ad essere considerato un top di categoria.\nNell'ottobre 2013 Dantas s'infortun\u00f2 alla caviglia e quindi dovette rimandare l'eventuale successiva difesa del titolo al 2014; nel marzodi quell'anno avrebbe dovuto affrontare il connazionale Rafael Silva ma quest'ultimo diede forfait causa infortunio e il successivo contendente Joe Warren non diede la propria disponibilit\u00e0 a sostituirlo, di conseguenza venne scelto Anthony Leone come avversario: Dantas vince per mezzo di una spettacolare sottomissione realizzata come transizione dallo sprawl di un tentativo di takedown dell'avversario,\nNel maggio 2014 avrebbe dovuto difendere il titolo contro l'ex campione dei pesi piuma Joe Warren, ma un nuovo infortunio imped\u00ec a Dantas di prendere parte all'incontro e quindi venne messa in gioco una cintura di campione ad interim vinta dallo stesso Warren.\nLa sfida tra Dantas e Joe Warren si concretizz\u00f2 in ottobre, ed il campione brasiliano non riusc\u00ec a difendere il titolo per la terza volta consecutiva dovendo cedere al wrestler statunitense con tutti i giudici che assegnarono un punteggio di 48-47 al nuovo campione.\nNel marzo del 2015 sconfigge ai punti Mike Richman."}
{"id": "4002817", "revid": "290023", "url": "https://it.wikipedia.org/wiki?curid=4002817", "title": "Vincenzo Giovanni Giuseppe Bove", "text": ""}
{"id": "4002818", "revid": "2121288", "url": "https://it.wikipedia.org/wiki?curid=4002818", "title": "Cardfight!! Vanguard", "text": " \u00e8 un gioco di carte collezionabili creato da una collaborazione fra Akira It\u014d (\"Yu-Gi-Oh! R\"), Satoshi Nakamura (\"Duel Masters\"), Mitsuhisa Tamura (\"Future Card Buddyfight\") ed il presidente della Bushiroad, Takaaki Kidani. Nel 2011 la TMS Entertainment ha prodotto una serie televisiva anime basata sul gioco di carte e trasmessa in Giappone su TV Tokyo dall'8 gennaio 2011 al 31 marzo 2012 per sessantacinque episodi.\nIn Italia gli episodi della prima serie sono stati trasmessi su K2 dal 9 maggio 2016 al 28 maggio 2018 mentre l'intera serie viene pubblicata online via streaming sul canale ufficiale di YouTube dal 27 marzo 2017 al 29 agosto 2018. Successivamente sono state prodotte diverse altre serie animate.\nOltre all'anime, \u00e8 stata realizzata una serie manga pubblicata sulle riviste \"Kerokero Ace\" e \"Monthly Bushiroad\" della Kadokawa Shoten.\nTrama.\nIl protagonista della storia, Aichi Sendou, \u00e8 un ragazzino timido al terzo anno delle scuole medie. Ha sempre vissuto la propria vita guardando indietro piuttosto che avanti, e cercando di non mettersi troppo in mostra. Tuttavia, Aichi possiede una cosa che lo distingue dagli altri - \"Distruttore delle Lame\", una carta di un gioco di carte che gli \u00e8 stata data quando era piccolo. Questa carta \u00e8 il motivo per cui comincia a giocare ad un gioco che cambier\u00e0 drasticamente la sua vita, il cui nome \u00e8 \"Vanguard\". Questo gioco si svolge su un altro pianeta chiamato \"Cray\" tramite un sistema di gioco mai visto prima, ed \u00e8 diventato popolare in tutto il mondo.\nAichi, viene immediatamente attratto dal Vanguard, e diventa amico di Misaki Tokura e Kamui Katsuragi, insieme ad altri rivali che si far\u00e0 successivamente. Bench\u00e9 si tratti di una rivalit\u00e0 \"amichevole\", Aichi comincia a godere una vita maggiormente appagante. Il ragazzo, tuttavia ha un obiettivo: combattere almeno un'altra volta con un combattente di Vanguard chiamato Toshiki Kai, un liceale freddo e solitario, dotato di una incredibile abilit\u00e0 nel gioco. Toshiki \u00e8 la persona che ha salvato Aichi da una vita noiosa e l'ha iniziato al gioco del Vanguard. Per migliorare sempre pi\u00f9 le proprie abilit\u00e0 a Vanguard, Aichi s'impegna al massimo ogni giorno, allo scopo di essere in grado un giorno di combattere alla pari con Toshiki.\nMedia.\nGioco di carte collezionabili.\nNel 2011 la Bushiroad pubblica il gioco di carte collezionabili \"Cardfight!! Vanguard\", diviso in tre serie principali: \"Cardfight!! Vanguard\", \"Cardfight!! Vanguard G\" e il reboot \"Cardfight!! Vanguard V\". Sono stati pubblicati fino ad oggi 45 Trial Deck (ovvero mazzi precreati) e 66 serie di buste d'espansione.\nIn Italia \u00e8 disponibile dal 6 maggio 2016 e sono disponibili i primi venti Trial Deck, ovvero \"Distruttore delle Lame\", \"Sovrano Draconico\", \"Soldato Meccanico Dorato\", \"Principessa dei Fiori di Ciliegio\", \"Fendente del Lupo d'Argento\", \"Eco del Drago Tuono\", \"Discendenti dell'Imperatore Marino\", \"Liberatore del Santuario\", \"Eradicatore dell'Impero\", \"Vendicatore del Purgatorio\", \"Invasione Star-vader\", \"Impavido Kaiser Dimensionale\", \"Successore della Sacra Regalia\", \"Cercatore della Speranza\", \"Giudizio Divino dei Fiamma Bluastra\", \"Fermezza del Drago Bloccante\", \"Risveglio del Drago Interdimensionale\", \"Spadaccino Divino della Stella Splendente\", \"Fanciulla Floreale della Purezza\" e \"Cavalleria Blu dei Divini Spiriti Marini\", e le prime venti serie di buste d'espansione, \"Discesa del Re dei Cavalieri\", \"Assalto delle Anime Drago\", \"Invasione del Signore Demoniaco\", \"Eclisse delle Ombre Illusorie\", \"Risveglio delle Lame Gemelle\", \"Oltre i Limiti\",\"Furia del Re delle Bestie\"\", Armata Blu Tempesta\", \"Scontro tra Cavalieri e Draghi\", \"Ritorno Trionfante del re dei Cavalieri\", \"Draghi Sigillo Liberati\", \"Forza Confinante degli Anelli Oscuri\", \"Esplosione Catastrofica\", \"Colpo Brillante\", \"Rinascita Infinita\", \"Legione di Draghi &amp; Spade\", \"Perdizione Ardente\", \"Trascendenza Interdimensionale\", \"Assalto Fulmineo delle Fiamme Roventi\" e \"Potere Supremo del Drago Stellare\".\nInoltre sono uscite anche cinque espansioni che contengono delle serie di carte chiamate \"Extra Booster\", la prima chiamata \"Comic Style\" che contiene le carte della serie \"Extra Booster 1\", la seconda chiamata \"Extra Collection 1\", che contiene le carte delle serie \"Extra Booster 3\", \"4\" e \"5\", la terza chiamata \"Extra Collection 2\", che contiene le carte delle serie \"Extra Booster 2\" e \"6\", la quarta chiamata \"Extra Collection 3\", che contiene le carte delle serie \"Extra Booster 7\", \"8\" e \"9\" e la quinta chiamata \"Extra Collection 4\", che contiene le carte delle serie \"Extra Booster 10\", \"11\" e \"12\".\nI clan.\nEsistono vari clan: Paladino Reale, Kagero, Lottatore Stellare, Oracolo Esperto, Fratelli Aculei, Tachikaze, Nubatama, Granblue, Megacolonia, Irregolari Oscuri, Triangolo delle Bermuda, Grande Natura, Luna Pallida, Polizia Dimensionale, Paladino Ombra, Neo Nettare, Murakumo, Paladino Dorato, Narukami, Piuma Angelica, Aqua Force, Genesis, Link Joker, Gear Chronicle e Elementale di Cray.\nLe carte.\nLo spazio sulla carta \u00e8 per la maggior parte occupato da un'illustrazione. In alto a sinistra \u00e8 presente un numero: esso indica il suo grado. Subito sotto c'\u00e8 l'icona di talento, che indica una sua abilit\u00e0; ne esistono di tre tipi: Supporto, Intercetto e Doppio Assalto. Le carte di grado 2 o inferiore, sotto l'icona del talento hanno, in verticale, l'indicatore di Scudo, ovvero il potere di difesa dell'unit\u00e0. Sul margine inferiore della carta, al di sotto del nome dell'unit\u00e0, sono presenti tre indicatori: il primo a sinistra \u00e8 l'indicatore di Forza, ovvero il potere d'attacco dell'unit\u00e0; il secondo indica il Critico, ovvero il danno inflitto al Vanguard avversario se l'attacco va a segno; l'ultimo a destra indica il Clan e la Razza d'appartenenza dell'unit\u00e0. Sopra la riga che ne indica il nome e l'eventuale box che ne descrive i poteri speciali c'\u00e8 una breve frase o un testo che si riferisce, o \u00e8 pronunciata, dall'unit\u00e0 stessa.\nAlcune carte di grado 0, oltre ad avere il talento di Supporto, hanno la particolarit\u00e0 di poter attivare dei poteri speciali chiamati \"Inneschi\". Essi si attivano in seguito a un attacco sferrato o subito dal proprio Vanguard e sono di quattro tipi: Critico, Pescata, Cura e Risveglio. Tutti e quattro, quando innescati, garantiscono un bonus di punti Forza da assegnare a una delle unit\u00e0 schierate e conferiscono inoltre il potere di provocare pi\u00f9 danni, pescare, curarsi da un danno o riattivare un'unit\u00e0 per poterle far sferrare un altro attacco.\nAnime.\nNel luglio 2010, un adattamento animato basato sul gioco di carte \u00e8 stato annunciato dalla TMS Entertainment sotto la supervisione di Hatsuki Tsuji. La colonna sonora \u00e8 stata composta da Takayuki Negishi mentre Mari Tominaga ha curato il character design. Le trasmissioni della serie sono cominciate in Giappone su TV Aichi l'8 gennaio 2011, ed \u00e8 stata successivamente ritrasmessa da AT-X, TV Tokyo, TV Osaka e TV Setouchi. La serie \u00e8 inoltre stata trasmessa in streaming da Crunchyroll negli Stati Uniti, Canada, Regno Unito ed Irlanda.\nSuccessivamente lo stesso staff e lo stesso studio di animazione hanno prodotto nuove serie intitolate \"Cardfight!! Vanguard: Asia Circuit\", trasmessa dall'8 aprile 2012 al 2 gennaio 2013, \"Cardfight!! Vanguard: Link Joker\", dal 13 gennaio 2013 al 2 marzo 2014, \"Cardfight!! Vanguard: Legion Mate\", dal 9 marzo 2014 al 19 ottobre dello stesso anno, \"Cardfight!! Vanguard G\", dal 26 ottobre 2014 al 4 ottobre 2015, \"Cardfight!! Vanguard G: GIRS Crisis\", dall'11 ottobre 2015 al 10 aprile 2016 e \"Cardfight!! Vanguard G: Stride Gate\", dal 17 aprile al 24 settembre 2016.\nLe serie successive, ovvero: \"Cardfight!! Vanguard G: NEXT\" andata in onda dal 2 ottobre 2016 al 1\u00ba ottobre 2017, \"Cardfight!! Vanguard G: Z\" dall'8 ottobre 2017 al 1\u00ba aprile 2018, \"Cardfight!! Vanguard\" dal 5 maggio 2018 al 4 maggio 2019, \"Cardfight!! Vanguard: High School Arc Cont.\" dall'11 maggio al 10 agosto 2019, \"Cardfight!! Vanguard: Shinemon-hen\" dal 24 agosto 2019 al 28 marzo 2020 e \"Cardfight!! Vanguard Extra Story -IF-\" dal 30 maggio al 28 novembre 2020 sono invece state prodotte da Oriental Light and Magic.\nL'attuale serie, \"Cardfight!! Vanguard overDress\", in onda dal 3 aprile 2021, \u00e8 curata dallo studio Kinema Citrus.\nAdattamento.\nNel doppiaggio italiano sono stati mantenuti tutti i nomi originali per quanto riguarda i personaggi, mentre per le creature sono stati impiegati quelli adottati nella traduzione del gioco di carte, i quali non differiscono molto da quelli originali. In Giappone ogni episodio viene preceduto dalla parola inglese Ride (lett. \"Giro\") mentre nella versione italiana \u00e8 stato sostituito da Convocazione. L'adattamento italiano fa uso dei master video inglesi mentre il doppiaggio si basa sulla versione originale giapponese.\nPrima stagione.\nIn Italia \u00e8 stata acquistata la prima serie direttamente dal Giappone, la quale \u00e8 stata trasmessa su K2 la quale \u00e8 stata trasmessa dal 9 maggio 2016 al 28 maggio 2018 dove le sigle presenti sono state collocate in un ordine diverso da quello giapponese ed alcune di queste sono rimaste inedite, tale edizione \u00e8 stata successivamente pubblicata anche online sul servizio di streaming gratuito Dplay. Dal 27 marzo 2017 al 29 agosto 2018 l'intera serie viene pubblicata a cadenza settimanale di tre episodi sul canale ufficiale di YouTube \"Vanguard Italia\" dove viene mantenuto l'ordine originale delle sigle iniziali e finali, utilizzando anche quelle scartate nella trasmissione televisiva. In entrambe le versioni sono mantenuti sia gli eyecatch che le anticipazioni dopo la sigla di chiusura.\nL'edizione italiana della prima serie \u00e8 stata curata da Mariagrazia Boccardo. Il doppiaggio \u00e8 stato effettuato presso lo studio Cine Dubbing sotto la direzione di Maria Pia Di Meo con l'assistenza di Riccardo Marricchi e con i dialoghi di Marisa Volonnino, Luca Dresda e Massimo Locchi. Il mixage \u00e8 stato eseguito da Mauro Lopez, mentre la post-produzione video ed audio \u00e8 stata fatta da Enrico Torre. Le sigle sono cantate dai fratelli Antonio De Rosa, Alfredo De Rosa e Marica De Rosa con la coordinazione di Luca Morandini (il quale si \u00e8 occupato anche della sottotitolazione delle scritte giapponesi assieme a Salvatore Carboni).\nSeconda stagione.\nNella rubrica mensile \"TG Vanguard\" del dicembre 2017 di \"Vanguard Italia\" viene annunciata l'acquisizione dei diritti della seconda serie che verr\u00e0 trasmessa nel corso del 2018. All'interno dell'edizione di aprile 2018 viene confermata la data di inizio trasmissione su K2 dal 21 maggio 2018, successivamente posticipata al 29 maggio 2018 subito dopo la conclusione della prima serie per poi terminare il 2 agosto dello stesso anno. \nIl 23 maggio, il cantante di sigle Giorgio Vanni, annuncia tramite una Instagram story il suo coinvolgimento diretto nella produzione delle nuove sigle di apertura e chiusura. Come nella serie precedente le sigle presenti sono state collocate in ordine differente da quello originale e tale versione \u00e8 stata pubblicata anche sul servizio di streaming Dplay, che per\u00f2 rese disponibile la serie fino all'episodio 19. Dal 3 settembre al 28 novembre 2018 la serie \u00e8 stata pubblicata sul canale ufficiale di YouTube dove fu ripristinato il corretto ordine delle sigle.\nIl doppiaggio della seconda serie \u00e8 stato effettuato nuovamente presso lo studio Cine Dubbing, questa volta sotto la direzione di Davide Turla con l'assistenza di Riccardo Marricchi (come nella prima stagione) e con i dialoghi di Eleonora Alberti, Fausta Fascetti, Manuela Lomeo, Orietta Regina e Lina Zargani. Il mixage \u00e8 stato eseguito da Mauro Lopez, mentre le sigle sono cantate da Giorgio Vanni e Silvia Pinto con la coordinazione di Luca Morandini, adattamento italiano dei testi di Enrico Torre e traduzioni di Monica Pianaro, il mixing \u00e8 ad opera di Max Longhi (sigla d'apertura) e Daniele \"Daniel Tek\" Cuccione (sigla di chiusura).\nManga.\n\u00c8 stata realizzata una serie manga di \"Cardfight!! Vanguard\" ispirata alla serie televisiva anime da Akira It\u014d. Il primo capitolo \u00e8 stato pubblicato il 26 novembre 2010 all'interno della rivista \"Kerokero Ace\" della Kadokawa Shoten, che ha continuato a contenere anche i successivi fino a settembre 2013, mese in cui il magazine \u00e8 stato ufficialmente dismesso. Successivamente, il manga \u00e8 stato ripreso su un'altra rivista, la \"Monthly Bushiroad\", che condivide lo stesso editore della precedente e che ha proseguito la pubblicazione dei capitoli successivi fino alla conclusione nel 2017. Inoltre i capitoli sono stati raccolti in dodici volumi tank\u014dbon.\nNonostante il manga condivida gli stessi personaggi dell'anime, segue una trama originale e con molte differenze rispetto alla controparte animata a cui si aggiunge la diversit\u00e0 degli effetti delle carte utilizzate.\nIl 24 gennaio 2013 \u00e8 stato pubblicato anche un volume extra, che funge da numero 0, il quale presenta un retroscena riguardante l'infanzia di Toshiki Kai.\nDall'8 aprile 2015 all'8 febbraio 2019 \u00e8 stato pubblicato anche un adattamento di \"Cardfight!! Vanguard G\", intitolato \"Cardfight!! Vanguard G: Stride Generation\".\nSpin-off.\nUn'altra serie manga spin-off chiamata \"Mini Vanguard\", anche conosciuta come , \u00e8 stata pubblicata sulla rivista \"Kerokero Ace\" assieme al manga originale. Il primo capitolo venne accorpato ai sei capitoli della storia principale, cosa poi non ripetuta per i successivi. \"Mini Vanguard\" \u00e8 un manga comico yonkoma realizzato da Quily, che rappresenta tutti i personaggi originali disegnati in stile super deformed. Successivamente alla dismissione del magazine originale nel settembre 2013, la serie \u00e8 stata spostata assieme a quella originale nel primo numero di \"Monthly Bushiroad\".\nIn seguito \"Mini Vanguard\" \u00e8 stato anche adattato in una serie anime prodotta dallo studio DLE ed \u00e8 stata trasmessa in Giappone dal 6 aprile al 14 dicembre 2013. La sigla di chiusura si chiama \"Mirai Sketch\" ed \u00e8 cantata dalle Ultra Rare (Suzuko Mimori, Yoshino Nanj\u014d e Aimi Terakawa).\nDal 3 ottobre 2015 al 26 marzo 2016 \u00e8 stato anche trasmesso un seguito intitolato \"Mini Vanguard 2nd Season\", anche chiamato \"Mini Van 2nd Season\", il quale venne prodotto dallo stesso staff della serie precedente. In questo caso la sigla di chiusura si chiama \"Friends\" ed \u00e8 cantata dalle Rummy Labyrinth (Aimi Terakawa e Haruka Kud\u014d).\nUn altro manga spin-off intitolato \u00e8 stato serializzato sempre sulla rivista \"Monthly Bushiroad\" dal 6 settembre 2013 all'8 settembre 2014. Questa serie \u00e8 supervisionata da Akira It\u014d ed illustrata da Makoto Kishimizu. La storia si concentra maggiormente sul gioco di carte.\nRomanzo.\nIl 15 maggio 2013 \u00e8 stato pubblicato in Giappone un romanzo basato sull'anime, scritto da Bandana Aoi ed illustrato da Y\u014dsuke Adachi. La trama vede Aichi aiutare un giovane ragazzo solitario chiamato .\nVideogiochi.\nUn videogioco per cellulari intitolato \u00e8 stato distribuito il 12 marzo 2013 solo in Giappone. \u00c8 un videogioco di ruolo strategico che introduce un nuovo personaggio, Navica, che fa da guida al giocatore, spiegandogli le meccaniche di gioco. La storia \u00e8 basata sul Virtual Vanguard System (VVS), il quale genera uno spazio virtuale dove la gente pu\u00f2 fare esperienza nel mondo di Cray, un pianeta simile alla Terra dove la magia e la scienza hanno fatto enormi progressi allo stesso tempo.\nIn seguito \u00e8 uscito un videogioco anche per Nintendo 3DS, , che \u00e8 stato pubblicato sempre in madre patria l'11 aprile 2013. Quest'ultimo presenta una storia originale che vede un nuovo protagonista Cardfighter che punta a vincere il torneo nazionale. I giocatori devono scegliere tra uno dei sei nuovi protagonisti, un maschio ed una femmina, ognuno di loro con tre personalit\u00e0 differenti: focosa, fredda o oscura. Inoltre compaiono anche pi\u00f9 di 30 personaggi provenienti dall'anime, tra cui: Aichi Sendou, Toshiki Kai, Ren Suzugamori, Misaki Tokura e Shin Nitta. La modalit\u00e0 storia permette di affrontare diverse sfide contro vari rivali, arrivando cos\u00ec al torneo del campionato nazionale. Sono presenti anche delle missioni opzionali, che possono essere completate solo utilizzando un predeterminato set di carte, ed il gioco libero, che permette di duellare contro gli avversari precedentemente incontrati nella storia. Vincendo gli incontri si guadagneranno dei punti che potranno essere spesi al negozio Card Capital per acquistare nuove bustine di espansione per costruire un deck pi\u00f9 forte. Per la modalit\u00e0 multigiocatore \u00e8 possibile utilizzare il gioco online tramite wireless.\nUn secondo capitolo per 3DS, , \u00e8 stato reso disponibile il 5 giugno 2014 solo in territorio giapponese. Questa volta la trama segue quella della terza serie anime, l'arco di \"Link Joker\". In modo molto simile al primo gioco, i giocatori potranno scegliere uno dei sei precedenti personaggi originali in aggiunta ad altri quattro nuovi. Come per il titolo precedente, anche in questo \u00e8 possibile fare uso del wireless per le partite tra pi\u00f9 giocatori.\nUn videogioco scaricabile per Microsoft Windows, chiamato \"Cardfight!! Online\" \u00e8 stato lanciato ad inizio 2016, sviluppato da DELiGHTWORKS e CrossGames. Questo capitolo presenta sia partite classificate che non e tornei, \u00e8 basato sul free-to-play e presenta anche le carte della serie \"Cardfight!! Vanguard G\", comprese quelle pi\u00f9 recenti. Il progetto \u00e8 stato tuttavia sospeso a tempo indeterminato per via di alcuni problemi di programmazione riscontrati dal team di sviluppatori.\nIl 14 gennaio dello stesso anno \u00e8 stato pubblicato sempre per 3DS, il quale presenta gli eventi di \"\" e \"G\" (escludendo il Touken Ranbu).\nA fine 2018 \u00e8 stato lanciato \"Cardfight!! Vanguard Zero\" su smartphone. Il gioco, oltre a una modalit\u00e0 multplayer online, prevede una modalit\u00e0 storia dove si potranno rivivere tutte le stagioni dell'anime dall'inizio.\nIl 19 settembre 2019 \u00e8 uscito un altro capitolo della serie, pubblicato per PlayStation 4 e Nintendo Switch.\nFilm.\n\u00c8 stato prodotto anche un film d'animazione cinematografico con una parte introduttiva in live action di 50 minuti, intitolata . Questa parte del film \u00e8 stata diretta da Takashi Motoki alla Ace Crew Entertainment e presenta come attori Daigo, Suzuko Mimori, Taiz\u014d Sh\u012bna, Takuma Sueno e molti altri. La parte animata, chiamata , \u00e8 stata diretta invece da Shin Itagaki alla Ultra Super Pictures e la sceneggiatura \u00e8 a cura di Mayori Sekijima. La storia introduce il personaggio di Kouji Ibuki, doppiato da Mamoru Miyano. Il film \u00e8 stato distribuito nelle sale cinematografiche giapponesi il 13 settembre 2014."}
{"id": "4002823", "revid": "647919", "url": "https://it.wikipedia.org/wiki?curid=4002823", "title": "Terremoto umbro-marchigiano del 1997", "text": ""}
{"id": "4002826", "revid": "729019", "url": "https://it.wikipedia.org/wiki?curid=4002826", "title": "SPA Dovunque 35 protetto", "text": "Lo SPA Dovunque 35 protetto \u00e8 un veicolo trasporto truppe blindato ruotato, prodotto in Italia ed impiegato dalle Brigate Nere della Repubblica Sociale Italiana durante la seconda guerra mondiale.\nStoria.\nDal 1938, in seno al Regio Esercito, si stava delineando il requisito per un veicolo trasporto truppe per i Reggimenti Bersaglieri e per la fanteria delle divisioni corazzate. La Viberti present\u00f2 gi\u00e0 nel 1941 un prototipo basato sull'autocarro SPA Dovunque 35, tuttavia dubbi tecnici (l'eccessivo peso della corazzatura sull'autotelaio non espressamente progettato) e dubbi dottrinali sull'impiego di un simile mezzo non trasformarono il progetto in una commessa. Il prototipo rimase nelle officine Viberti fino all'11 novembre del 1944, quando fu requisito dalla Brigata Nera Ather Capelli di Torino.\nIntanto nel 42 era stata definita la versione definitiva, con il cielo del vano di trasporto coperto. Con il precipitare degli eventi, nell'aprile del 1945, gli esemplari ancora in via di completamento presso le officine Viberti, in versione coperta e non, furono requisiti dalle varie fazioni. Almeno tre furono requisiti dalle forze Repubblicane della RSI. Dei due mezzi requisiti dai partigiani, uno fu distrutto con un panzerfaust da un legionario della 29. Waffen-Grenadier-Division der SS (italienische Nr. 1) (la divisione SS italiana).\nTecnica.\nIl mezzo si basa sull'autotelaio dell'autocarro fuoristrada 6x4 SPA Dovunque 35 ampiamente modificato. L'impostazione generale, con le pareti del vano trasporto angolate, si ispira ai semicingolati trasporto truppe tedeschi Sd.Kfz. 251. Lo scafo \u00e8 ottenuto da piastre blindate rivettate dello spessore di 10\u00a0mm. Il motore, anteriore, \u00e8 protetto da un corto muso con alette angolari a protezione del radiatore. Nella cabina trovano posto il conduttore a destra ed il capomezzo a sinistra; la visuale \u00e8 garantita da due finestre protette da portello blindato; l'accesso alla cabina avviene da due sportelli laterali. Posteriormente la cabina continua con il vano di trasporto, nella quale trovano posto 10 soldati su panche addossate alle pareti inclinate. La salita e la discesa della squadra avviene tramite un portellone posteriore in due elementi. Per il combattimento da bordo, i militari possono usare le armi personali attraverso quattro feritoie per lato e due sul retro. Nel progetto definitivo era prevista la copertura blindata sia della cabina che del vano trasporto, con tre grandi portelli a disposizione dell'equipaggio, ma sulle foto pervenute tale copertura non compare mai."}
{"id": "4002831", "revid": "690118", "url": "https://it.wikipedia.org/wiki?curid=4002831", "title": "Dovunque 35 protetto", "text": ""}
{"id": "4002832", "revid": "287204", "url": "https://it.wikipedia.org/wiki?curid=4002832", "title": "35357 Haraldlesch", "text": "35357 Haraldlesch \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,2600624\u00a0UA e da un'eccentricit\u00e0 di 0,1791436, inclinata di 3,62505\u00b0 rispetto all'eclittica."}
{"id": "4002836", "revid": "287204", "url": "https://it.wikipedia.org/wiki?curid=4002836", "title": "38270 Wettzell", "text": "38270 Wettzell \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,5536576\u00a0UA e da un'eccentricit\u00e0 di 0,2494353, inclinata di 14,50691\u00b0 rispetto all'eclittica."}
{"id": "4002837", "revid": "116568462", "url": "https://it.wikipedia.org/wiki?curid=4002837", "title": "Piazza della Repubblica (Foligno)", "text": "Piazza della Repubblica \u00e8 la piazza principale del centro storico di Foligno.\nStoria e descrizione.\nGi\u00e0 \"Piazza Grande\" in et\u00e0 comunale, ha forma rettangolare e si trova dinnanzi alla facciata laterale (la pi\u00f9 antica) del Duomo, saldandosi contiguamente con Largo Carducci, dove si trova la facciata principale della cattedrale.\nL'aspetto della piazza venne a configurarsi nel XIII secolo, quando vennero costruiti tre palazzi importanti sul lato opposto al Duomo: palazzo del Podest\u00e0, palazzo dei Priori e il palazzo del Capitano del Popolo. A questi si aggiunse, nel corso del Trecento, il palazzo della famiglia pi\u00f9 importante della vita cittadina, palazzo Trinci, inserito sul lato settentrionale e dotato di cavalcavia che lo raccordavano alle costruzioni precedenti. \nNel Cinquecento i palazzi dei Priori e del Capitano vennero saldati e radicalmente ristrutturati a formare quello che oggi \u00e8 il palazzo Comunale, mentre quello del Podest\u00e0 fu ceduto agli Orfini, che ne rifecero la facciata. \nIl palazzo dei Canonici, infine, \u00e8 incastrato nel fianco del Duomo, tra la navata e il transetto. \nOggi la forma della piazza, con quattro strade che vi s'innestano agli angoli, riprende il tracciato medievale, mentre gli edifici che vi si affacciano mostrano forme per lo pi\u00f9 ottocentesche. Vicino al palazzo del Podest\u00e0, sotto un vetro si vede il pozzo detto \"dei miracoli\", costruito nel medioevo. \nNella piazza di Foligno avvenne l'episodio della rinuncia dei beni di san Francesco, episodio oggi ricordato da un monumento. "}
{"id": "4002842", "revid": "287204", "url": "https://it.wikipedia.org/wiki?curid=4002842", "title": "40764 Gerhardiser", "text": "40764 Gerhardiser \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 3,0715218\u00a0UA e da un'eccentricit\u00e0 di 0,1297836, inclinata di 1,72486\u00b0 rispetto all'eclittica."}
{"id": "4002845", "revid": "198277", "url": "https://it.wikipedia.org/wiki?curid=4002845", "title": "Museo casa Enzo Ferrari", "text": "Il museo casa Enzo Ferrari, noto anche con l'acronimo MEF, \u00e8 un museo di Modena dedicato alla vita e al lavoro di Enzo Ferrari, il fondatore della casa automobilistica Ferrari.\nStoria.\nIl museo \u00e8 stato inaugurato il 10 marzo 2012 a opera della Fondazione casa di Enzo Ferrari-Museo, ideatrice del progetto. Tale fondazione era nata nel 2003 per volont\u00e0 di comune, provincia e camera di commercio di Modena, Automobile Club d'Italia e Ferrari, con la finalit\u00e0 di creare uno spazio dedicato alla promozione e al recupero della storia dell'automobilismo modenese.\nIl progetto di ristrutturazione \u00e8 stato ideato dall'architetto Jan Kaplicky, il quale a causa dell'improvvisa scomparsa non ha potuto assistere alla ultimazione dei lavori; vennero quindi portati a termine dal suo assistente Andrea Morgante, a cui si deve la firma degli interni. La realizzazione del progetto \u00e8 costata circa di euro.\nI lavori per il progetto sono iniziati nel 2009 e compresero, oltre alla costruzione del museo, anche la ristrutturazione della casa-officina in cui nel 1898 nacque Enzo Ferrari e in cui lavor\u00f2 successivamente, per un totale di m\u00b2, compresa l'area cortiliva; di questi, m\u00b2 comprendono una parte espositiva, una sala eventi, un'aula didattica, uno store e una caffetteria.\nIl museo \u00e8 stato costruito secondo criteri di sostenibilit\u00e0 ambientale: \u00e8 dotato infatti di un impianto di riscaldamento geotermico e di un impianto di riciclo delle acque, mentre le enormi vetrate frontali consentono l'illuminazione naturale.\nDopo una riorganizzazione degli spazi museali, che ha portato a una breve chiusura della struttura a cavallo tra il gennaio e il febbraio del 2014, il MEF ha riaperto i battenti il 18 febbraio successivo, passando contestualmente sotto la gestione diretta della casa di Maranello che l'ha abbinato al suo storico Museo Ferrari.\nArchitettura e spazi museali.\nL'edificio che ospita il museo, realizzato a forma di cofano, \u00e8 giallo a richiamare il colore che scelse Enzo Ferrari come sfondo per il celebre marchio del Cavallino Rampante; \u00e8 infatti il colore istituzionale della Citt\u00e0 di Modena. Il logo scelto dalla fondazione per identificare il museo \u00e8 un unico segno grafico, che unisce il tratto caratteristico della firma di Enzo Ferrari con il profilo della galleria espositiva.\nLa struttura interna presenta delle forme ondulate e dolci. Gli espositori contenenti notizie relative alla vita e alle opere di Enzo Ferrari sono morbidi. La particolarit\u00e0 della struttura interna \u00e8 nell'utilizzo del colore bianco, che ha l'intento di far meglio risaltare le vetture presenti nel museo e rendere \"neutro\" lo spazio d'esposizione. Sono presenti delle scale unicamente nella parte destra del museo, mentre il resto della struttura \u00e8 privo di barriere architettoniche. Le macchine sono poste su pedane mobili alte cm dal suolo; queste, girevoli, permettono una migliore visibilit\u00e0 delle vetture al pubblico.\nMostre.\nOltre all'esposizione permanente, ciclicamente il museo ospita mostre temporanee. Tra quelle maggior rilevanza c'\u00e8 stata \u00abMaserati 100 - A Century of Pure Italian Luxury Sports Cars\u00bb, dedicata al centenario della casa modenese: inaugurata nella prima met\u00e0 del 2014 e durata quasi un anno, \u00e8 stata la pi\u00f9 importante e completa rassegna di vetture del Tridente mai organizzata al mondo."}
{"id": "4002848", "revid": "287204", "url": "https://it.wikipedia.org/wiki?curid=4002848", "title": "58896 Schlosser", "text": "58896 Schlosser \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,7173103\u00a0UA e da un'eccentricit\u00e0 di 0,1616056, inclinata di 12,98677\u00b0 rispetto all'eclittica."}
{"id": "4002860", "revid": "1573940", "url": "https://it.wikipedia.org/wiki?curid=4002860", "title": "Niigata Comic Market", "text": "Il Niigata Comic Market, comunemente conosciuto come , \u00e8 una fiera bimestrale dedicata alle d\u014djinshi, che si tiene a Niigata in Giappone. Viene organizzata sia al Toki Messe che al Niigata-shi Sangyou Shinkou Center, e la prima edizione si \u00e8 tenuta nel 1983. Viene frequentata regolarmente da un numero di visitatori oscillanti fra le 7.000 e le 10.000 unit\u00e0. \u00c8 la pi\u00f9 grande fiera sui d\u014djinshi che si tiene sul lato del Mare del Giappone. Dal 1998, nel mese di settembre, nel corso dell'evento si tiene anche il ."}
{"id": "4002862", "revid": "1305772", "url": "https://it.wikipedia.org/wiki?curid=4002862", "title": "Levels", "text": ""}
{"id": "4002873", "revid": "124808", "url": "https://it.wikipedia.org/wiki?curid=4002873", "title": "7/8 - Sette Ottavi", "text": ""}
{"id": "4002874", "revid": "124808", "url": "https://it.wikipedia.org/wiki?curid=4002874", "title": "7/8", "text": ""}
{"id": "4002875", "revid": "339392", "url": "https://it.wikipedia.org/wiki?curid=4002875", "title": "US Forcoli", "text": ""}
{"id": "4002876", "revid": "486946", "url": "https://it.wikipedia.org/wiki?curid=4002876", "title": "Us pontedera", "text": ""}
{"id": "4002877", "revid": "1305772", "url": "https://it.wikipedia.org/wiki?curid=4002877", "title": "Rappresentazione mentale", "text": "Una rappresentazione mentale (o rappresentazione cognitiva), in filosofia della mente, psicologia cognitiva, neuroscienze, scienze cognitive, \u00e8 un ipotetico simbolo cognitivo interno che rappresenta la realt\u00e0 esterna, oppure \u00e8 un processo mentale che fa uso di tale simbolo; \"un sistema formale atto a rendere esplicite alcune entit\u00e0 o tipi di informazioni, con la specificazione di come il sistema realizza ci\u00f2\".\nNella filosofia contemporanea e specificamente in ambiti metafisici come la filosofia della mente e l'ontologia, la rappresentazione mentale \u00e8 uno dei modi prevalenti di spiegare e descrivere la natura delle idee e dei concetti.\nRappresentazionalismo e le teorie rappresentazionali della mente.\nLe teorie rappresentazionali della mente riguardano il pensiero mentre si manifesta entro un sistema interno di rappresentazioni. Gli atteggiamenti proposizionali della mente sono rappresentazioni mentali simbolo con propriet\u00e0 semantiche. Il Rappresentazionalismo (conosciuto anche come Realismo indiretto) \u00e8 la visione delle rappresentazioni come il principale modo per accedere alla realt\u00e0 esterna. Un'altra prevalente teoria filosofica propone che i concetti siano interamente astratti.\nLa teoria rappresentazionale della mente cerca di spiegare la natura delle idee, dei concetti e altri contenuti mentali nella filosofia contemporanea della mente, nella scienza cognitiva e nella psicologia sperimentale. In contrasto con le teorie del Realismo diretto, la teoria rappresentazionale della mente postula l'attuale esistenza delle rappresentazioni mentali che agiscono da intermediarie tra il soggetto che osserva e gli oggetti, i processi o altre entit\u00e0 osservate nel mondo esterno. Questi intermediari rappresentano alla mente gli oggetti di quel mondo.\nAd esempio, quando qualcuno arriva al punto di credere che il suo pavimento necessiti di una pulita, la teoria rappresentazionale della mente indica che costui ha creato una rappresentazione mentale che raffigura il pavimento pulito.\nL'originale o \"classica\" teoria rappresentazionale pu\u00f2 essere probabilmente ricondotta a Thomas Hobbes e fu un tema dominante nell'empirismo classico in generale. Secondo questa versione della teoria, le rappresentazioni mentali erano immagini (spesso chiamate \"idee\") degli oggetti degli eventi rappresentati. Per i sostenitori moderni come Jerry Fodor, Steven Pinker e molti altri, il sistema rappresentazionale consiste invece in un interno linguaggio del pensiero. I contenuti dei pensieri vengono raffigurati in strutture simboliche (le formule di Mentalese) che, analogamente ai linguaggi naturali ma a un livello pi\u00f9 astratto, possiedono una sintassi e una semantica molto simile a quelle dei linguaggi naturali."}
{"id": "4002880", "revid": "599013", "url": "https://it.wikipedia.org/wiki?curid=4002880", "title": "Jacques Pereira", "text": "Biografia.\nFu capocannoniere del campionato portoghese nel 1982.\nPereira \u00e8 morto nel 2020 per insufficienza cardiaca."}
{"id": "4002893", "revid": "726373", "url": "https://it.wikipedia.org/wiki?curid=4002893", "title": "Occhio al superocchio", "text": "Occhio al superocchio (\"Seeing Things\") \u00e8 una serie televisiva canadese in 43 episodi trasmessi per la prima volta nel corso di 6 stagioni dal 1981 al 1987. \u00c8 una commedia gialla incentrata sulle vicende di un giornalista investigativo che riesce a vedere il passato della gente.\nTrama.\nLouis Ciccone \u00e8 un giornalista del \"Toronto Gazette\" che risolve omicidi con l'aiuto della sua capacit\u00e0 di vedere il passato delle persone. Purtroppo, Louis non pu\u00f2 controllare coscientemente questo senso se non per indagare gli indizi che gli danno queste visioni. In alcuni episodi, tuttavia, \u00e8 in grado di fermare le visioni e manipolarle. Tuttavia, solo quando scopre nuove informazioni sul caso si verificano ulteriori visioni, che forniscono sempre pi\u00f9 dettagli fino a quando finalmente riesce a scoprire l'assassino.\nProduzione.\nLa serie, ideata dall'attore protagonista, Louis Del Grande, e da David Barlow, fu prodotta da Canadian Broadcasting Corporation e girata a Torontos in Canada. Le musiche furono composte da Philip Schreibman. Il regista \u00e8 George McCowan (43 episodi, 1981-1987). La serie vinse numerosi premi in Canada. Nel 1983, Del Grande vinse un Actra Award come miglior attore in una fiction televisiva, e Sheldon Chad vinse un Actra Award come miglior autore televisivo per l'episodio \"Seeing Double\". la serie ha inoltre totalizzato 10 Gemini Award nel 1986 e nel 1987.\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa in Canada dal 15 settembre 1981 al 15 maggio 1987 sulla rete televisiva Canadian Broadcasting Corporation. In Italia \u00e8 stata trasmessa con il titolo \"Occhio al superocchio\".\nAlcune delle uscite internazionali sono state:"}
{"id": "4002898", "revid": "599013", "url": "https://it.wikipedia.org/wiki?curid=4002898", "title": "Seeing Things", "text": ""}
{"id": "4002904", "revid": "122716261", "url": "https://it.wikipedia.org/wiki?curid=4002904", "title": "Questionario di Proust", "text": "Il questionario di Proust \u00e8 una serie di domande volte a conoscere i gusti e le aspirazioni personali di chi vi risponde. Malgrado la denominazione possa indurre a pensare che sia stato creato da Marcel Proust, il grande scrittore francese si limit\u00f2 a fornire le proprie risposte. Non si tratta di un test psicologico, poich\u00e9 non \u00e8 corredato di interpretazioni di alcun genere; ha il solo scopo di conoscere meglio se stessi e gli altri.\nStoria del questionario.\nAlla fine del XIX secolo, quando Proust era adolescente, la sua amica e coetanea Antoinette Faure (figlia del futuro presidente della Repubblica francese F\u00e9lix Faure) gli propose di rispondere, per iscritto, a una serie di domande presenti su un album in lingua inglese intitolato \"An Album to Record Thoughts, Feelings, etc.\" (che si traduce: un album per conservare pensieri, sentimenti, eccetera). Al tempo, infatti, presso le famiglie inglesi era piuttosto diffusa l'abitudine di rispondere a questionari simili, spesso nel corso di intrattenimenti sociali. Anni dopo l'album fu ritrovato da Andr\u00e9 Berge, uno dei figli della Faure, che nel 1924 pubblic\u00f2 per la prima volta le risposte di Proust. Nel 2003 il manoscritto originale \u00e8 stato venduto all'asta per la somma di 102.000 euro.\nIn seguito Proust rispose a un secondo questionario. In cima al foglio scrisse di proprio pugno: \"Marcel Proust par lui-m\u00eame\" (che si pu\u00f2 tradurre liberamente: Proust raccontato da Proust). Tra l'una e l'altra versione, le domande sono simili ma non identiche e le risposte dello scrittore piuttosto diverse.\nIl questionario oggi.\nAlcuni programmi televisivi, in diversi Paesi, hanno fatto uso del questionario, rivolgendo le domande a personaggi celebri. \u00c8 il caso del francese \"Apostrophes\" condotto da Bernard Pivot o dello statunitense \"Inside the Actor's Studio\" condotto da James Lipton. La rivista \"Vanity Fair\", nell'edizione americana, riporta le risposte al questionario di diverse persone famose e nel 2009 ne ha lanciato una versione interattiva online. Anche in Italia, non poche sono le testate che ne fanno o ne hanno fatto uso; \"Io Donna\", supplemento del \"Corriere della Sera\", ne riporta regolarmente una versione \"mini\"."}
{"id": "4002905", "revid": "486946", "url": "https://it.wikipedia.org/wiki?curid=4002905", "title": "AS Sestese", "text": ""}
{"id": "4002907", "revid": "599013", "url": "https://it.wikipedia.org/wiki?curid=4002907", "title": "Vergini di San Giuseppe", "text": "Le Vergini di San Giuseppe, o Istituto Tavelli, sono un istituto religioso femminile di diritto pontificio.\nStoria.\nLa congregazione fu fondata da Andreana Santamaria (1546-1613): vedova a ventotto anni di Girolamo Tavelli, nel 1582 raccolse nella sua casa dodici giovani donne, alle quali nel 1594 il cardinale Pietro Aldobrandini diede il nome di Vergini di San Giuseppe.\nLe Vergini si dedicavano all'educazione delle giovani, non emettevano voti e indossavano abiti secolari; la loro comunit\u00e0 era formata stabilmente da dodici persone.\nDisperse in epoca napoleonica, si riunirono nel 1821; la comunit\u00e0 fu colpita dalle leggi eversive del 1867, ma non avendo carattere religioso pot\u00e9 riprendere rapidamente la sua attivit\u00e0.\nLe Vergini di San Giuseppe emisero per la prima volta i voti privati nel 1907 e nel 1936 i voti divennero perpetui: nel 1951 Giacomo Lercaro, arcivescovo di Ravenna, eresse la comunit\u00e0 in congregazione religiosa di diritto diocesano.\nLa congregazione, aggregata all'Ordine dei Frati Minori dal 25 aprile 1970, ricevette il pontificio decreto di lode il 29 giugno 1979.\nAttivit\u00e0 e diffusione.\nLe Vergini di San Giuseppe si dedicano all'istruzione e all'educazione cristiana della giovent\u00f9 (in asili, scuole, collegi) e al servizio nei seminari.\nContano case solo in Italia; la sede generalizia \u00e8 a Ravenna.\nAlla fine del 2008 la congregazione contava 26 religiose in 4 case."}
{"id": "4002909", "revid": "104458", "url": "https://it.wikipedia.org/wiki?curid=4002909", "title": "Tremplin au Praz", "text": ""}
{"id": "4002910", "revid": "113077283", "url": "https://it.wikipedia.org/wiki?curid=4002910", "title": "Sottoprefettura di Hachij\u014d", "text": "La \u00e8 una delle sottoprefetture di Tokyo, in Giappone. Sotto la sua giurisdizione ricadono solo alcune isole dell'arcipelago delle Izu, che si estende nel Pacifico. Ne fanno parte le seguenti municipalit\u00e0:\nL'istituzione della sottoprefettura si \u00e8 resa necessaria per l'eccessiva distanza da Tokyo delle isole. L'amministrazione risponde del suo operato all'ufficio degli affari generali del Governo metropolitano di Tokyo. A tutto il 2011, la popolazione della sottoprefettura era di circa 8.300 abitanti su un territorio di 78,6 km\u00b2, per una densit\u00e0 di 105,6 ab./km\u00b2 \nDel territorio fanno parte anche le seguenti isole disabitate dell'arcipelago situate pi\u00f9 a sud, che non fanno parte di alcuna municipalit\u00e0. Sia Hachij\u014d che Aogashima reclamano l'appartenenza al proprio territorio di tali isole, che sono le pi\u00f9 meridionali delle Izu:"}
{"id": "4002917", "revid": "1431409", "url": "https://it.wikipedia.org/wiki?curid=4002917", "title": "Something New (film 2006)", "text": "Something New \u00e8 un film del 2006 diretto da Sanaa Hamri.\nTrama.\nKenya McQueen \u00e8 una donna afroamericana di successo nel suo lavoro, cosa che non vale per la sua vita sentimentale. \u00c8 molto impulsiva, e secondo la sua mentalit\u00e0 una donna di colore deve sposare un uomo di colore. Tutto inizia a cambiare quando conosce, con un appuntamento al buio, l'architetto Brian Kelly; tuttavia ci\u00f2 porter\u00e0 non pochi problemi, essenzialmente a causa della differenza di colore tra i due.\nDistribuzione.\nIl film \u00e8 stato distribuito nelle sale cinematografiche degli Stati Uniti a partire dal 29 gennaio 2006. In Italia, come in molti altri paesi, ha fatto la sua comparsa in televisione, precisamente su La5 il 9 settembre 2010. Inoltre \u00e8 disponibile in DVD su distribuzione Universal Pictures."}
{"id": "4002918", "revid": "364418", "url": "https://it.wikipedia.org/wiki?curid=4002918", "title": "I Rings", "text": ""}
{"id": "4002921", "revid": "729884", "url": "https://it.wikipedia.org/wiki?curid=4002921", "title": "Ernesto Leopoldo d'Assia-Rotenburg", "text": ""}
{"id": "4002922", "revid": "729884", "url": "https://it.wikipedia.org/wiki?curid=4002922", "title": "Carolina d'Assia-Rotenburg", "text": ""}
{"id": "4002924", "revid": "729884", "url": "https://it.wikipedia.org/wiki?curid=4002924", "title": "Costantino d'Assia-Rotenburg", "text": ""}
{"id": "4002926", "revid": "729884", "url": "https://it.wikipedia.org/wiki?curid=4002926", "title": "Cristina Enrichetta d'Assia-Rotenburg", "text": ""}
{"id": "4002928", "revid": "1149807", "url": "https://it.wikipedia.org/wiki?curid=4002928", "title": "Wake Up Everybody", "text": "Wake Up Everybody \u00e8 un brano musicale R&amp;B scritto da John Whiteheade, Gene McFadden e Victor Carstarphen, ed originariamente registrato nel 1975 da Harold Melvin &amp; the Blue Notes. Nel corso degli anni il brano \u00e8 stato oggetto di numerose cover.\nVersione di Harold Melvin &amp; the Blue Notes.\n\"Wake Up Everybody\" fu originariamente registrata da Harold Melvin &amp; the Blue Notes, con Teddy Pendergrass interprete della parte principale. La canzone ha una struttura piuttosto non convenzionale, partendo sommessa e costruendo lentamente un climax. Title track dell'omonimo album del 1975, il brano rimase per due settimane alla vetta della Hot Soul Singles all'inizio del 1976. Ebbe grande successo anche nelle classifiche pop, arrivando sino alla dodicesima posizione della \"Billboard\" Hot 100.\nVersione del 2004.\nNel 2004, una cover del brano \u00e8 stata pubblicata per coincidere con le elezioni presidenziali statunitensi del 2004, allo scopo di spingere i giovani ad esercitare il proprio diritto di voto. Il brano \u00e8 stato prodotto da Babyface ed \u00e8 interpretato da numerosi artisti della scena musicale R&amp;B e hip hop. Il brano, reso disponibile esclusivamente per l'airplay radiofonico \u00e8 arrivato alla posizione 199 della \"Billboard\" Hot R&amp;B/Hip-Hop Songs Chart.\nVersione di John Legend e The Roots.\nNel 2010, il brano \u00e8 stato registrato da John Legend e The Roots, con la collaborazione di Common e Melanie Fiona, ed estratto come primo singolo estratto dall'album \"Wake Up!\""}
{"id": "4002929", "revid": "1543377", "url": "https://it.wikipedia.org/wiki?curid=4002929", "title": "Gli occhi dei gatti", "text": "Gli occhi dei gatti (\"C.A.T.S. Eyes\") \u00e8 una serie televisiva britannica in 30 episodi trasmessi per la prima volta nel corso di tre stagioni dal 1985 al 1987. \u00c8 uno spin-off della serie \"Ispettore Maggie\" (\"The Gentle Touch\"). \u00c8 una serie poliziesca a sfondo spionistico incentrata sulle vicende di tre donne agenti segreti sullo stile di \"Charlie's Angels\".\nTrama.\nL'ispettrice Maggie Forbes (protagonista della serie originaria \"Ispettore Maggie\"), dopo aver lasciato la polizia, diventa detective privato per l'agenzia di investigazioni \"Eyes Enquiry Agency\" che \u00e8 in realt\u00e0 una copertura per una squadra governativa segreta chiamata CATS (\"Covert Activities Thames Section\"). Il team comprende anche la raffinata laureata ad Oxford Pru Standfast e l'esperta di computer Frederica \"Fred\" Smith. Nigel Beaumont \u00e8 \"l'uomo dal ministero\" che sovrintende le loro attivit\u00e0. Per la seconda stagione, Pru lascia la squadra e viene sostituita da Tessa Robinson.\nProduzione.\nLa serie, ideata da Terence Feely, fu prodotta da TVS Television. Le musiche furono composte da John Kongos e Barbara Thompson.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa nel Regno Unito dal 12 aprile 1985 al 6 giugno 1987 sulla rete televisiva Independent Television. In Italia \u00e8 stata trasmessa nella stagione 1988-1990 su RaiUno con il titolo \"Gli occhi dei gatti\".\nAlcune delle uscite internazionali sono state:"}
{"id": "4002930", "revid": "46931", "url": "https://it.wikipedia.org/wiki?curid=4002930", "title": "C.A.T.S. Eyes", "text": ""}
{"id": "4002933", "revid": "729884", "url": "https://it.wikipedia.org/wiki?curid=4002933", "title": "Carlo Emanuele d'Assia-Rotenburg", "text": ""}
{"id": "4002939", "revid": "300067", "url": "https://it.wikipedia.org/wiki?curid=4002939", "title": "Pete Guarasci", "text": ""}
{"id": "4002941", "revid": "110157", "url": "https://it.wikipedia.org/wiki?curid=4002941", "title": "No Other Love", "text": "No Other Love \u00e8 un brano musicale del cantante statunitense John Legend, interpretato con la collaborazione della cantante Estelle. Il brano \u00e8 stato pubblicato come quinto ed ultimo singolo estratto dall'album \"Evolver\", terzo lavoro di Legend, il 26 settembre 2009."}
{"id": "4002943", "revid": "599013", "url": "https://it.wikipedia.org/wiki?curid=4002943", "title": "Once a Thief", "text": ""}
{"id": "4002946", "revid": "1528507", "url": "https://it.wikipedia.org/wiki?curid=4002946", "title": "Trattato dell'OMPI sul diritto d'autore", "text": "Il trattato dell'OMPI sul diritto d'autore (abbreviato WCT dall'inglese \"WIPO Copyright Treaty\") costituisce un aggiornamento e una integrazione della Convenzione di Berna per la protezione delle opere artistiche e letterarie. Viene adottato nel dicembre 1996, dopo anni di trattative, dall'Organizzazione mondiale per la propriet\u00e0 intellettuale (OMPI) insieme al Trattato sulle Interpretazioni, le esecuzioni ed i fonogrammi (WPPT). Questi trattati mirano, da un lato, a un'ulteriore armonizzazione dei diritti di propriet\u00e0 intellettuale e, dall'altro, al loro adeguamento ai nuovi rischi della societ\u00e0 dell'informazione. L'esigenza di creare il WCT \u00e8 dovuto al fatto che le possibilit\u00e0 di sfruttamento delle opere dell'ingegno nell'ambiente digitale non conoscono confini nazionali, di conseguenza risulta pi\u00f9 che mai necessario concordare degli standard minimi di tutela a livello internazionale. In particolare il WCT s'inserisce nel sistema costruito dalla Convenzione di Berna (nel testo riveduto a Parigi nel 1971), e viene definito come un accordo particolare tra Stati ex art. 20 della Convenzione stessa, mentre rispetto agli altri trattati internazionali il rapporto \u00e8, invece, di assoluta indipendenza ed autonomia.\nIl trattato costitu\u00ec, inoltre, la prima grande risposta all'avvento di Internet in cui le parti contraenti si accordarono per un aggiornamento delle loro leggi nazionali in modo tale da permettere ai detentori dei diritti di estendere gli stessi per coprire anche Internet e altri network informatici. Sue implementazioni scaturirono, negli USA, con il Digital Millennium Copyright Act del 1998 e in Europa con la Copyright Directive del 2001, che divenne legge in diversi paesi europei nel 2002 e 2003.\nSommario del Trattato.\nIl WCT stabilisce in primis che ognuna delle Parti contraenti debba conformarsi agli articoli della Convenzione di Berna, riveduta da ultimo con l'Atto di Parigi del 24 luglio 1971. \nLa protezione da copyright viene estesa a due nuovi argomenti:\nPer quanto riguarda i diritti concessi agli autori, oltre a quelli riconosciuti dalla Convenzione di Berna, vi sono:\nCiascuno \u00e8 un diritto esclusivo, soggetto a limitazioni ed eccezioni.\nIl Trattato obbliga le Parti contraenti a prevedere un'adeguata tutela giuridica e a precostituire mezzi di ricorso efficaci contro l'elusione delle misure tecnologiche utilizzate dagli autori nell'esercizio dei diritti contemplati dal presente trattato o dalla Convenzione di Berna, allo scopo di impedire che vengano commessi, nei confronti delle loro opere, atti non autorizzati dagli autori stessi o vietati per legge.\nInoltre, le Parti contraenti sono obbligate ad adottare, in accordo con la propria legislazione, limitazioni o eccezioni ai diritti esclusivi degli autori di opere letterarie e artistiche contemplati dal presente trattato, in taluni casi speciali che non siano in conflitto con la normale utilizzazione economica dell'opera e non comportino un ingiustificato pregiudizio ai legittimi interessi del titolare.\nIl Trattato, aperto ad ogni stato dell'OMPI e della Comunit\u00e0 Europea, istituisce un'Assemblea delle Parti Contraenti il cui primario obiettivo \u00e8 quello di trattare argomenti riguardanti la salvaguardia e lo sviluppo del Trattato stesso, e affida al segretariato dell'OMPI l'incarico amministrativo.\nL'assemblea costituita dal Trattato delibera sulla possibile entrata di qualsiasi organizzazione intergovernativa a far parte del Trattato.\nIl Trattato, di cui il direttore generale dell'OMPI \u00e8 il depositario, entra in vigore il 6 marzo 2002.\nOggetto tutelato.\nL'ambito di operativit\u00e0 del WCT include, in primo luogo, la definizione dell'oggetto del diritto d'autore. Gli Stati firmatari potranno ampliare (o in taluni casi, diminuire) lo spazio di tutela (ad esempio, in ambito temporale), ma non ridefinire il contenuto o l'oggetto del diritto, il quale, secondo quanto scritto nell'art. 2, comprende \"espressioni e non le idee, i procedimenti, i metodi di funzionamento o i concetti in quanto tali\" . Gli artt. 4-5 includono nella protezione anche i programmi per elaboratore e le banche dati.\nContenuto del diritto.\nLa convenzione tutela anche la distribuzione (art. 6), il noleggio (art. 7), e la comunicazione al pubblico (art. 8). Relativamente al diritto di comunicazione al pubblico, va ricordato come questo ricomprenda la diffusione su etere o via filo, su internet o nelle biblioteche. L'articolo 8 espande quindi gli art. 12 e 14 della Convenzione di Berna. Come si nota la soluzione adottata nel WCT (nota anche come \u201cumbrella solution\u201d) da un lato estende l'applicabilit\u00e0 del diritto esclusivo di comunicazione al pubblico a tutte le categorie di opere dell'ingegno e dall'altro espressamente vi ricomprende la trasmissione realizzata con modalit\u00e0 interattive delle nuove tecnologie.\nLimitazioni ed eccezioni.\nL'art. 10 \u00e8 la norma riguardante la possibilit\u00e0 di ogni Stato di introdurre limitazioni ed eccezioni ai diritti inclusi nella convenzione, le quali dovranno necessariamente riguardare solo alcuni casi tali da non incidere sulla normale utilizzazione delle opere. Tuttavia, considerata la specialit\u00e0 di internet e dell'ambiente digitale, le dichiarazioni concordate in merito all'art. 10 fanno salva una maggiore libert\u00e0 di restrizione dei diritti (sempre, per\u00f2, compatibilmente con la Convenzione di Berna).\nObblighi dei firmatari.\nMisure tecnologiche di protezione (MTP).\nL'art. 11 segna l'ingresso nel panorama normativo internazionale delle tutela giuridica delle misure tecnologiche di protezione apposte ad un'opera dell'ingegno per impedirne usi non conformi alla volont\u00e0 dei titolari dei diritti. Lo strumento normativo \u00e8 stato necessario, ma di per s\u00e9 non sufficiente a fronteggiare fenomeni, quali la diffusione di materiale protetto in ambienti digitali in continua evoluzione. Per garantire l'effettiva applicazione del diritto si prevede di poter sanzionare i tentativi di elusione della stessa. Infine va considerato che il WCT conferisce protezione solo a quelle misure tecnologiche che abbiano come effetto quello di impedire gli atti che non siano autorizzati dai titolari dei diritti o consentiti dalla legge. Si evidenzia quindi forte l'esigenza che la tutela dei diritti di propriet\u00e0 intellettuale non determini una limitazione alle prerogative dei fruitori delle opere.\nObblighi in materia di gestione dei diritti.\nL'art. 12 presenta invece un maggior grado di dettaglio rispetto al precedente, obbligando gli Stati a provvedere rimedi contro chi dolosamente o colposamente rimuova o alteri informazioni elettroniche sulla gestioni dei diritti oppure distribuisca opere sui quali tali informazioni sono state alterate.\nProtezione dei diritti.\nL'art. 14 demanda agli Stati firmatari l'attuazione della garanzia sulla sorveglianza dei diritti menzionati. Le Parti contraenti infatti sono incaricate di dare attuazione alla convenzione nel proprio ordinamento giuridico predisponendo mezzi efficaci onde evitare l'elusione delle norme di protezione. Ogni Stato firmatario deve impegnarsi a provvedere alla la protezione accordata alle misure tecnologiche in modo adeguato ed effettivo, lasciando agli Stati contraenti un ampio margine di manovra relativamente allo strumento da approntare, vincolandoli piuttosto in relazione al risultato finale che tale norma deve perseguire.\nOrgani di rappresentanza.\nIl coordinamento tra gli Stati firmatari, nonch\u00e9 l'indizione delle conferenze diplomatiche per l'aggiornamento della Convenzione, sono demandati ad un organo assembleare rappresentativo degli Stati membri o di organizzazioni intergovernative (art. 15). Per i compiti amministrativi \u00e8 stato costituito invece un Ufficio internazionale.\nPaesi aderenti.\nI Paesi aderenti al trattato dell'OMPI sul diritto d'autore sono 102."}
{"id": "4002949", "revid": "287204", "url": "https://it.wikipedia.org/wiki?curid=4002949", "title": "This Time (John Legend)", "text": "This Time \u00e8 un brano musicale del cantante statunitense John Legend, pubblicato come quarto singolo estratto dall'album \"Evolver\", terzo lavoro di Legend, il 3 aprile 2009."}
{"id": "4002954", "revid": "60592", "url": "https://it.wikipedia.org/wiki?curid=4002954", "title": "Sindaci di Modugno", "text": "Dagli archivi comunali \u00e8 possibile ricostruire i sindaci di Modugno in maniera abbastanza continuativa dalla seconda met\u00e0 del Settecento.\nPrima di allora \u00e8 possibile ricavare alcuni nomi di sindaci di Modugno da alcuni documenti storici.\nRegno di Napoli.\nUn decreto datato 30 agosto 1760 del Supremo Consiglio di Santa Chiara del Regno di Napoli defin\u00ec l'assetto amministrativo di Modugno. Il Decurionato (equivalente del moderno Consiglio Comunale) era composto da 30 decurioni: 15 appartenenti alla nobilt\u00e0 locale, altri 15 appartenenti al ceto popolare. Annualmente, dal Decurionato veniva estratto il \"Magistrato\" (il supremo organo amministrativo cittadino) formato da un Sindaco, tre \"Eletti\" appartenenti al ceto nobiliare e tre \"Eletti\" del popolo. Questo organo amministrativo si occupava della gestione cittadina invieme al Governatore, inviato ogni anno dal Re.\nRegno d'Italia.\n "}
{"id": "4002982", "revid": "466539", "url": "https://it.wikipedia.org/wiki?curid=4002982", "title": "Alessandro Pisci", "text": "Biografia.\nAttivo prevalentemente nell'ambito teatrale, Pisci comincia la sua carriera come attore per poi divenire regista e autore insieme al collega Pasquale Buonarota. Dal 1994 i due collaborano con la \"Fondazione Teatro Ragazzi e Giovani\" di Torino, occupandosi di spettacoli teatrali rivolti a un pubblico di bambini e in particolare portando avanti il progetto \"Favole filosofiche\"; fra i vari testi messi in scena si ricordano \"Il Re pescatore\", \"Hansel &amp; Gretel dei fratelli Merendoni\" e \"Favolosofia\".\nDal 1994 sono i protagonisti dello spettacolo \"Pigiami\", rappresentato in vari Stati, fra cui Francia, Regno Unito e Stati Uniti d'America. Lo spettacolo, nato all'inizio degli anni ottanta, ha avuto oltre duemila repliche e ha vinto diversi riconoscimenti, fra cui il premio teatrale del Giffoni Film Festival nel 2003.\nOltre all'attivit\u00e0 teatrale, Pisci ha occasionalmente lavorato anche al cinema e in televisione; mentre nel primo campo ha ricoperto solo ruoli marginali, nel secondo ha ottenuto una certa visibilit\u00e0 con la nota trasmissione per bambini \"Melevisione\", dove nel 1999 ha interpretato il \"Genio Ab\u00f9 Ben Set\"."}
{"id": "4003000", "revid": "984922", "url": "https://it.wikipedia.org/wiki?curid=4003000", "title": "Jin'ya Nishikata", "text": "Biografia.\nIn Coppa del Mondo esord\u00ec il 30 dicembre 1987 a Oberstdorf (108\u00b0), ottenne il primo podio il 17 dicembre 1993 a Courchevel (2\u00b0) e l'unica vittoria il 2 marzo 1996 a Lahti.\nIn carriera prese parte a un'edizione dei Giochi olimpici invernali, (8\u00b0 nel trampolino normale, 8\u00b0 nel trampolino lungo, 2\u00b0 nella gara a squadre), a due dei Campionati mondiali, vincendo una medaglia, e a due dei Mondiali di volo (10\u00b0 a Tauplitz 1996 il miglior risultato)."}
{"id": "4003003", "revid": "647919", "url": "https://it.wikipedia.org/wiki?curid=4003003", "title": "Jinya Nishikata", "text": ""}
{"id": "4003004", "revid": "15756", "url": "https://it.wikipedia.org/wiki?curid=4003004", "title": "Alfred Junge", "text": "Biografia.\nJunge cominci\u00f2 a lavorare fin da ragazzo e, a diciotto anni, si un\u00ec alla compagnia dello Stadttheater di G\u00f6rlitz, dove lavor\u00f2 in ogni campo della produzione. Lavor\u00f2 per il teatro per oltre quindici anni. Pass\u00f2 a lavorare per il cinema negli studi dell'UFA di Berlino dove rest\u00f2, come scenografo, dal 1920 fino al 1926 quando, insieme al team del regista E.A. Dupont, and\u00f2 a lavorare a Londra per la British International Pictures. L\u00ec, fece lo scenografo per gli Elstree Studios fino al 1930 quando, ritorn\u00f2 per breve tempo, in Germania. In quel periodo, lavor\u00f2 anche in Francia insieme a Marcel Pagnol. Dal 1932, si stabil\u00ec in Gran Bretagna.\nIl produttore Michael Balcon gli affid\u00f2 il nuovo dipartimento scenografie della Gaumont British dove pot\u00e9 dimostrare non solo il suo talento ma anche le sue capacit\u00e0 organizzative. In seguito, and\u00f2 a lavorare negli Stati Uniti alla MGM dove rest\u00f2 fino allo scoppio della seconda guerra mondiale. Passato un breve periodo internato in un campo sull'isola di Man, torn\u00f2 a Londra per lavorare con King Vidor. Nel 1939, lavor\u00f2 con Powell e Pressburger, il primo di otto film che avrebbe girato con i due registi (con il solo Powell, Junge aveva gi\u00e0 lavorato nel 1934 in \"Vessillo rosso\")."}
{"id": "4003017", "revid": "481666", "url": "https://it.wikipedia.org/wiki?curid=4003017", "title": "E.A. Dupont", "text": ""}
{"id": "4003019", "revid": "599013", "url": "https://it.wikipedia.org/wiki?curid=4003019", "title": "Trampolino Hans Walland", "text": "Il Trampolino Hans Walland (ufficialmente, in tedesco: Hans-Walland-Gro\u00dfschanze, \"trampolino lungo Hans Walland\") \u00e8 un trampolino in disuso situato a Murau, in Austria, entro il complesso KLH-Arena (gi\u00e0 Murauer Schanzenkessel).\nStoria.\nAperto nel 1968, l'impianto ha ospitato una gara della Coppa del Mondo di salto con gli sci, nel 1994, e varie tappe della Coppa del Mondo di combinata nordica.\nCaratteristiche.\nIl trampolino lungo ha il punto K a 120\u00a0m; il primato di distanza appartiene al norvegese Bjarte Engen Vik (128,5\u00a0m nel 1996). Il complesso \u00e8 attrezzato anche con salti minori K85 (Gumpold, anch'esso in disuso), K60 e K35."}
{"id": "4003020", "revid": "104458", "url": "https://it.wikipedia.org/wiki?curid=4003020", "title": "Hans-Walland-Gro\u00dfschanze", "text": ""}
{"id": "4003025", "revid": "585241", "url": "https://it.wikipedia.org/wiki?curid=4003025", "title": "Distretto biomedicale mirandolese", "text": ""}
{"id": "4003027", "revid": "287204", "url": "https://it.wikipedia.org/wiki?curid=4003027", "title": "Christian Moser", "text": ""}
{"id": "4003028", "revid": "729019", "url": "https://it.wikipedia.org/wiki?curid=4003028", "title": "Paris (profumo)", "text": "Paris \u00e8 un profumo femminile della casa di moda Yves Saint Laurent Beaut\u00e9, lanciato sul mercato nel 1983 ed ancora oggi in produzione.\nCreato dal \"naso\" Sophia Grojsman della International Flavors and Fragrances, \"Paris\" \u00e8 composto da un bouquet floreale, con note di testa di mimosa, geranio, biancospino e cassia, note di cuore di rosa, violetta e iris e note di fondo di sandalo, ambra e muschio, ed \u00e8 classificato come B3F. La bottiglia di \"Paris\", decorata da petali di rosa, era disegnata da Alain de Mourgues, mentre il particolare tappo dorato da Verri\u00e8res Brosse. \"Paris\" voleva essere un omaggio di Yves Saint Laurent alla citt\u00e0 di Parigi ed all'eleganza dei parigini.\nNegli anni \"Paris\" \u00e8 stato rilanciato pi\u00f9 volte in numerose varianti, fra cui \"Paris Eau de Printemps\" (2002), \"Paris Premi\u00e8res Roses\" (2003), \"Paris Roses des Bois\" (2004), \"Paris Roses Enchant\u00e9es\" (2005) e \"Paris Roses des Vergers Springtime\" (2006). Fra tutte queste fragranze, soltanto \"Paris Premieres Roses\" \u00e8 stato orchestrato da Sophia Grojsman."}
{"id": "4003029", "revid": "46931", "url": "https://it.wikipedia.org/wiki?curid=4003029", "title": "Kate &amp; Emma", "text": ""}
{"id": "4003034", "revid": "467465", "url": "https://it.wikipedia.org/wiki?curid=4003034", "title": "Il questionario di Proust", "text": ""}
{"id": "4003036", "revid": "46931", "url": "https://it.wikipedia.org/wiki?curid=4003036", "title": "Rosemary &amp; Thyme", "text": ""}
{"id": "4003037", "revid": "46931", "url": "https://it.wikipedia.org/wiki?curid=4003037", "title": "Rosemary and Thyme", "text": ""}
{"id": "4003040", "revid": "110157", "url": "https://it.wikipedia.org/wiki?curid=4003040", "title": "Lana Del Ray A.K.A. Lizzy Grant", "text": "Lana Del Ray A.K.A. Lizzy Grant \u00e8 l'album di debutto della cantautrice statunitense Lana Del Rey, pubblicato sotto l'etichetta discografica indipendente 5 Points Records nel 2010, quando era nota come Lizzy Grant, diminutivo del suo vero nome.\nL'album \u00e8 stato ritirato dal mercato digitale poco dopo la sua pubblicazione perch\u00e9, secondo Del Rey, l'etichetta discografica non era in grado di finanziare il progetto. Del Rey ha quindi riacquisito i diritti sull'album, il cui titolo presenta una compitazione diversa da quella del nome d'arte scelto in seguito dalla Grant, ossia \"Del Ray\" anzich\u00e9 \"Del Rey\".\nProduzione.\nL'album \u00e8 stato prodotto da David Kahne, che nel 2010 ha registrato il disco con Del Rey nell'arco del periodo di circa tre mesi. In precedenza Del Rey aveva registrato un EP intitolato \"Kill Kill\" nel 2008 con Kahne, che conteneva tre tracce; tale EP \u00e8 stato pubblicato su iTunes nell'ottobre del 2008. Lana Del Rey ha affermato che Kahne \u00ab\u00e8 noto come un produttore con molta integrit\u00e0 e che \u00e8 interessato a fare musica che non \u00e8 solo pop\u00bb. Il padre della cantante, Robert Grant, ha aiutato nella commercializzazione dell'album.\nRitiro.\nL'album \u00e8 stato reso disponibile per l'acquisto su iTunes per un breve periodo, prima di essere ritirato. Secondo il produttore David Kahne e il proprietario della 5 Points David Nichtern, Lana Del Rey ha riacquisito i diritti dalla sua etichetta discografica perch\u00e9 voleva che l'album non fosse pi\u00f9 in circolazione. Durante un'intervista David Nichtern ha affermato che \u00ablei e il suo nuovo manager entrarono e dissero: \"Vogliamo che sia fuori dal mercato. Stiamo stringendo un accordo completamente nuovo. Rescinderemo il contratto con voi\". Quindi abbiamo fatto un contratto di separazione\u00bb.\nNel gennaio del 2012, dopo l'uscita del suo secondo album \"Born to Die\", Del Rey ha annunciato la ri-pubblicazione del suo album di debutto per l'estate dello stesso anno, proposito poi ritirato nel maggio del 2012."}
{"id": "4003043", "revid": "124808", "url": "https://it.wikipedia.org/wiki?curid=4003043", "title": "Lana Del Ray", "text": ""}
{"id": "4003044", "revid": "124808", "url": "https://it.wikipedia.org/wiki?curid=4003044", "title": "Lizzy Grant", "text": ""}
{"id": "4003077", "revid": "767487", "url": "https://it.wikipedia.org/wiki?curid=4003077", "title": "Torneo Tirreno Power 2012", "text": "Il Torneo Tirreno Power 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Civitavecchia in Italia dal 16 al 23 aprile 2012 su campi in terra battuta e aveva un montepremi di $25,000.\nVincitori.\nSingolare.\n Mar\u00eda-Teresa Torr\u00f3-Flor ha battuto in finale Julija Bejhel'zymer 3\u20136, 7\u20135, 6\u20132\nDoppio.\n Elena Bogdan / Ioana Raluca Olaru hanno battuto in finale Claudia Giovine / Marina \u0160amajko 6\u20133, 7\u20135"}
{"id": "4003080", "revid": "767487", "url": "https://it.wikipedia.org/wiki?curid=4003080", "title": "Namangan Women's Tournament 2012", "text": "Il Namangan Women's Tournament 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Namangan in Uzbekistan dal 16 al 23 aprile 2012 su campi in cemento e aveva un montepremi di $25,000.\nVincitori.\nSingolare.\n Ol'ga Alekseevna Pu\u010dkova ha battuto in finale Donna Veki\u0107 3\u20136, 6\u20133, 6\u20132\nDoppio.\n Oksana Kala\u0161nikova / Marta Sirotkina hanno battuto in finale Naomi Broady / Paula Kania 6\u20132, 7\u20135"}
{"id": "4003093", "revid": "122310077", "url": "https://it.wikipedia.org/wiki?curid=4003093", "title": "Moncho Monsalve", "text": "Carriera.\nGiocatore.\nMoncho Monsalve esord\u00ec nella stagione 1962-63 al Club Atl\u00e9tico San Sebasti\u00e1n. Passo poi al Real Madrid nel 1963-1964, rimanendovi fino al 1966-1967. Nella stagione successiva milit\u00f2 nel KAS Bilbao/Vitoria rimanendovi, squadra per la quale gioc\u00f2 fino al 1970. Termin\u00f2 la sua carriera da giocatore nel Club B\u00e0squet Sant Josep, nel 1970-71.\nVanta 65 presenze con la maglia della .\nAllenatore.\nHa iniziato la sua carriera di allenatore nel 1972 a Mataro Barcelona. Ha diretto altri club spagnoli come il FC Barcelona, CAI Zaragoza, Murcia CB, CB M\u00e1laga, OAR Ferrol, nonch\u00e9 in Italia brevemente nel 1982 il Basket Mestre, poi Nautica Tenerife, Valladolid e Castiglia, recentemente, il Lobos Cantabria. E le selezioni della Repubblica Dominicana, Tunisia, Svizzera e combinata sub'21 Marocco.\n\u00c8 stato anche allenatore di , e .\nHa guidato selezioni come , , e e club come CAI Zaragoza e Cantabria Lobos.\nHa fatto parte dell'Ufficio Tecnico della Federazione Pallacanestro spagnola.\nNel dicembre 2010 la sua carriera \u00e8 stato riconosciuto con il premio Raimundo Saporta in onore della sua carriera dall'Associazione spagnola degli allenatori (AEEB).\nNel febbraio 2011 ha firmato con il Club Sameji, di Santiago nella Repubblica Dominicana, per condurre la squadra nel Senior Tournament Santiago. Si \u00e8 dimesso dopo aver subito la terza sconfitta."}
{"id": "4003094", "revid": "1543377", "url": "https://it.wikipedia.org/wiki?curid=4003094", "title": "Dothan Pro Tennis Classic 2012", "text": "Il Dothan Pro Tennis Classic 2012 \u00e8 stato un torneo professionistico di tennis femminile giocato sulla terra battuta. \u00c8 stata la 12\u00aa edizione del torneo, che fa parte dell'ITF Women's Circuit nell'ambito dell'ITF Women's Circuit 2012. Si \u00e8 giocato a Dothan negli USA dal 16 al 22 aprile 2012.\nPartecipanti.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:\nGiocatrici che hanno ricevuto una entry come junior exempt:\nCampionesse.\nSingolare.\n Camila Giorgi ha battuto in finale Edina Gallovits-Hall, 6\u20132, 4\u20136, 6\u20134\nDoppio.\n Eugenie Bouchard / Jessica Pegula hanno battuto in finale Sharon Fichman / Marie-\u00c8ve Pelletier, 6\u20134, 4\u20136, [10\u20135]"}
{"id": "4003099", "revid": "1573940", "url": "https://it.wikipedia.org/wiki?curid=4003099", "title": "Dothan Pro Tennis Classic", "text": "Il Dothan Pro Tennis Classic (conosciuto anche come Movie Gallery Pro Tennis Classic per motivi di sponsorizzazione) \u00e8 un torneo femminile di tennis giocato sulla terra battuta del Westgate Tennis Center di Dothan negli USA. Si disputa dal 2001 e fa parte dell'ITF Women's Circuit."}
{"id": "4003102", "revid": "647919", "url": "https://it.wikipedia.org/wiki?curid=4003102", "title": "Igudesman", "text": ""}
{"id": "4003105", "revid": "767487", "url": "https://it.wikipedia.org/wiki?curid=4003105", "title": "'Nu jeans e 'na maglietta", "text": "'Nu jeans e 'na maglietta \u00e8 un album del 1982 di Nino D'Angelo, suo settimo disco in studio.\nPubblicato in LP con 10 brani, l'album \u00e8 stato successivamente edito in formato CD con l'aggiunta di ulteriori 6 brani.\nD'Angelo interpret\u00f2 l'anno successivo il film \"Un jeans e una maglietta\", ispirato all'album."}
{"id": "4003108", "revid": "929200", "url": "https://it.wikipedia.org/wiki?curid=4003108", "title": "Gran Premio di Zandvoort 1949", "text": "Il Gran Premio di Zandvoort 1949 \u00e8 stato un Gran Premio di automobilismo della stagione 1949.\nGara.\nResoconto.\nLa prima batteria fu vinta agevolmente da Villoresi, mentre nella seconda l'altro pilota Ferrari, Alberto Ascari si classific\u00f2 al secondo posto alle spalle dell'inglese Reg Parnell. Il pilota Maserati, cos\u00ec come il compagno di squadra Giuseppe Farina, allo scatto della finale anticip\u00f2 la partenza subendo cos\u00ec una penalizzazione in classifica di un minuto sul risultato finale. Le due Ferrari fecero corsa di testa fino al trentacinquesimo giro quando Ascari fu vittima di uno spettacolare incidente a causa della perdita di una ruota, fortunatamente il pilota ne usc\u00ec incolume anche se fu costretto al ritiro."}
{"id": "4003111", "revid": "1543377", "url": "https://it.wikipedia.org/wiki?curid=4003111", "title": "Connestabile di Francia", "text": "Il connestabile di Francia era il capo delle armate del re.\nStoria.\nLa carica di connestabile \u00e8 l'\"erede\" della funzione di \"conte delle scuderie\" (\"comes stabuli\"), che comparve con gli ultimi imperatori romani e le prime due dinastie francesi..\nInizialmente si trattava di un semplice incarico di cura dei cavalli delle scuderie reali, poi la sua funzione accrebbe le proprie prerogative sotto i primi capetingi. Istituita nel 1060 dal re di Francia Enrico I, la carica fu subito assimilata a quella di gran scudiero, che sostitu\u00ec. Il connestabile divenne il comandante delle armate reali dopo il 1191.\nIl tradimento del connestabile di Borbone nel 1523 rese la monarchia prudente nell'assegnazione di questa carica. La carica venne poi soppressa il 13 marzo 1627.\nFunzioni.\nIn assenza del re, il connestabile assumeva il comando dell'esercito. Egli aveva la custodia della spada del re, gliene doveva rendere omaggio e portargliela nel giorno dell'incoronazione.\nNella lettera patente del 10 febbraio 1538, Francesco I precis\u00f2 incarichi e funzioni del connestabile di Francia Anne de Montmorency :\nEgli esercita la sua giurisdizione con l'ausilio di un preposto della connestabileria e della mascalcia di Francia alla \"Table de marbre\", su tutto l'esercito e regola gli affari di guerra. La giurisdizione della connestabileria \u00e8 anche chiamata giustizia militare.\nDopo la soppressione della carica di connestabile, le funzioni connesse vennero esercitate dai marescialli di Francia sotto il controllo del pi\u00f9 anziano di essi che assumeva le funzioni prima assegnate al connestabile. In occasione della consacrazione del re, la funzione del connestabile fu rimpiazzata da un membro della corte o dal decano dei marescialli. La funzione di preposto della connestabileria rimase attiva fino alla Rivoluzione francese."}
{"id": "4003114", "revid": "256896", "url": "https://it.wikipedia.org/wiki?curid=4003114", "title": "Musei e siti italiani gestiti dalla Direzione Generale per i Beni Archeologici", "text": ""}
{"id": "4003122", "revid": "36426", "url": "https://it.wikipedia.org/wiki?curid=4003122", "title": "Palazzo dei Canonici (Foligno)", "text": ""}
{"id": "4003123", "revid": "228587", "url": "https://it.wikipedia.org/wiki?curid=4003123", "title": "Palazzo dei Canonici", "text": ""}
{"id": "4003124", "revid": "478814", "url": "https://it.wikipedia.org/wiki?curid=4003124", "title": "Terrazzo fluviale", "text": ""}
{"id": "4003125", "revid": "36426", "url": "https://it.wikipedia.org/wiki?curid=4003125", "title": "Palazzo dei Canonici (Pisa)", "text": ""}
{"id": "4003127", "revid": "36426", "url": "https://it.wikipedia.org/wiki?curid=4003127", "title": "Palazzo delle Canoniche", "text": ""}
{"id": "4003128", "revid": "36426", "url": "https://it.wikipedia.org/wiki?curid=4003128", "title": "Palazzo delle Canoniche (Foligno)", "text": ""}
{"id": "4003141", "revid": "734538", "url": "https://it.wikipedia.org/wiki?curid=4003141", "title": "Lingua rumena", "text": ""}
{"id": "4003143", "revid": "247222", "url": "https://it.wikipedia.org/wiki?curid=4003143", "title": "Robocup Junior", "text": ""}
{"id": "4003145", "revid": "767487", "url": "https://it.wikipedia.org/wiki?curid=4003145", "title": "Stuart McManus", "text": "Carriera.\nClub.\nMcManus gioc\u00f2 per gli inglesi del Newport County e del Southampton, prima di trasferirsi agli svedesi del Sandvikens. Gioc\u00f2 poi nel Gefle e nello \u00d6rgryte, prima di passare ai norvegesi del Lillestr\u00f8m. Esord\u00ec nella Tippeligaen in data 25 aprile 1992, schierato titolare nel successo per 2-1 sul Viking. Il 24 maggio arrivarono le sue prime reti, con una doppietta nella vittoria per 6-0 sul Troms\u00f8. Nel 1994 milit\u00f2 nelle file del Moss, per poi tornare al Sandvikens."}
{"id": "4003147", "revid": "767487", "url": "https://it.wikipedia.org/wiki?curid=4003147", "title": "Palazzo Comunale (Foligno)", "text": "Il Palazzo Comunale di Foligno si trova in piazza della Repubblica, opposto al Duomo e al palazzo delle Canoniche.\nStoria.\nIl nucleo originale del palazzo \u00e8 duecentesco, ma venne completamente ricostruito tra il 1546 e il 1642, quando vennero fusi i palazzi dei Priori e del Capitano. Gi\u00e0 danneggiato dal terremoto del 1832, nei lavori di restauro che ne seguirono si approfitt\u00f2 per completare l'edificio con l'aggiunta della facciata. Venne realizzata in stile neoclassico su progetto di Antonio Mollari tra il 1835 e il 1838. Col terremoto del 1997 il coronamento cinquecentesco dell'antica torre medievale, chiamata anche \"torrino\" rovin\u00f2 in diretta televisiva, durante un sopralluogo dei vigili del fuoco che cercavano di metterla in sicurezza. Il 14 ottobre 2007, una cerimonia pubblica ne ha siglato il completamento del restauro a cura dell'ing. Andrea Giannantoni. La torre misura 52 metri d'altezza\nDescrizione.\nL'esterno \u00e8 caratterizzato dal solenne colonnato neoclassico.\nL'interno mostra le stratificazione succedutesi nella lunga vicenda costruttiva del palazzo, come illustrano anche alcuni pannelli informativi in loco.\nLa sala del Consiglio presenta un camino in pietra del 1547 e una decorazione pittorica di soggetto storico opera di Mariano Piervittori (1883-1887). Come gli altri edifici di piazza della Repubblica, \u00e8 collegato da cavalcavia ai fabbricati circostanti, in questo caso al palazzo del Podest\u00e0.\nNel palazzo Comunale si trova anche il Museo dell'Istituzione comunale, dedicato alla storia del Comune con documenti, costumi delle antiche magistrature, emblemi, oggetti e arredi liturgici e civili antichi, databili dal XV al XIX secolo.\nDal palazzo si accede alla \"Loggia dipinta\" fatta edificare dai Trinci all'inizio del Quattrocento; nel 1424-1428 venne decorata con affreschi a monocromo delle \"Virt\u00f9 teologali\" e, all'esterno, con sette teste di et\u00e0 romana (oggi a palazzo Trinci) che simboleggiavano le sette et\u00e0 dell'uomo. Da qui proviene anche il bassorilievo con la \"Corsa delle quadrighe nel Circo Massimo\" del III secolo d.C., pure a palazzo Trinci. La statua lignea policromata del simulacro della Quintana risale al Cinque-Seicento."}
{"id": "4003149", "revid": "36426", "url": "https://it.wikipedia.org/wiki?curid=4003149", "title": "Palazzo del Podest\u00e0 (Foligno)", "text": ""}
{"id": "4003150", "revid": "734538", "url": "https://it.wikipedia.org/wiki?curid=4003150", "title": "Storia della lingua rumena", "text": ""}
{"id": "4003153", "revid": "484362", "url": "https://it.wikipedia.org/wiki?curid=4003153", "title": "Palazzo Orfini", "text": "Palazzo Orfini di Foligno si trova in piazza della Repubblica, opposto al Duomo e al palazzo delle Canoniche, confinante col palazzo Comunale.\nStoria e descrizione.\nCollegato ai palazzi circostanti da cavalcavia, \u00e8 adiacente al \"palazzo del Podest\u00e0\", da esso distinto, ma formando un unico corpo, viene spesso definito con termine unico \"palazzo Orfini-del Podest\u00e0\". \nL'esterno \u00e8 caratterizzato da un portale del 1515 e, nella parte in laterizio corrispondente all'antico palazzo del Podest\u00e0, da un grande arco ogivale che continua con un'ampia volta all'interno, quando originariamente doveva coprire una grande sala per le adunanze popolari nel XIII secolo. A destra si vede la torre mozza medievale, a cui segue una loggetta che collegava il palazzo con palazzo Trinci. Simile alla \"Loggia dipinta\" del palazzo Comunale, ha decorazioni a graffito con le \"Virt\u00f9 teologali\" (1424-1428, attribuite a Giovanni di Corraduccio) e sette mensole all'esterno che reggevano altrettante teste romane simboleggianti le sette et\u00e0 dell'uomo: gi\u00e0 spostate nella Loggia dipinta, sono oggi nel museo di palazzo Trinci.\nNella zona inferiore del palazzo si trovano resti di decorazioni ad affresco del tardo Quattrocento."}
{"id": "4003156", "revid": "729019", "url": "https://it.wikipedia.org/wiki?curid=4003156", "title": "Gran Premio motociclistico delle Nazioni 1977", "text": "Il Gran Premio motociclistico delle Nazioni fu il quarto appuntamento del motomondiale 1977. Si svolse il 15 maggio 1977 a Imola, e corsero tutte le classi tranne i sidecar.\nTerza vittoria consecutiva per Barry Sheene in classe 500.\nMario Lega fu protagonista in classe 250 e nella 350: ingaggiato dalla Morbidelli per sostituire l'infortunato Paolo Pileri, fin\u00ec entrambe le gare al secondo posto (la quarto di litro fu vinta da Franco Uncini, mentre in 350 Alan North ottenne la sua prima vittoria iridata). Curioso il fatto che in 250, per la prima volta dal Gran Premio della Germania Est del 1969, non si trovasse nessuna Yamaha sul podio.\nPredominio della Morbidelli in classe 125: dei 18 piloti al traguardo solo due non erano in sella alle bicilindriche pesaresi.\nEugenio Lazzarini, partito male, rimont\u00f2 il gruppo per vincere la gara della classe 50.\nClasse 50.\n30 piloti alla partenza, 20 al traguardo."}
{"id": "4003161", "revid": "1543377", "url": "https://it.wikipedia.org/wiki?curid=4003161", "title": "Seasons (Ayumi Hamasaki)", "text": "Seasons \u00e8 un brano musicale della cantante giapponese Ayumi Hamasaki, pubblicato come suo sedicesimo singolo il 7 giugno 2000. Il brano \u00e8 il terzo estratto dall'album \"Duty\" ed \u00e8 arrivato alla prima posizione della classifica Oricon dei singoli pi\u00f9 venduti in Giappone vendendo un totale di 1.362.740 copie, e diventando il quinto singolo pi\u00f9 venduto dell'anno in Giappone. \"Seasons\" \u00e8 stato utilizzato come tema musicale del drama \"Tenkiyoh\u014d no Koibito\"' e come parte della colonna sonora del videogioco \"Daigasso! Band Brothers\".\nTracce.\nTesti e musiche di Ayumi Hamasaki e D.A.I.\nDurata totale: 55:14"}
{"id": "4003167", "revid": "119452001", "url": "https://it.wikipedia.org/wiki?curid=4003167", "title": "Strada statale 10", "text": ""}
{"id": "4003170", "revid": "1543377", "url": "https://it.wikipedia.org/wiki?curid=4003170", "title": "Far Away (Ayumi Hamasaki)", "text": "Far Away \u00e8 un brano musicale della cantante giapponese Ayumi Hamasaki, pubblicato come suo quindicesimo singolo il 17 maggio 2000. Il brano \u00e8 il secondo estratto dall'album \"Duty\" ed \u00e8 arrivato alla seconda posizione della classifica Oricon dei singoli pi\u00f9 venduti in Giappone vendendo un totale di 510.460 copie.\nTracce.\nTesti e musiche di Ayumi Hamasaki, Kazuhito Kikuchi e D.A.I.\nDurata totale: 61:34"}
{"id": "4003175", "revid": "104458", "url": "https://it.wikipedia.org/wiki?curid=4003175", "title": "Campionati svedesi di sci alpino", "text": "I Campionati svedesi di sci alpino sono una competizione sciistica che si svolge ogni anno, generalmente nel mese di marzo, in una diversa stazione sciistica svedese. Organizzati dalla Federazione sciistica della Svezia (\"Svenska Skidf\u00f6rbundet \u2013 SSF\"), decretano il campione e la campionessa svedesi di ogni disciplina sciistica attraverso una singola gara.\nLa prima edizione del 1937 ha visto lo svolgimento del solo slalom speciale, mentre dal 1951 sono state introdotte anche le prove di discesa libera e di slalom gigante. Dal 1987 viene assegnato il titolo del supergigante, invece quello della combinata \u00e8 entrato a far parte del programma di gare nel 1993, che dal 2008 \u00e8 stato sostituito dalla prova di supercombinata. La federazione svedese inoltre, dal 2005, attribuisce anche il titolo nello slalom parallelo."}
{"id": "4003180", "revid": "287204", "url": "https://it.wikipedia.org/wiki?curid=4003180", "title": "Charles de Gaulle - \u00c9toile (metropolitana di Parigi)", "text": ""}
{"id": "4003184", "revid": "1543377", "url": "https://it.wikipedia.org/wiki?curid=4003184", "title": "Vogue (Ayumi Hamasaki)", "text": "Vogue \u00e8 un brano musicale della cantante giapponese Ayumi Hamasaki, pubblicato come suo quattordicesimo singolo il 26 aprile 2000. Il brano \u00e8 il primo estratto dall'album \"Duty\" ed \u00e8 arrivato alla terza posizione della classifica Oricon dei singoli pi\u00f9 venduti in Giappone vendendo un totale di 767.660 copie.\nTracce.\nTesti e musiche di Ayumi Hamasaki, Kazuhito Kikuchi e Suzuki Naoto.\nDurata totale: 55:10"}
{"id": "4003185", "revid": "599013", "url": "https://it.wikipedia.org/wiki?curid=4003185", "title": "\u00d8ivind Husby", "text": "Carriera.\nClub.\nHusby cominci\u00f2 la carriera con la maglia del Rosenborg, per poi passare ai danesi del Br\u00f8ndby. Dopo un biennio in squadra, si trasfer\u00ec agli spagnoli del Granada. Torn\u00f2 poi in Norvegia, prima nel Moss ed in seguito nel V\u00e5lerengen. Torn\u00f2 poi al Rosenborg, dove vinse un campionato e due Coppe di Norvegia. Dal 1994 al 1996 fu in forza al National, mentre nel 2001 gioc\u00f2 un incontro nel By\u00e5sen. \u00c8 l'unico calciatore ad aver giocato nelle due massime divisioni norvegesi per quattro decenni, dagli anni settanta agli anni 2000.\nNazionale.\nConta 2 presenze per la . Esord\u00ec il 26 maggio 1987, schierato titolare nel pareggio a reti inviolate contro la ."}
{"id": "4003186", "revid": "287204", "url": "https://it.wikipedia.org/wiki?curid=4003186", "title": "Spinola (disambigua)", "text": ""}
{"id": "4003187", "revid": "104690294", "url": "https://it.wikipedia.org/wiki?curid=4003187", "title": "Villa Spinola", "text": ""}
{"id": "4003195", "revid": "1428919", "url": "https://it.wikipedia.org/wiki?curid=4003195", "title": "Fresatrice agricola", "text": "La fresatrice o zappatrice viene usata per la fresatura, che viene effettuata sia come lavoro preparatorio alla semina, per sminuzzare il terreno dopo l'aratura, sia come lavoro di coltivazione successivo alla semina, per eliminare le erbe infestanti. Questa macchina \u00e8 trainata da un trattore agricolo o portata dallo stesso mediante l'attacco a tre punti; l'albero rotante \u00e8 mosso dalla presa di potenza del trattore. Le fresatrici di piccola potenza possono essere attaccate ad un motocoltivatore. Alcuni modelli di fresatrice sono dotati di un meccanismo di spostamento laterale e possono essere utilizzati lateralmente rispetto al trattore; nei vigneti e frutteti, i modelli con spostamento laterale permettono una migliore lavorazione tra i filari. \nLa fresatrice pu\u00f2 essere dotata di un attacco dove agganciare altre macchina operatrici, come il rullo compattatore o la seminatrice."}
{"id": "4003199", "revid": "1226", "url": "https://it.wikipedia.org/wiki?curid=4003199", "title": "Tardo Impero romano", "text": ""}
{"id": "4003201", "revid": "344646", "url": "https://it.wikipedia.org/wiki?curid=4003201", "title": "Zappatrice rotativa", "text": ""}
{"id": "4003207", "revid": "599013", "url": "https://it.wikipedia.org/wiki?curid=4003207", "title": "Tom Gulbrandsen", "text": "Anche suo figlio Fredrik \u00e8 stato un calciatore.\nCarriera.\nClub.\nGulbrandsen cominci\u00f2 la carriera con la maglia del Geithus, per poi passare prima al Mj\u00f8ndalen e poi al Lillestr\u00f8m. Fece parte della squadra che vinse il campionato 1989. Gioc\u00f2 poi in prestito agli austriaci del Ried, prima di disputare un'ultima stagione al Lillestr\u00f8m. Dal 1998 al 2003 milit\u00f2 nelle file dello H\u00f8nefoss, per poi tornare al Mj\u00f8ndalen, dove chiuse la carriera.\nNazionale.\nConta 16 presenze per la . Debutt\u00f2 il 14 novembre 1987, schierato titolare nella sconfitta per 4-0 contro la ."}
{"id": "4003211", "revid": "665277", "url": "https://it.wikipedia.org/wiki?curid=4003211", "title": "Carhartt, Inc", "text": ""}
{"id": "4003215", "revid": "110157", "url": "https://it.wikipedia.org/wiki?curid=4003215", "title": "Movin' on Without You", "text": "Movin' on Without You \u00e8 un brano musicale della cantante giapponese Utada Hikaru, pubblicato come suo secondo singolo in lingua giapponese il 17 febbraio 1999. Il singolo ha venduto 1.227.000 copie arrivando alla quinta posizione della classifica Oricon nella versione \"8 cm\" ed alla prima nella versione \"12 cm\". In Giappone il brano \u00e8 stato utilizzato nella campagna pubblicitaria televisiva della Nissan Terrano."}
{"id": "4003217", "revid": "49133303", "url": "https://it.wikipedia.org/wiki?curid=4003217", "title": "Damnatio Memoriae", "text": ""}
{"id": "4003221", "revid": "123302586", "url": "https://it.wikipedia.org/wiki?curid=4003221", "title": "Museo di scienze naturali (Voghera)", "text": "Il museo di scienze naturali di Voghera \u00e8 un museo, sito nella suddetta cittadina, capoluogo della regione dell'Oltrep\u00f2 Pavese.\nStoria.\nIl \"museo di scienze naturali\" di Voghera nacque nel 1971 da un gruppo di amici appassionati di paleontologia e mineralogia. Il museo fu completamente terminato nel 1978 e la prima sezione ad essere attivata fu quella di paleontologia. In seguito furono allestite altre sale, tra cui una dedicata alla mineralogia, collezione incrementata recentemente da una cospicua donazione di materiale.\nSolamente agli inizi degli anni '80 il museo divenne civico dato che tutto il materiale venne donato al Comune di Voghera. Dall'anno di fondazione del museo, annualmente viene pubblicata la rivista \"Quaderni\", raccolta di articoli scientifici riguardanti il territorio locale.\nSezioni.\nZoologia.\nLa sala dedicata alla zoologia possiede una considerevole collezione ornitologica. Si possono osservare vari esemplari, tra cui volatili diurni e notturni, anatidi, rapaci e numerosi limicoli. In questa sala si possono osservare altri vertebrati come pesci, anfibi e rettili conservati sotto alcool e mammiferi imbalsamati; parte di questa sala \u00e8 dedicata agli invertebrati tra cui molluschi ed insetti.\nPaleontologia.\nLa sezione di paleontologia fu la prima ad essere attivata. Comprende una parte introduttiva e altre due dove sono esposti i resti fossili di invertebrati e di vertebrati provenienti dal territorio. Anche se non mancano reperti provenienti da tutto il mondo. Per esempio l'omero di plesiosauro trovato nelle vicinanze di Zavattarello (PV); si tratta dell'unico resto appartenente a questi grandi rettili marini mesozoici, trovato In Italia. Altro resto importante \u00e8 il cranio femminile di megacero proveniente dalle alluvioni padane. Oltre questi reperti archeologici sono presenti altri fossili sempre provenienti dal territorio locale.\nMineralogia.\nMolto ricche sono le raccolte di mineralogia e litologia composte oltre che da 221 esemplari esposti, valorizzati grazie ad un allestimento essenziale, anche da circa 1800 campioni conservati nei depositi del museo. Tutte le classi sistematiche sono ben rappresentate da minerali provenienti da diverse localit\u00e0 giacimentologiche sparse in tutto il mondo, in parte acquisiti grazie a donazioni di importanti collezionisti.\nBotanica.\nLa sezione dedicata alla botanica \u00e8 stata allestita con la nuova inaugurazione del museo.\nPresenta una ricca raccolta micologica in cui si possono osservare una numerosa variet\u00e0 di specie dalle pi\u00f9 familiari, come il Boletus edulis, detto comunemente porcino, o la nota Amanita muscaria riconoscibile per il caratteristico colore rosso con macchie bianche; a quelle pi\u00f9 rare e particolari come il Clathrus ruber. La collezione pu\u00f2 essere usata anche come punto di riferimento per tutti coloro che sono interessati a conoscere quali funghi sono commestibili e quali invece sono tossici."}
{"id": "4003222", "revid": "3082", "url": "https://it.wikipedia.org/wiki?curid=4003222", "title": "Farnacia", "text": ""}
{"id": "4003223", "revid": "300067", "url": "https://it.wikipedia.org/wiki?curid=4003223", "title": "Xavier Silas", "text": "Carriera.\nDal 2006 al 2008 ha giocato nei Buffaloes della University of Colorado at Boulder; nel biennio 2009-2011 ha vestito la maglia degli Huskies di Northern Illinois University. Non essendo stato selezionato al Draft NBA 2011, decide di trasferirsi in al Gravelines, squadra della massima serie francese, con cui disputa 8 partite.\nNel dicembre 2011 torna negli Stati Uniti ai Maine Red Claws, in NBA Development League; disputa 40 partite, mettendo a referto 392 punti totali. Nell'aprile 2012 viene tesserato dai Philadelphia 76ers nella NBA, con cui esordisce il 25 aprile. Con i 76ers gioca due partite, segnando complessivamente 11 punti."}
{"id": "4003225", "revid": "767487", "url": "https://it.wikipedia.org/wiki?curid=4003225", "title": "Il matrimonio che vorrei", "text": "Il matrimonio che vorrei (\"Hope Springs\") \u00e8 un film del 2012 diretto da David Frankel.\nTrama.\nKay e Arnold Soames sono una coppia sposata da oltre trent'anni e nonostante il passare degli anni sono ancora innamorati e reciprocamente devoti e fedeli. Tuttavia Kay si rende conto che la passione tra i due non \u00e8 pi\u00f9 quella di un tempo, cos\u00ec, quando legge un saggio scritto da un esperto di relazioni sentimentali e sessuali, il dottor Bernie Feld, cerca di convincere lo scettico e abitudinario marito ad intraprendere una terapia volta a trovare la scintilla che riaccenda la fiamma nel loro rapporto.\nEssi dormono in camere separate, rinunciando a qualsiasi affetto fisico. Un giorno, Kay (che lavora come impiegata in un negozio di abbigliamento) racconta ad Arnold (partner in una ditta di contabilit\u00e0) che ha pagato per loro una settimana di terapia intensiva di coppia con il consulente Feld in una localit\u00e0 costiera nel Maine. Arnold, un uomo abitudinario e privo di fantasia, nega che il loro matrimonio sia in difficolt\u00e0 e inizialmente si oppone a salire su un aereo per una settimana di terapia.\nIl dr. Feld cerca di smuovere i loro sentimenti, rivitalizzare la loro relazione e trovare la scintilla che li fece innamorare la prima volta. Nelle sessioni giornaliere nel suo ufficio, il dr. Feld ogni volta pone sempre pi\u00f9 domande sulla loro vita sessuale e sui sentimenti reciproci. Arnold \u00e8 arrabbiato e sulla difensiva, rigidamente resistente al cambiamento ma vedendo la profondit\u00e0 della delusione di sua moglie si sforza di eseguire i vari esercizi di coppia che lui consiglia loro. Scoraggiata dalla riluttanza di Arnold, arrabbiata e piangente, Kay va da sola in un bar dove scopre che non \u00e8 l'unica a non avere rapporti sessuali. Arnold visita un museo nautico.\nDi nuovo insieme, trascorrono la notte nello stesso letto per la prima volta da anni e Kay si sveglia la mattina dopo trovando il braccio di Arnold attorno a lei. A questo segno di progresso, il Dr. Feld sollecita nuovi esercizi di intimit\u00e0. Fanno dei tentativi di intimit\u00e0 sul letto del loro motel e ancora una volta al cinema durante un film, ma con risultati disastrosi. Arnold finalmente prende l'iniziativa di organizzare una cena romantica e una notte in una locanda di lusso, dove tentano di fare l'amore davanti a un caminetto acceso, ma anche questa serata un esito negativo. Durante la sessione finale, il Dr. Feld dice loro che hanno fatto molti progressi nonostante le battute d'arresto e dovrebbero continuare con un terapeuta a casa.\nTornati a Omaha, riprendono le vecchie abitudini. Kay si offre di tenere il gatto della sua collega che parte per le vacanze e le chiede se pu\u00f2 anche fermarsi a dormire a casa sua, come primo passo di una pausa permanente con Arnold. Quella notte, Kay \u00e8 gi\u00e0 nella sua camera da letto con la valigia pronta per trasferirsi, Arnold sale le scale e si ferma alla sua porta, ma non bussa. Entrambi sono mostrati nel letto cercando di dormire. Dopo, Arnold entra nella camera da letto di sua moglie, Kay si desta sorpresa, lui si siede accanto a lei e si abbracciano teneramente. L'amore che segue \u00e8 naturale e ardente. La mattina dopo \u00e8 chiaro che qualcosa \u00e8 cambiato, Arnold bacia la moglie sulla guancia come al solito prima di uscire per recarsi al lavoro, ma ha un ripensamento, cos\u00ec torna indietro e la bacia appassionatamente. Un anno dopo, rinnovano la loro promessa di matrimonio su una spiaggia con il Dr. Feld e i loro figli presenti, realizzando il sogno di Kay.\nProduzione.\nNoto per l'intera fase di produzione con il titolo \"Great Hope Springs\", il film venne annunciato per la prima volta nell'estate del 2010, quando la Mandate Pictures inizi\u00f2 le contrattazioni con Meryl Streep e Jeff Bridges, per il ruolo della coppia protagonista, e Mike Nichols per la regia.\nTuttavia la fase di casting venne sospesa e rinviata pi\u00f9 volte fino al mese di febbraio 2011, quando Meryl Streep venne confermata nel ruolo della protagonista Maeve Soames, mentre per interpretare il terapista Bernie Feld venne ingaggiato Steve Carell. Nel frattempo per dirigere il film era stato ingaggiato David Frankel, che aveva gi\u00e0 lavorato con Meryl Streep nel film \"Il diavolo veste Prada\". Il ruolo del marito Arnold, nei mesi precedenti accostato anche ai nomi di Philip Seymour Hoffman e James Gandolfini, venne invece affidato a Tommy Lee Jones nel successivo mese di maggio.\nCon un budget di circa 30 milioni di dollari, il film venne girato principalmente nella seconda met\u00e0 dell'estate 2011 a Stonington e dintorni, nel Connecticut.\nDistribuzione.\nNel mese di aprile 2012 vennero diffusi la prima locandina e il primo trailer, occasione in cui i produttori decisero di cambiare il titolo di lavorazione \"Great Hope Springs\" in \"Hope Springs\". Nelle sale cinematografiche statunitensi, la pellicola venne distribuita dall'8 agosto 2012 a cura della Columbia Pictures.\nIn Italia il film venne distribuito il 18 ottobre 2012 a cura della BiM Distribuzione.\nAccoglienza.\nIncassi.\nIl film incass\u00f2 63.536.011 dollari negli Stati Uniti e oltre 107 milioni di dollari in tutto il mondo."}
{"id": "4003226", "revid": "110157", "url": "https://it.wikipedia.org/wiki?curid=4003226", "title": "Automatic/Time Will Tell", "text": "Automatic/Time Will Tell \u00e8 un singolo della cantante giapponese Utada Hikaru, pubblicato il 9 dicembre 1998. \"Automatic/Time Will Tell\" ha debuttato vendendo 42.210 copie nella prima settimana, ma arrivando a venderne 2.063.000 in totale. Il singolo ha raggiunto la quarta posizione nella versione \"8 cm\" e la seconda posizione nella versione \"12 cm\" della classifica Oricon. Il singolo \u00e8 il diciannovesimo pi\u00f9 venduto nella storia in Giappone. Nel 2000 la cantante di Hong Kong Kelly Chen ha registrato una cover di \"Automatic\" intitolata \u60c5\u4e0d\u81ea\u7981 (Q\u00edng B\u00f9 Z\u00ec J\u00ecn) in cinese.\n\"Automatic\" \u00e8 stata usata come accompagnamento per gli spot televisivi della Honda Life ed \u00e8 stata inserita nella colonna sonora del videogioco \"beatmania GB 2 GatchaMIX\" per Game Boy Color."}
{"id": "4003227", "revid": "2730", "url": "https://it.wikipedia.org/wiki?curid=4003227", "title": "Battaglia di New Orleans (1862)", "text": "La battaglia di New Orleans fu una battaglia prevalentemente navale combattuta nel 1862 durante la guerra di secessione americana. Essa comport\u00f2 la conquista della citt\u00e0, che era un grande porto marittimo e fluviale da parte degli unionisti e sede di una importante acciaieria, con la conseguente cattura del corso sud del fiume Mississippi, importantissimo per la confederazione.\nAntefatto e comandanti.\nL'azione che le forze armate degli Stati Uniti avevano iniziato praticamente sin dalle prime settimane di guerra per la conquista del corso del fiume Mississippi aveva costituito la pietra angolare nel piano strategico del generale Winfield Scott.\nGi\u00e0 nel maggio del 1861 egli aveva previsto l'esigenza di operare lungo l'immenso fiume mediante un'azione a tenaglia: e mentre un poderoso corpo di spedizione, appoggiato da una flottiglia di cannoniere, sarebbe disceso dal nord, un'altra colonna dal Golfo del Messico avrebbe dovuto conquistare i forti che coprivano la citt\u00e0 di New Orleans.\nA Washington il vice Ministro della Marina Gustavus Fox cominci\u00f2 a pensare seriamente al forzamento del fiume. Egli personalmente era esperto della navigazione sul Mississippi; sapeva che le rive del delta erano basse, e quindi non consentivano alle artiglierie costiere di battere efficacemente le navi; e che la corrente del fiume era poderosa da rendere difficile la costruzione di sbarramenti stabili.\nIl Segretario della Marina, Gideon Welles, fu pronto ad accogliere la proposta. Ma parecchi altri vi avevano posto il pensiero nello stesso tempo. Uno di questi era il comandante David Dixon Porter. Per piegare la resistenza dei forti, Porter proponeva di usare una flottiglia di leggeri battelli a vela, muniti ciascuno di un enorme mortaio da 13 pollici, i quali sotto la protezione della flotta, avrebbero diretto sulle fortificazioni sudiste un fuoco demolitore.\nIl comando di questa spedizione fu dato al capitano David G. Farragut. Quando egli in un colloquio con Porter e i pi\u00f9 alti funzionari militari si disse favorevole all'azione, l'industria del nord fu mobilitata.\nForze in campo.\nNel gennaio del 1862 la flottiglia di 21 battelli, su ognuno dei quali era posto un mortaio da 13 pollici (330,6\u00a0mm) capace di lanciare granate da un quintale e solidamente piazzato su speciali basamenti in ferro, era armata.\nIl 20 gennaio tutto era pronto, al comando di Farragut c'era una flotta di 24 navi da guerra (di cui la \"USS Hartford\" come ammiraglia) 4 navi carboniere e 21 battelli mortaio. Ora occorreva disporre le forze terrestri che dovevano accompagnare la spedizione navale. La Marina sin dal novembre 1861 aveva occupato l'isoletta semideserta di Ship Island, nel Golfo del Messico e l'esercito aveva mandato l\u00e0 un corpo di 18\u00a0000 uomini al comando del generale Butler.\nIl comandante Farragut, a bordo dell\u2019\"Hartford\", arriv\u00f2 al largo di Ship Island il 20 febbraio 1862. Sin dal momento della secessione le autorit\u00e0 della Louisiana e quelle Confederate si erano rese conto dell'importanza che la difesa di New Orleans poteva avere per il sud; tuttavia l'effettiva organizzazione di tale difesa era proceduta assai a rilento. Nel mese di ottobre del 1861 New Orleans appariva protetta da due linee: una esterna, che poggiava sui forti Jackson e St. Philip, la cui guarnigione disponeva di 1100 uomini; ed una seconda, interna vicina alla citt\u00e0, formata da solidissimi trinceramenti che disponevano di 3000 uomini. In totale sulle due linee c'erano 18 forti muniti di circa 300 cannoni. Circa 800 metri a valle dei forti Jackson e St. Philip i confederati avevano costruito un grosso sbarramento formato da tronchi di cipresso legati a catene ancorate al fondo del fiume. Nel febbraio del 1862 il legname vagante, trascinato dalla corrente dell'immenso fiume, aveva aperto una breccia della larghezza di 200 metri. Tale vuoto era stato colmato dagli scafi di otto grossi velieri che con i loro alberi e cordami impedivano alle navi a vapore a elica di passarci.\nLa battaglia.\nIl 5 marzo il comandante pot\u00e9 ordinare di far passare le grandi navi oltre la barriera e far loro imboccare il delta del Mississippi. Non fu un lavoro facile e decine di volte le navi si arenarono. Infine, il 7 aprile tutta la squadra era riunita alla Testa dei Passi, un punto dove comincia la diramazione del delta del fiume. Il mattino del 18 aprile 1862 alle 10 i battelli-mortaio aprirono il fuoco. I forti risposero con le loro potenti artiglierie cercando di colpire i battelli. Il bombardamento continu\u00f2 per l'intera giornata; la sera le caserme e i magazzini dentro Forte Jackson ardevano come torce.\nIl 19 aprile il comandante Porter cominci\u00f2 a fare uso di granate a scoppio ritardato. Malgrado la tempesta di fuoco che si rovesciava su di loro, gli artiglieri sudisti erano per\u00f2 ancora abbastanza al riparo nelle profonde casematte di Fort Jackson e pronti ad agire. Per tutta la giornata del 20 aprile l'infernale bombardamento continu\u00f2; cos\u00ec pure il 21, 22 e 23. Gi\u00e0 16\u00a0800 granate, cio\u00e8 circa 2000 tonnellate di proiettili erano state tirate sui forti. Nelle casematte di Fort Jackson vi erano dei palmi d'acqua in seguito alla rottura degli argini del fiume provocata in molti punti dagli scoppi. Ci\u00f2 nonostante la battaglia dovette essere risolta non con il bombardamento continuo. Sin dal principio il comandante Farragut non aveva riposto troppa fiducia nei mortai.\nEgli conosceva la possibilit\u00e0 di resistenza quasi illimitata che forti al fuoco sia navale che terrestre. Pertanto si decise di forzare il passaggio del Mississippi ancor prima che i forti fossero ridotti al silenzio. Farragut affid\u00f2 il difficile compito al capitano Bell con una divisione di cannoniere. I suoi marinai la notte del 20 aprile piazzarono una mina nello sbarramento di tronchi di cipresso sotto il fuoco dei cannoni sudisti. Essa non esplose, ma i marinai, dato che i sudisti cessarono il fuoco pensando ad un falso allarme, riuscirono lo stesso a spezzare alcune catene e a creare una breccia capace di lasciar passare tranquillamente una nave. Ci fu una riunione a bordo dell\u2019\"Hartford\" per decidere il da farsi e si fiss\u00f2 come ora zero le 2 di notte del 24 aprile. Dentro i forti, presso i cannoni, i confederati vegliavano. Ora, poco dopo le 3 di notte, ai loro occhi cominciarono ad apparire i nemici. I cannoni dei forti aprirono il fuoco, repentinamente partirono le navi di difesa del fiume confederate che comprendevano il temuto ariete Manassas e navi incendiarie trainate da rimorchiatori.\nLa lotta assunse dimensioni spaventose: pi\u00f9 di 400 cannoni si sparavano contro. Adesso l\u2019\"Hartford\", che era intrepidamente avanzata, si trov\u00f2 di fronte una nave incendiaria, che riusc\u00ec ad evitare andando per\u00f2 ad arenarsi sotto i cannoni di Fort St. Philip che le scagliarono addosso una miriade di granate che penetravano nello scafo ed esplodevano sui ponti. L\u2019\"Hartford\" fu pronto a rispondere, cannoneggiando i bastioni del forte; ma in quel momento l'enorme zattera incendiaria le arriv\u00f2 addosso e di colpo la nave prese fuoco. Il piccolo rimorchiatore Mosher, che aveva trainato la zattera fu colato a picco dall\u2019\"Hartford\".\nL'ariete \"Manassas\" si diresse contro il piroscafo \"Mississippi\" e lo speron\u00f2 aprendogli un varco nello scafo. Il \"Mississippi\" resse comunque all'urto e rimase a galla. Successivamente il \"Manassas\" invest\u00ec la corvetta \"Brooklyn\", che virando di bordo tir\u00f2 delle bordate e riusc\u00ec a subire danni lievi. Altre due unit\u00e0 confederate la \"Mc Rae\" e la \"Governor Moore\" si stavano battendo coraggiosamente: la \"Mc Rae\" dopo scontri con quattro vascelli dell'unione, con un principio di fuoco a bordo, il capitano ferito e il timone fracassato si aren\u00f2 sotto i forti. La \"Governor Moore\", dopo essersi battuta contro numerose grossi navi nemiche, si diresse contro la cannoniera d'alto mare \"Varuna\" impegnando con essa un duello. I cannoni della \"Varuna\" provocarono numerose vittime nell'unit\u00e0 confederata, che per\u00f2 riusc\u00ec a piazzare una granata nello scafo della \"Varuna\" provocando 12 vittime tra morti e feriti.\nLa cannoniera \"Stonewall Jackson\" and\u00f2 in aiuto alla \"Governor Moore\" e affond\u00f2 la \"Varuna\" mediante speronamento.\nSuccessivamente corsero incontro alla \"Governor Moore\" numerose navi dell'Unione che l'affondarono; intanto la \"Stonewall Jackson\" per non arrendersi venne incendiata dai suoi stessi marinai. I marinai dell'Hartford erano riusciti a spegnere l'incendio e a far saltare in aria la zattera infuocata ed ora il \"Manassas\" si avvicinava all'ammiraglia senza per\u00f2 il suo equipaggio, alla deriva e con un incendio a bordo. Poco tempo dopo il \"Manassas\" esplose e spar\u00ec nel fiume.\nConclusione.\nAll'alba del 25 aprile la battaglia era finita ed era costata alla flotta degli Stati Uniti una nave colata a picco (la \"Varuna\"), tutte le altre pi\u00f9 o meno gravemente danneggiate e tra gli equipaggi 39 morti e 171 feriti.\nI confederati avevano perso l'intera flottiglia fluviale eccetto la \"Louisiana\", la \"Defiance\" e la \"Mc Rae\", quest'ultima gravemente danneggiata. Tra gli equipaggi le perdite non si conoscono bene, ma pare siano state un centinaio di morti e altrettanti feriti. La flotta di Farragut salp\u00f2 e si diresse a New Orleans, qui il generale sudista Mansfield Lovell aveva preparato le truppe per la fuga verso nord, che avvenne tramite la ferrovia.\nPrima di questo si incendiarono tutte le merci e i magazzini, che potevano cadere nelle mani degli unionisti e le corazzate \"Louisiana\" e \"Mississippi\", le pi\u00f9 potenti dell'epoca, che vennero lasciate trascinare dalla corrente: la prima affond\u00f2, la seconda carica di 10 tonnellate di polvere nera salt\u00f2 in aria vicino alle navi unioniste senza per\u00f2 fare danni. Intanto le truppe del generale Benjamin Butler stavano venendo trasbordate da Ship Island e attraversavano i canali paludosi verso il fiume. Infine essi arrivarono da Farragut e si appostarono ad assediare i forti, che risultarono essere circondati da tutte le parti. A questo punto i due forti Jackson e St. Philip si arresero. Il 1\u00ba maggio 1862 le truppe del generale Butler arrivarono a New Orleans.\nConseguenze.\nLa vittoria era stata totale. La pi\u00f9 grande citt\u00e0 della confederazione era caduta in mano agli unionisti; un porto di primaria importanza era stato perduto, ed era cominciata la grandiosa operazione per il forzamento del Mississippi da sud. Con New Orleans i confederati avevano inoltre perduto una cospicua attrezzatura industriale come le Fonderie Leeds, e peggio di tutto avevano perso le due corazzate pi\u00f9 potenti del mondo \"CSS Mississippi\" e \"CSS Louisiana\" e ne stavano perdendo altre due molto potenti nei cantieri di Memphis."}
{"id": "4003236", "revid": "599013", "url": "https://it.wikipedia.org/wiki?curid=4003236", "title": "Hope Springs", "text": ""}
{"id": "4003237", "revid": "1543377", "url": "https://it.wikipedia.org/wiki?curid=4003237", "title": "Racketlon", "text": "Il Racketlon \u00e8 uno sport nato dall'unione dei quattro sport olimpionici nel quale si fa uso di una racchetta: tennis tavolo, badminton, squash e tennis. Gli incontri possono essere disputati in singolo (maschile e femminile) o in doppio (maschile, femminile e misto).\nStoria.\nNato negli anni '80 in Scandinavia, dopo un incontro tra i rappresentanti delle quattro federazioni, il Racketlon vede il suo primo campionato nel 1986 a Helsinki. Le regole, introdotte nel 1994, erano precedute da quelle standard di ogni differente sport che lo compone (tennis tavolo, badminton, squash e tennis).\nRegolamento.\nCiascuno dei quattro set, giocati secondo l'ordine di grandezza delle racchette (dalla pi\u00f9 piccola alla pi\u00f9 grande), termina al raggiungimento dei 21 punti; per ritenere concluso il set, un giocatore deve avere almeno due punti di vantaggio sull'avversario. Nel caso di 20-20, quindi, il gioco continua fino a quando un giocatore viene distanziato di 2 punti (es: 22-20, 23-21...) raggiunto il punteggio di 29-29, per\u00f2, il set si conclude ai 30 punti.\nAl termine dei set, il giocatore che ha totalizzato il maggior numero di punti, \u00e8 il vincitore dell'intera partita. Si pu\u00f2, quindi, aggiudicarsi un incontro anche perdendo tre set su quattro. Nel caso in cui i due giocatori abbiano punteggio uguale, si prolunga di un punto il match di tennis (tie-break).\nL'ordine di battuta viene deciso tramite sorteggio e viene alternato per ogni set: il giocatore che riceve nel tennis tavolo, avr\u00e0 il servizio nel badminton, ricever\u00e0 nuovamente nello squash e servir\u00e0 nel tennis. Il servizio, effettuato sempre in diagonale, passa all'avversario ogni due punti; viene concessa una pausa di un minuto al raggiungimento degli 11 punti.\nFederazione Italiana Racketlon.\nLa \"Federazione Italiana Racketlon\" (F.I.Ra) \u00e8 nata il 31 dicembre 2007 ad Arcugnano grazie a Diego Bertoldo, che ha iniziato la diffusione di questo sport nel settembre dello stesso anno.\nIl primo torneo di Racketlon in Italia \u00e8 avvenuto il 28 giugno 2008 nei pressi di Vicenza. Nel luglio dell'anno successivo, Giampaolo Martire e Monica Calabria, assumono i titoli di campioni nazionali."}
{"id": "4003238", "revid": "47767", "url": "https://it.wikipedia.org/wiki?curid=4003238", "title": "Pieve di San Zaccaria", "text": "La pieve di San Zaccaria \u00e8 un edificio religioso nella valle Ardivestra (tributaria di destra della valle St\u00e0ffora) situato nei territori del comune di Rocca Susella.\nStoria.\nCostruita probabilmente nella prima met\u00e0 del XII secolo dai maestri comacini, la prima testimonianza storica contenente informazioni di carattere descrittivo sulla pieve di San Zaccaria risale al 1561.\nDa questa, come Capo-Pieve, dipesero fino al 1700 le parrocchie di Sant'Eusebio, Montesegale, Sanguignano, San Giovanni di Piumesana, Groppo, Susella e Godiasco.\nNel 1820 fu ridotta a semplice parrocchia. La maggior parte dell'edificio fu in seguito sconsacrata ed utilizzata per scopi agricoli.\nStruttura architettonica.\nSan Zaccaria \u00e8 una chiesa orientata, con tre navate scandite da pilastri di varia sezione. In questo corpo s'innestano due absidi, una minore al termine della navata settentrionale ed una maggiore a conclusione della navata centrale. \nL'arcata trionfale \u00e8 moderna. All'interno il coro \u00e8 coperto da una volta a botte. Una parte della navata meridionale \u00e8 stata ricostruita nel XX secolo, dopo l'abbattimento della casa parrocchiale, ed \u00e8 coperta da un tetto. Qui una scala con gradini in pietra consente di scendere ad un locale sottostante, con volte in pietra piuttosto irregolari. Probabilmente si trattava della cantina della casa parrocchiale, databile alla fine del XVI secolo.\nLa facciata e la controfacciata sono caratterizzate da una muratura listata che alterna fasce in arenaria e in laterizi, mentre tutto il resto \u00e8 in pietra.\nLesene verticali e cordoni in arenaria dividono la facciata in cinque scomparti; a partire dall'alto si possono osservare due oculi con profili in arenaria fortemente strombati, una bifora inclusa in un rincasso quadrangolare e poggiante su una coppia di pilastrini, ed il portale; la sommit\u00e0 della facciata \u00e8 andata distrutta. La lunetta \u00e8 oggi priva di decorazione, ma sembra che intorno al 1900 il pittore vogherese Edoardo Cerutti vi dipinse a finto mosaico una scena della vita di .\nDopo essere rimasta per molto tempo con un profilo a capanna, la facciata \u00e8 stata trasformata secondo un prospetto a salienti, probabilmente sulla base di tracce riscontrate nella muratura.\nSculture.\nI materiali arenacei usati in San Zaccaria, provenienti da cave dell'Oltrep\u00f2 Pavese, sebbene molto adatti alla scultura, sono particolarmente soggetti al deterioramento a causa degli agenti atmosferici.\nL'interno conserva ancora alcuni capitelli romanici. Ai lati del presbiterio ci sono due capitelli scolpiti di sezione complessa, che sporgono molto rispetto agli archi sovrastanti e sorretti da semipilastri a fascio. Tutti i pezzi sono impostati su un collarino torico e sono costituiti da un abaco decorato con motivi a treccia o a palmetta e da un corpo figurato. Questo tipo di struttura viene ripreso anche nelle chiese romaniche di Pavia.\nLa scena sul capitello meridionale riguarda l'ambito iconografico del destino ultraterreno dell'anima del \"Buono\", che viene definita come tale attraverso la pesatura e quindi strappata al demonio da figure angeliche, solitamente l'arcangelo Michele. In questo capitello la figura simboleggiante l'anima viene afferrata da un personaggio di dimensioni maggiori, che per l'aureola e le grandi ali si identifica come angelo. Un essere alato di dimensioni minori trattiene invece l'anima per un piede; questa figura non ha l'aureola, ha ventre accentuato e costole in evidenza, e la presenza di un serpente attorcigliato accanto ad essa riconduce all'iconografia del demonio.\nLa scena \u00e8 quindi quella che in arte \u00e8 definita \"Contesa dell'anima\". Dal punto di vista compositivo, lo scultore ha cercato di riempire tutto lo spazio disponibile. \nIl pilastrino settentrionale \u00e8 in parte perduto; vi si leggono solamente alcuni motivi a intreccio. Sul suo capitello \u00e8 invece scolpita una scena di lotta con animali e uomini. Il combattimento si svolge senza continuit\u00e0 su tutte le facce del capitello.\nNella pieve il rilievo \u00e8 pi\u00f9 marcato e allo stesso tempo pi\u00f9 fluido nei capitellini del chiostro e delle bifore.\nAll'esterno si possono ancora vedere dei capitellini a foglie stilizzate."}
{"id": "4003239", "revid": "1543377", "url": "https://it.wikipedia.org/wiki?curid=4003239", "title": "Carlo Alberto Sacchi", "text": " \nBiografia.\nDopo aver frequentato le scuole medie a Voghera, consegu\u00ec il diploma di maturit\u00e0 scientifica. Quindi scelse gli studi di ingegneria e dopo aver frequentato il biennio propedeutico presso l'Universit\u00e0 di Pavia, si laure\u00f2 in ingegneria nucleare presso il Politecnico di Milano, nel luglio 1962. Vinse diverse borse di studio: nel 1962 per aver frequentato un corso di perfezionamento sui \"Metodi Sperimentali della Spettroscopia Nucleare\", che segu\u00ec presso l'istituto di Fisica del Politecnico di Milano e di una borsa NATO-CNR per compiere ricerche all'estero nel campo della fisica, occupandosi di effetti ottici non lineari prodotti nella materia da laser di alta potenza.\nNel maggio 1969, dopo essere rientrato in Italia si dedic\u00f2 alla ricerca e all'insegnamento universitario, presso il Politecnico di Milano. Dopo aver acquisito la libera docenza come professore incaricato degli insegnamenti di elettronica quantistica, ottica quantistica, complementi di ottica, optoelettronica, fisica. Per quest'ultimo divenne titolare della cattedra nel 1981. Rimase professore ordinario di fisica presso la relativa facolt\u00e0 sino alla sua morte.\nL'attivit\u00e0 di ricerca di Sacchi, sviluppatasi a partire dal 1963, si svolse essenzialmente presso il centro di fisica del plasma ed elettronica quantistica del CNR, presso il Politecnico di Milano. L'Associazione elettronica ed elettrotecnica italiana gli assegn\u00f2 nel 1965 per tre suoi lavori il primo premio Palazzoli e nel 1974 il Premio Barbagelata per un articolo di divulgazione scientifica sull'ottica non lineare.\nQuesto argomento lo appassion\u00f2, perch\u00e9 \"era l'applicazione biomedica del laser in cui il prodigio della fisica e la bellezza del laser si combinavano per dare risultati utili all'umanit\u00e0\". Nel corso di queste ricerche fu ospite dei pi\u00f9 importanti istituti scientifici di tutto il mondo, in Europa, Stati Uniti, Unione sovietica, Cina.\nLa sua attivit\u00e0 di ricerca \u00e8 composta da circa 85 pubblicazioni scientifiche.\nNel 1984 fu eletto membro onorario della Societ\u00e0 Americana di Medicina e Chirurgia Laser. Fu anche consulente della Food and Drug Administration degli Stati Uniti, per le attivit\u00e0 nel campo della laser-terapia. Fu presidente del comitato europeo per i congressi internazionali di elettronica quantistica del 1984 (in California) e del 1986 (a San Francisco) e per il congresso internazionale sul laser e l'optoelettronica, tenutosi nel 1989 a Baltimora. Fu presidente o responsabile di altri congressi e progetti italiani e internazionali."}
{"id": "4003240", "revid": "56620", "url": "https://it.wikipedia.org/wiki?curid=4003240", "title": "Chiesa di Santa Maria delle Grazie (Voghera)", "text": "Santa Maria delle Grazie \u00e8 una delle pi\u00f9 antiche chiese di Voghera, inizialmente sorta come monastero di monaci benedettini, ricostruita come luogo di culto e convento domenicano, e ora appartenente all'ordine francescano, insediatosi nel 1820.\nStoria.\nLa storia di questa chiesa trova una prima testimonianza nel 1153 in una bolla di Papa Anastasio IV che cita un insediamento di monaci benedettini.\nLa chiesa attuale, intitolata a Santa Maria della Piet\u00e0 si deve alla congregazione dei frati domenicani, e deve essere attribuita in particolare a un intervento di Vincenzo Bandello (1435-1506). L'edificio fu consacrato nel 1511 con la dedicazione a Santa Maria del Rosario. \nL'ordine dei frati predicatori rimase stabilmente in questa sede fino alla soppressione napoleonica (1805).\nSegu\u00ec un periodo in cui la chiesa venne utilizzata come abitazione dei carabinieri e successivamente come stalla e magazzino, ma dopo molteplici trasferimenti tra questa e altre sedi vogheresi i religiosi francescani riuscirono a ottenere definitivamente il convento nel 1927.\nStruttura della chiesa.\nIl santuario di Santa Maria delle Grazie, situato nelle vicinanze dell'ex Caserma della Cavalleria, ha un orientamento singolare: l'ingresso \u00e8 rivolto a nord-est, verso la citt\u00e0, anzich\u00e9 a ovest come impone un'antica e radicata simbologia liturgica. \nL'edificio ecclesiale espone solo il fianco sinistro, inglobando nel convento l'abside e l'altro lato. \u00c8 edificato secondo uno stile gotico - lombardo, che si pu\u00f2 notare soprattutto nella facciata.\nFacciata.\nLa facciata, presentando un partito decorativo in cotto, fa presumere una sua realizzazione nella prima met\u00e0 del XV secolo. Questa \u00e8 scandita da quattro contrafforti, dei quali i due centrali non corrispondono a un'effettiva scansione interna, ma sembrano avere il compito di contenere, anche dal punto di vista visivo, il rosone e il portale.\nIl portale di facciata reca la seguente iscrizione:\nHEC (sic) EST PORTA / DOMUS DOMINI FIRMITER // HEDIFICATA ET B(E)N(E) FU(N)D / A(T)A S(UPRA) F(IRMAM) P(ETRAM) 1523 20 APRILIS.\n\u00c8 opinione del Leg\u00e9 che questo portale in pietra non appartenga all'originaria struttura della chiesa, con la quale sarebbe stato pi\u00f9 coerente un portale in laterizio a profilo arcuato e strombo. Si tratterebbe pertanto di un elemento estraneo, di un'opera destinata inizialmente ad altra chiesa, qui trasportato e riassemblato in epoca successiva.\nInterno.\nL'interno \u00e8 costituito da un'unica navata scandita da ampie arcate a sesto acuto che si aprono a loro volta sulle 15 cappelle, sette per lato, pi\u00f9 il presbiterio, che ricordano i quindici misteri del rosario, in coerenza con l'originaria dedicazione della chiesa. Entrando lo sguardo \u00e8 colpito dall'affresco sull'arcata trionfale, realizzato da C. Secchi nel 1941, che fa da cornice all'altare maggiore, il quale in forme di aspra essenzialit\u00e0, richiama le figure del pane spezzato e della lucerna.\nL'organo posto sulla controfacciata fu costruito nel 1927, con le sue 1.500 canne e 25 registri reali.\nImmagine di Santa Maria della Grazie.\nNel 1445 il comune di Voghera ottenne dal capitolo di San Lorenzo la chiesa di San Michele in Albofassio, nei dintorni dell'ex-manicomio, e il terreno circostante per fondarvi il convento dei frati minori dell'Osservanza. \nI frati dimorarono in questo luogo dal 1459 al 1802 e qui ebbe la sua prima sede l'immagine che oggi possiamo venerare nel coro della chiesa. La tradizione vuole che si tratti di un'immagine miracolosa e sacra che, quando nel 1876 incominciarono gli scavi per la costruzione del manicomio provinciale, siano state le suppliche e le lacrime di un'umile donna, figlia dell'ortolano di Santa Maria, a salvare l'immagine sacra dalla distruzione, garantendo che venisse trasferita in un altro edificio religioso. Nella chiesa attuale l'immagine si trova dal 1927.\nInterventi di restauro.\nI primi indispensabili restauri del locale furono curati dal padre guardiano Pier Girolamo Cavagna da Cervesina e dai suoi confratelli personalmente (1818-1819). Vari benefattori consentirono il rifacimento dell'altar maggiore e dei vari altari laterali, ma non tutti i quindici altari furono rifatti: due cappelle furono adibite a stanze, due a confessionali e due rimasero vuote. Seguirono poi lavori, durante l'occupazione dei militari, che portarono alla trasformazione della chiesa in un edificio adibito a un uso esclusivo della Cavalleria e infine si ebbero solo operazioni di ordinaria manutenzione.\nCon il ritorno dei frati, nel 1927, la chiesa riacquist\u00f2 la sua funzione liturgica. Il progetto di restauro attuato in quelle circostanze mirava al ripristino dei tratti originali dell'edificio, che a causa della manomissioni avvenute durante i numerosi cambi di propriet\u00e0 e d'uso, risultava tutt'altro che facile.\nLa chiesa mostrava ancora una buona consistenza statica e architettonica, quindi, fu ritenuto sufficiente sostituire i mattoni deteriorati e rifare gli intonaci. Appartiene a questa campagna di restauro anche la costruzione del campanile. A partire dal 1989, fu attuata la ristrutturazione dell'intera area presbiteriale: la linea, come si pu\u00f2 notare nel nuovo altare, che ricorda le figure simboliche del pane spezzato, diventa scabra e semplice, e le figure sono caratterizzate da un volume compatto e da tagli netti. Il progetto di padre Costantino Ruggeri (1925-2007) prevede un'opera in cui lo spazio sacro viene riscoperto e riorganizzato, al fine di valorizzare gli elementi pi\u00f9 semplici e simbolici, riscoprendone cos\u00ec la forza \u201csacramentale\u201d.\nDal 1992 a oggi, sono stati attuati lavori di manutenzione e di restauro, sia della struttura architettonica sia degli arredi, e quest'opera di valorizzazione \u00e8 ancora in corso.\nCuriosit\u00e0.\nI cittadini vogheresi ricordano questa chiesa anche perch\u00e9 nella storia queste mura hanno avuto l'occasione di ospitare alcuni personaggi celebri:"}
{"id": "4003243", "revid": "92723", "url": "https://it.wikipedia.org/wiki?curid=4003243", "title": "Chiesa dei Santi Gervasio e Protasio (Brallo di Pregola)", "text": "La chiesa dei santi Gervasio e Protasio si trova a Someglio frazione del comune di Brallo di Pregola in provincia di Pavia ed \u00e8 affiancata da una torre campanaria.\nStoria.\nIl complesso \u00e8 di origine medievale e della fama popolare di essere la pi\u00f9 antica pieve della zona, ma in realt\u00e0 non sono mai state rinvenute precise testimonianze documentarie in merito.\nLa costruzione \u00e8 posta in un punto strategico per cui transitava il commercio del sale e delle spezie proveniente da Genova e diretto a Milano.\nAll'interno la chiesa \u00e8 divisa in un'unica navata, il pavimento \u00e8 costituito da sassi locali, l'altare maggiore \u00e8 in pietra.\nVi \u00e8 conservato un dipinto raffigurante i Santi Gervasio e Protasio, ai quali la chiesa \u00e8 dedicata.\nIl fonte battesimale, ritrovato dopo scavi, \u00e8 composto da sasso locale corroso.\nLa torre di \u00e8 una costruzione semplice, ma imponente, alta circa 14 metri, avente pianta quadrata con lato di circa 3,40 metri. Le pareti sono realizzate in murature a secco, con uno spessore che alla base raggiunge i 90\u00a0cm., per poi conservarsi pressoch\u00e9 costante sino alla sommit\u00e0 del campanile. Su ogni lato sono ben visibili le buche pontaie, in allineamento non del tutto regolare, ma in successione costante. La serie inizia a circa 100\u00a0cm. dal suolo, il che potrebbe far pensare a un innalzamento del piano di calpestio attuale rispetto a quello originario. Sul lato meridionale sono aperte tre feritoie; la cella campanaria presenta aperture a sesto ribassato.\nIl materiale utilizzato a Someglio \u00e8 pietra locale, di natura prevalentemente calcarea; la stessa pietra utilizzata per la costruzione di rustici e abitazioni nella zona in varie epoche."}
{"id": "4003249", "revid": "671029", "url": "https://it.wikipedia.org/wiki?curid=4003249", "title": "Norgesmesterskapet 1921", "text": "La Norgesmesterskapet 1921 di calcio fu la 20\u00aa edizione del torneo. La squadra vincitrice fu il Frigg, che vinse la finale contro l'Odd con il punteggio di 2-0."}
{"id": "4003258", "revid": "111373", "url": "https://it.wikipedia.org/wiki?curid=4003258", "title": "Gran Premio motociclistico d'Italia 1977", "text": ""}
{"id": "4003259", "revid": "1605525", "url": "https://it.wikipedia.org/wiki?curid=4003259", "title": "Maria Martone Napolitano", "text": "Biografia.\nMaria Martone crebbe in Romania, a Sulina, giacch\u00e9 il padre era il direttore di un ospedale della Commissione europea; studi\u00f2 in una scuola tedesca, venendo cresciuta da una governante francese: inoltre, era in grado di parlare anche russo e rumeno. Nel periodo della prima guerra mondiale Martone studi\u00f2 a Napoli e si laure\u00f2 a Roma, alla facolt\u00e0 di lettere; in seguito and\u00f2 a vivere a Parigi. L\u00ec incontr\u00f2 alcuni degli autori che tradusse, tra cui Colette; una volta rientrata in Italia inizi\u00f2 a lavorare come giornalista e fu consulente della casa editrice Longanesi. Fu una traduttrice intensamente attiva dalla fine degli anni 1920 fino ai settanta, lavor\u00f2 lungamente per Mondadori e per le pi\u00f9 prestigiose case editrici italiane. Inizialmente lavor\u00f2 per editori romani e torinesi; negli anni 1930 inizi\u00f2 a collaborare con case editrici milanesi, dapprima con Corbaccio, poi con Monanni e in seguito con Mondadori; con quest'ultima inizi\u00f2 un rapporto di lavoro che continu\u00f2 per molti anni a seguire. Firm\u00f2 la prima edizione italiana di, tra gli altri, \"La fuga\" di John Steinbeck e \"Per chi suona la campana\" di Ernest Hemingway (di cui, nel 1939, acquist\u00f2 personalmente i diritti per conto di Mondadori). Tradusse dall'inglese, dal francese e dal tedesco. Inizialmente nota con il solo cognome da nubile, Martone, in seguito al matrimonio con Gian Gaspare Napolitano inizi\u00f2 a firmarsi con il doppio cognome \"Napolitano Martone\". Dal matrimonio \u00e8 nata una figlia, Giovanna Napolitano, scrittrice."}
{"id": "4003263", "revid": "179980", "url": "https://it.wikipedia.org/wiki?curid=4003263", "title": "Maria Martone", "text": ""}
{"id": "4003267", "revid": "3082", "url": "https://it.wikipedia.org/wiki?curid=4003267", "title": "Etazeta di Bitinia", "text": ""}
{"id": "4003268", "revid": "203463", "url": "https://it.wikipedia.org/wiki?curid=4003268", "title": "Commissione permanente per la composizione scacchistica", "text": ""}
{"id": "4003269", "revid": "767487", "url": "https://it.wikipedia.org/wiki?curid=4003269", "title": "Ola Haldorsen", "text": "Carriera.\nGiocatore.\nClub.\nHaldorsen gioc\u00f2 nel Bod\u00f8/Glimt, prima di passare al Moss. Qui pot\u00e9 debuttare nella 1. divisjon, in data 30 aprile 1989: fu schierato titolare nella vittoria per 0-1 in casa dello Start. Il 28 maggio successivo arriv\u00f2 la sua prima rete nella massima divisione norvegese, nel pareggio per 2-2 contro il V\u00e5lerengen. Nel 1991 torn\u00f2 al Bod\u00f8/Glimt, dove vinse la Coppa di Norvegia 1993. Vi rimase fino al 1998.\nAllenatore.\nNel 2005, fu nominato allenatore del Bod\u00f8/Glimt, ma non riusc\u00ec a salvare il club dalla retrocessione in 1. divisjon. A febbraio 2012, divent\u00f2 allenatore dello Junkeren."}
{"id": "4003271", "revid": "1543377", "url": "https://it.wikipedia.org/wiki?curid=4003271", "title": "Paga quello che vuoi", "text": "Paga quello che vuoi (dall'inglese \"pay what you want\"; in acronimo: PWYW), o anche \"paga quello che ritieni giusto,\" \u00e8 un sistema di fissazione del prezzo in cui i compratori possono liberamente scegliere l'ammontare da corrispondere al venditore in cambio di un determinato bene (si parla anche di \"prezzo libero\"): il prezzo, quindi, pu\u00f2 attestarsi su un livello a proprio piacimento che, eventualmente, pu\u00f2 scendere anche fino a zero (gratuit\u00e0). In alcuni casi, pu\u00f2 essere prevista una soglia minima di prezzo; a volte esiste l'indicazione di un \"prezzo suggerito\" quale guida per orientare il compratore; in altri casi, possono essere indicati entrambi.\nPoich\u00e9 il prezzo \u00e8 libero, nulla impedisce al compratore di scegliere la corresponsione, al venditore, di un ammontare pi\u00f9 alto del prezzo standard per il bene.\nSignificato.\nDare all'acquirente la libert\u00e0 di scelta del corrispettivo da pagare pu\u00f2 sembrare una politica dei prezzi che non ha molto senso per il venditore. Tuttavia, in alcune situazioni, pu\u00f2 rappresentare una strategia di successo. Questo perch\u00e9 elimina molti svantaggi dei metodi convenzionali di fissazione del prezzo. Per i compratori, ovviamente, pu\u00f2 essere attraente la prospettiva di pagare quello che si desidera, dal momento che, in questo modo, si eliminano le remore legate al timore di acquistare un prodotto che non vale il prezzo esposto, con il relativo rischio di ingenerare una delusione o innescare una reazione successiva, il cosiddetto \"rimorso del compratore\".\nVisto dal lato del venditore, invece, il sistema elimina la difficolt\u00e0, e a volte il costo, di stabilire quale sia il prezzo giusto (quest'ultimo, infatti, pu\u00f2 essere diverso per i differenti segmenti di mercato a cui l'offerta \u00e8 rivolta).\nPer entrambi gli attori della compravendita, il \"prezzo libero\" trasforma un conflitto tra soggetti in uno scambio amichevole, e fa fronte al fatto che la sensibilit\u00e0 al prezzo, e la percezione del valore di un bene, variano ampiamente nella platea dei compratori.\n\"Pay what you can\".\nA volte, si usa l'espressione \"Pay what you can\" (\"paga quanto puoi\") come se fosse un sinonimo, ma quest'ultimo sistema \u00e8 pi\u00f9 spesso orientato a usi caritatevoli o di utilit\u00e0 sociale: il \"paga quanto puoi\" si basa soprattutto sulla capacit\u00e0 di pagare, mentre il \"paga quanto vuoi\" \u00e8 spesso pi\u00f9 orientato al valore percepito in combinazione con la volont\u00e0 e la capacit\u00e0 di pagare.\nCaratteristiche.\nNel libro \"Smart Pricing,\" si suggerisce che i programmi del tipo \"pay what you want\", per avere successo, devono avere certe caratteristiche:\nMentre le utilizzazioni pratiche del \"pay what you want\" sono rimaste principalmente ai margini dell'economia, o riservate a speciali promozioni, stanno emergendo tentativi di espandere la sua utilit\u00e0 a un uso pi\u00f9 ampio e regolare.\nStoria e usi commerciali.\nIl sistema del \"paga quanto vuoi\" esiste da molto tempo ai margini dell'economia, come nel caso delle mance o delle offerte agli artisti di strada, ma anche come forma di donazione a enti di beneficenza, ma col tempo ha cominciato a guadagnarsi spazi pi\u00f9 ampi di interesse. Vi \u00e8 il caso dei teatri che hanno iniziato a usarlo per alcune serate, e se ne \u00e8 diffuso l'uso anche nei ristoranti, almeno da quando \u00e8 usato per \"One World Everybody Eats\", fondato nel 2003 a Salt Lake City. Il ristorante \u00e8 ora gestito da un gruppo non profit che chiede agli avventori di pagare almeno 4 dollari statunitensi per gli antipasti.\nUna maggiore spinta all'attenzione verso il fenomeno si \u00e8 avuta nell'ottobre 2007, quando i Radiohead distribuirono il loro settimo album, \"In Rainbows\", come download digitale dal loro sito web.\nIn seguito, l'offerta di musica o video giochi a un prezzo a scelta dell'acquirente ha conosciuto ulteriori episodi.\nUn esempio celebre di una politica dei prezzi basata sulla volont\u00e0 del cliente \u00e8 quella del servizio culturale offerto dal Metropolitan Museum of Art di New York City: il ticket di ingresso per l'accesso alle esposizioni del MET \u00e8 corrisposto su base volontaria, essendo accettabile anche il pagamento di un solo penny, anche se la direzione del MET consiglia una somma indicativa di 25 dollari statunitensi a persona.\nLo schema del \"pay what you want\" \u00e8 anche strettamente associato al fenomeno del crowdfunding.\nAspetti economici.\nDopo l'esperimento dei Radiohead, ricercatori nel campo dell'economia hanno dato vita una grande quantit\u00e0 di studi, con particolare attenzioni agli aspetti economici comportamentali del sistema: cosa motiva i compratori a pagare un prezzo superiore allo zero, e come possono i venditori essere in grado di strutturare il processo per ottenere livelli desiderabili per i prezzi? Uno dei primi studi del genere fu pubblicato da Kim e collaboratori nel gennaio 2009.\nCome messo in rilievo dallo studio il \"pay what you want\" \u00e8 una forma di \u201csistema dei prezzi partecipativo\u201d, nel quale il compratore partecipa nella decisione di fissazione del prezzo. Pu\u00f2 anche essere vista come una forma partecipativa di differenziazione del prezzo.\nMentre alcuni usi della differenziazioni dei prezzi hanno generato reazioni negative (incorrendo perfino in divieti legali), la natura partecipativa del \"pay what you want\" evita, in maniera radicale, la percezione di iniquit\u00e0 associata a discriminazioni dei prezzi imposte (o perfino nascoste): in questo caso, infatti, \u00e8 il compratore stesso a decidere il prezzo e non il venditore a imporlo.\nUno studio ha cercato di quantificare il valore aggiunto significativo derivante dalla previsione di un contributo di beneficenza quale componente del \"pay what you want\", quale sistema per accrescere la disponibilit\u00e0 del compratore a pagare. Lo studio ha riscosso un certo interesse mediatico nel 2010.\nForme migliorate.\nSono stati compiuti degli sforzi per aumentare i benefici del \"paga quanto puoi\", rendendo questo modello di business pi\u00f9 utile e redditizio per i venditori, pur mantenendone intatto l'intrinseco fascino per l'acquirente.\nUno di questi tentativi consiste nell'aggiungere una componente caritatevole, decisa dal compratore, per incrementarne ulteriormente la disponibilit\u00e0 a pagare: si tratta di qualcosa di analogo a quanto oggetto del gi\u00e0 citato studio del 2010.\nUn altro miglioramento \u00e8 un processo espanso, chiamato \"Fair Pay What You Want\" (\"FairPay\"), che sposta lo scopo da una visione focalizzata su una singola transazione, a una relazione continuativa basata su una serie di transazioni. In questo sistema viene tenuta traccia delle reputazioni dei singoli compratori nel pagare equamente (secondo la valutazione del venditore) e la reputazione cos\u00ec acquisita dal cliente viene usata per decidere quali ulteriori offerte indirizzare a quel singolo compratore. In questo modo si cerca di incentivare l'equa determinazione del prezzo da parte del cliente (il quale pu\u00f2 preservare la buona reputazione ottenuta godendo del vantaggio di essere scelto come destinatario di ulteriori offerte) e per permettere ai venditori di limitare il rischio su ciascuna transazione, basandosi proprio sulla reputazione del compratore."}
{"id": "4003272", "revid": "49134651", "url": "https://it.wikipedia.org/wiki?curid=4003272", "title": "Pay what you want", "text": ""}
{"id": "4003274", "revid": "2052878", "url": "https://it.wikipedia.org/wiki?curid=4003274", "title": "Scaldami/Cover Girl", "text": "Scaldami/Cover Girl \u00e8 un singolo di Fiorella Mannoia pubblicato nel 1978 dalla Dischi Ricordi (Catalogo: SRL 10881), prodotto da Memmo Foresi ed arrangiato da Romano Musumarra.\nTracce.\nDurata totale: 6 min : 24 s"}
{"id": "4003276", "revid": "70217", "url": "https://it.wikipedia.org/wiki?curid=4003276", "title": "Policy making", "text": ""}
{"id": "4003277", "revid": "478133", "url": "https://it.wikipedia.org/wiki?curid=4003277", "title": "Scaldami/Cover girl", "text": ""}
{"id": "4003278", "revid": "648716", "url": "https://it.wikipedia.org/wiki?curid=4003278", "title": "Rinotracheite bovina", "text": "La rinotracheite infettiva bovina (IBR) \u00e8 una malattia infettiva dell'apparato respiratorio causata dall'herpes virus bovino di tipo 1 (BHV1), responsabile anche di vulvovaginite, balanopostite e, pi\u00f9 raramente, encefalite e aborto.\nEpidemiologia.\nSi tratta di una condizione non comune del bestiame, pi\u00f9 tipica degli animali allevati, nei quali l'incidenza varia tra il 10 e il 35%.\nEziopatogenesi.\nLa trasmissione del virus avviene attraverso la via respiratoria, cui consegue generalmente una viremia. Come per tutti gli \"Herpesviridae\", anche in questo caso l'infezione \u00e8 cronica e i virioni rimangono latenti a livello del ganglio del nervo trigemino per il resto della vita dell'animale. La somministrazione di corticosteroidi pu\u00f2 portare alla riattivazione del virus.\nClinica.\nSegni e sintomi.\nSi pu\u00f2 prestare in forma lieve oppure in forme pi\u00f9 gravi. Generalmente le manifestazioni cliniche iniziali sono poco specifiche e comprendono febbre, rinorrea importante, anoressia e depressione. Nelle fasi successive la mucosa nasale pu\u00f2 andare incontro a ulcerazione e a necrosi emorragica, con alito fetido e dispnea. In assenza di complicazione il quadro clinico si risolve nel giro di 5-10 giorni.\nEsami di laboratorio e strumentali.\nLa diagnosi pu\u00f2 essere effettuata mediante microscopia elettronica dell'espettorato e immunofluorescenza.\nTrattamento.\nNon esiste un trattamento efficace, ma la malattia \u00e8 generalmente autolimitante e la prognosi \u00e8 generalmente buona; tuttavia, in presenza di complicanze, la malattia pu\u00f2 rivelarsi fatale nel 10% dei casi. Esistono numerosi vaccini, solitamente basati su virus vivo attenuato, che permettono di ridurre l'incidenza della malattia e limitare i casi gravi."}
{"id": "4003279", "revid": "767487", "url": "https://it.wikipedia.org/wiki?curid=4003279", "title": "Enciclopedia virgiliana", "text": "L'Enciclopedia virgiliana \u00e8 un'enciclopedia riguardante le opere di Publio Virgilio Marone, pubblicata a partire dal 1984 fino al 1990 dall'Istituto della Enciclopedia Italiana Treccani.\nComposta da cinque volumi e da un sesto come appendice, offre un aiuto in ambito critico-ermeneutico, e nel contempo un supporto per ampliare ed approfondire la conoscenza del variegato mondo virgiliano, accogliendo voci di varie tendenze e avvalendosi dei contributi di diverse esperienze.\nIl latinista Francesco Della Corte ha collaborato alla redazione dell'enciclopedia con Ferdinando Castagnoli, Massimiliano Pavan, Giorgio Petrocchi e Umberto Cozzoli, quest'ultimo redattore capo.\nNel sesto volume trova spazio anche una delle due traduzioni dell\u2019\"Eneide\" realizzate da Della Corte."}
{"id": "4003280", "revid": "320449", "url": "https://it.wikipedia.org/wiki?curid=4003280", "title": "Francesco Cannarozzo", "text": ""}
{"id": "4003285", "revid": "478133", "url": "https://it.wikipedia.org/wiki?curid=4003285", "title": "Scaldami", "text": ""}
{"id": "4003288", "revid": "74801", "url": "https://it.wikipedia.org/wiki?curid=4003288", "title": "Allyn Joslyn", "text": "Biografia.\nFiglio di un ingegnere minerario di Milford (Pennsylvania), Allyn Joslyn esord\u00ec sul palcoscenico all'et\u00e0 di diciassette anni. Dopo una carriera di successo alla radio, con oltre 3.500 show all'attivo, firm\u00f2 un contratto con la casa produttrice Warner Brothers e debutt\u00f2 nel film drammatico \"Vendetta\" (1937), ricordato anche per essere stato la pellicola d'esordio di Lana Turner.\nPer Joslyn fu l'inizio di una carriera che lo vide tra i pi\u00f9 versatili caratteristi di Hollywood, specializzato in ruoli di freddo e sgradevole reporter, di giovanotto smidollato e noioso appartenente al bel mondo, e in generale di coprotagonista maschile che non conquista mai la star femminile di turno. Pur avendo interpretato a Broadway molte parti da protagonista, come in \"Boy Meets Girl\" (1936) e \"Arsenico e vecchi merletti\" (1941), impersonando in quest'ultima pi\u00e8ce il critico teatrale Mortimer Brewster, Joslyn si vide soffiare questi ruoli dai pi\u00f9 grandi divi dell'epoca, rispettivamente da James Cagney e da Cary Grant. Tuttavia Hollywood lo valorizz\u00f2 in molteplici ruoli da caratterista, tra i quali il pilota Les Peters in \"Avventurieri dell'aria\" (1939), il caustico regista Morgan Carrell in \"Non \u00e8 tempo di commedia\" (1940), il reporter Chick Clark in \"Mia sorella Evelina\" (1942), l'altezzoso Albert Van Cleve, che compete a Don Ameche le attenzioni di Gene Tierney in \"Il cielo pu\u00f2 attendere\" (1943), e l'eccentrico poeta Leander Woolsey in \"The Shocking Miss Pilgrim\" (1947).\nJoslyn interpret\u00f2 eccezionalmente un ruolo da protagonista nella vivace commedia \"It Shouldn't Happen to a Dog\" (1946), in cui conquista l'amore dell'eroina Carole Landis, e negli anni successivi partecip\u00f2 ad altre notevoli pellicole quali \"Sola col suo rimorso\" (1950), interpretato da Joan Crawford, \"L'affascinante bugiardo\" (1951), uno dei primi film interpretati da Marilyn Monroe, l'avventura aviatoria \"L'isola nel cielo\" (1953), accanto a John Wayne, il drammatico \"Titanic\" (1953), nel ruolo di un imbroglione che si traveste da donna, e il western \"La pistola sepolta\" (1955), al fianco di Glenn Ford.\nVerso la met\u00e0 degli anni cinquanta Joslyn inizi\u00f2 a lavorare per la televisione e apparve in numerosi e popolari show come \"Where's Raymond?\" (1953-1954), con Ray Bolger, \"The Eve Arden Show\" (1957) e in serie come \"Harrigan and Son\" (1960-1961), accanto a Pat O'Brien, \"McKeever and the Colonel\" (1962), nel ruolo del colonnello Harvey T. Blackwell, \"I forti di Forte Coraggio\" (1965) e \"La famiglia Addams\" (1964-1966), in cui interpret\u00f2 in tre differenti episodi il ruolo di Sam L. Hilliard, le cui velleit\u00e0 di dirigente scolastico e di uomo politico sono comicamente frustrate dagli eccentrici componenti del clan Addams.\nDopo un'ultima apparizione cinematografica nella commedia western \"The Brothers O'Toole\" (1973), nel ruolo dello sceriffo Ed Hatfield, Allyn Joslyn si ritir\u00f2 dalle scene.\nDal matrimonio con Dorothy Yockel, che spos\u00f2 nel 1935 e che mor\u00ec nel 1978, Allyn Joslyn ebbe una figlia. Colpito da un attacco cardiaco, l'attore mor\u00ec il 21 gennaio 1981, all'et\u00e0 di settantanove anni. \u00c8 sepolto al Forest Lawn Memorial Park di Hollywood Hills (Los Angeles).\nDoppiatori italiani.\nNelle versioni in italiano dei suoi film, Allyn Joslyn \u00e8 stato doppiato da:"}
{"id": "4003289", "revid": "123083350", "url": "https://it.wikipedia.org/wiki?curid=4003289", "title": "Charles Coughlin", "text": "Sacerdote cattolico, esercit\u00f2 il suo ministero presso la chiesa National Shrine of the Little Flower di Royal Oak nel Michigan. Fu uno dei primi leader politici ad utilizzare la radio per raggiungere un pubblico di massa, composto da pi\u00f9 di 30 milioni di americani sintonizzati sulle sue trasmissioni settimanali nel corso del 1930. Circa 80.000 gli americani che settimanalmente gli scrivevano.\nAll'inizio della sua carriera, Coughlin, fu un sostenitore di Franklin D. Roosevelt ed il New Deal, prima di diventarne in seguito un severo critico, soprattutto per l'eccessiva amicizia del presidente statunitense verso i banchieri. La visione politico-economica di padre Coughlin coniugava un forte accento sulla contrapposizione tra economia reale e finanza, con la prima vista duramente danneggiata dal prevalere della seconda, all'approfondito richiamo a temi quali la giustizia sociale e il lavoro, a suo parere sottratti alla maggior parte della popolazione statunitense dagli eventi politici ed economici che avevano portato alla Grande Depressione. Giorgio Galli, storico e politologo italiano, ha inserito la sua visione nel filone dell'anticapitalismo di destra.\nNel 1934, annunci\u00f2 una nuova organizzazione politica chiamata \"National Union for Social Justice\". Si batt\u00e9 per le riforme monetarie, la nazionalizzazione delle grandi industrie e delle ferrovie e la tutela dei diritti dei lavoratori. L'adesione al suo movimento politico (di tipo distributista) incontr\u00f2 l'affezione da parte di milioni di persone, come avvenne al Movimento populista del 1890.\nDopo aver riservato attacchi ai banchieri ebrei, Coughlin, cominci\u00f2 ad usare il suo programma radiofonico per il suo avvicinamento all'ideologia dell'antisemitismo e pi\u00f9 tardi quale sostegno per le politiche di Adolf Hitler e Benito Mussolini. Le trasmissioni vennero definite \"una variazione dell'agenda fascista applicata alla cultura americana\".\nAi temi religiosi prefer\u00ec principalmente temi di politica ed economia, manifestando un'aperta avversione sia per il capitalismo che per il comunismo, definiti quali \"le medesime facce di uno stesso Satana, che rende l'uomo schiavo\". Da una Syndication di stazioni radiofoniche, \"fino ai microfoni dell'onnipotente CBS\", si presentava come fautore della \"giustizia sociale\", per spiegare il crack del 1929, quali inganni fossero stati messi in atto per provocarlo, quali fossero stati i veri colpevoli della miseria dei cittadini, quali fossero i principi di una sana economia e quindi scagliarsi contro le politiche economiche del \"New Deal\". Molti vescovi americani, cos\u00ec come il Vaticano, volevano farlo tacere, ma fu l'amministrazione Roosevelt che attu\u00f2 la cancellazione del suo programma radiofonico e viet\u00f2 la diffusione attraverso la posta del suo giornale il Social Justice.\nNell'ottobre del 1939, ad un mese dall'avvenuta invasione della Polonia, entr\u00f2 infatti in vigore il codice adottato dalla National Association of Broadcaster (NAB), con il quale si imposero nuove regole e severe limitazioni agli \"spokesmen of controversial public issues\" (ai portavoce di questioni pubbliche controverse). Fu \"accusato di essere seguace di Mussolini, gli furono tolti i microfoni. L'entrata in guerra consent\u00ec di ridurre al silenzio padre Coughlin come complice del nemico\"\nCoughlin, di carattere schivo e riservato, \"scomparve nel silenzio dei media\" e continu\u00f2 lontano dalla luce dei riflettori il suo servizio pastorale fino al 1966, anno in cui and\u00f2 in pensione. Scomparve all'et\u00e0 di 88 anni, nel 1979 a Bloomfield Hills, nel Michigan; fino al termine della sua vita aveva continuato a scrivere vari opuscoli nei quali individuava l'attivismo degli ebrei come una delle cause dello sviluppo del comunismo."}
{"id": "4003290", "revid": "767487", "url": "https://it.wikipedia.org/wiki?curid=4003290", "title": "Duns Scoto (film)", "text": "Duns Scoto \u00e8 un film del 2010 scritto e diretto da Fernando Muraca e interpretato da Adriano Braidotti. Il film ha vinto \"Il Mirabile Dictu - International Catholic Film Festival\" nel 2011."}
{"id": "4003291", "revid": "228587", "url": "https://it.wikipedia.org/wiki?curid=4003291", "title": "Matteo da Cracovia", "text": "Biografia.\nIl padre, di origine tedesca, era notaio e il nome della famiglia era probabilmente 'Ciaconiani'.\nDopo gli studi presso il convento cittadino di Santa Maria, Matteo frequent\u00f2 l'Universit\u00e0 Carolina di Praga, ottenendo il baccalaureato nel 1365, il \"magisterium\" nel 1367 e il dottorato in teologia nel 1381. Fu insegnante almeno fino al 1380. Nel 1378 fu preside della \"Facolt\u00e0 delle Arti\" presso la stessa Universit\u00e0 di Praga e di nuovo nel 1381. Come un delegato dell'universit\u00e0, intraprese nel 1379 un viaggio per visitare papa Urbano VI e la Curia romana, dove tenne un discorso davanti al Papa relativo ad un possibile programma di riforme.\nSu richiesta di Roberto III, Re dei Romani, fu nominato vescovo di Worms il 19 giugno 1405 e consacrato il successivo 27 giugno. Fu ambasciatore del re germanico presso la corte papale.\nOpere.\nMatteo fu uno scrittore molto prolifico: oltre ad innumerevoli commenti della Bibbia, sermoni ed altre opere correlate, le sue maggiori opere furono:\nVengono a lui attribuite la \"De arte moriendi\" e la \"De praxi curiae Romanae\" (nota anche come \"De squaloribus curiae Romanae\"), anche se non vi \u00e8 accordo tra gli studiosi."}
{"id": "4003294", "revid": "1543377", "url": "https://it.wikipedia.org/wiki?curid=4003294", "title": "Consorzio di bonifica Alta e Media Pianura Mantovana", "text": "Il Consorzio di bonifica Alta e Media Pianura Mantovana \u00e8 stato costituito ai sensi della legge regionale n\u00b0 59/84 e della delibera del Consiglio regionale 26 marzo 1986 n\u00b0 IV/213 ed \u00e8 entrato nel pieno esercizio delle proprie funzioni con decorrenza 1\u00ba gennaio 1994.\nIl comprensorio comprende per intero i comprensori dei preesistenti Consorzi di bonifica Medio Mantovano, Destra Mincio e Alto Mantovano, con l'inclusione di alcune ulteriori zone di ampliamento.\nIl comprensorio del Consorzio di bonifica Alta e Media Pianura Mantovana occupa indicativamente la parte di pianura padana delimitata a ovest dal fiume Chiese, a sud dal fiume Oglio e ad est dal fiume Mincio.\nLa superficie territoriale \u00e8 di 57.878 ettari che interessano 23 comuni in provincia di Mantova (Acquanegra sul Chiese, Asola, Canneto sull'Oglio, Casalmoro, Casaloldo, Casalromano, Castel Goffredo, Castellucchio, Castiglione delle Stiviere, Cavriana, Ceresara, Curtatone, Gazoldo degli Ippoliti, Goito, Guidizzolo, Marcaria, Mariana Mantovana, Medole, Piubega, Redondesco, Rodigo, Solferino, Volta Mantovana) e 1 in provincia di Verona (Valeggio sul Mincio).\nHa la sede nella citt\u00e0 di Mantova.\nCon decreto n. 7170 del 6 agosto 2012 il Presidente della Giunta Regionale della Lombardia ha soppresso il Consorzio di bonifica Alta e Media Pianura Mantovana con decorrenza 14 novembre 2012 e le sue funzioni sono state assunte dal neocostituito Consorzio di bonifica Garda Chiese."}
{"id": "4003296", "revid": "179980", "url": "https://it.wikipedia.org/wiki?curid=4003296", "title": "Maria Napolitano Martone", "text": ""}
{"id": "4003299", "revid": "1543377", "url": "https://it.wikipedia.org/wiki?curid=4003299", "title": "Flussaggio", "text": "Il flussaggio \u00e8 una fase di preparazione che si utilizza nell'operazione di zincatura di un pezzo in materiale ferroso. Poich\u00e9 il materiale destinato al bagno di zinco proviene da una precedente fase di pulizia (vedi decapaggio), occorre preservare la superficie del materiale da zincare con una pellicola protettiva, per mezzo appunto del flussaggio, che ne impedisca l'ulteriore ossidazione. Tale pellicola migliora inoltre la reazione tra lo zinco e il ferro della superficie del pezzo quando quest'ultimo viene immerso nello zinco fuso.\nIn base al materiale e al prodotto trattati, viene scelto il flussaggio adeguato. Solitamente il pezzo viene immerso in una soluzione di cloruri di zinco e ammonio. Il sottile film di liquido che si fissa sulla superficie in seguito al trattamento di preriscaldamento ed asciugatura, che precede la zincatura, realizza la funzione protettiva detta. Raramente, in alternativa al metodo precedente, il flussaggio viene realizzato grazie a spruzzatura della superficie da zincare con la soluzione di flussaggio, in forma liquida o in polvere, oppure immergendo il pezzo nello strato schiumoso che galleggia sullo zinco fuso.\nCon il termine di flussaggio si intende anche l'operazione di rimozione, per trasporto fluido, di contaminanti di varia natura presenti all'interno di tubazioni e/o apparecchiature. Per ottenere tale risultato il fluido veicolante viene posto in circolazione tramite idonee pompe fino a realizzare condizioni tali da garantire il conseguimento di condizioni di flusso turbolento, idonee al trasporto dei contaminanti. Le attivit\u00e0 di flussaggio interessano prevalentemente le tubazioni dei circuiti idraulici e di lubrificazione; il flussaggio viene effettuato con un fluido compatibile con quello di esercizio."}
{"id": "4003301", "revid": "465169", "url": "https://it.wikipedia.org/wiki?curid=4003301", "title": "Thymallus arcticus", "text": "Thymallus arcticus, conosciuto comunemente come temolo artico, \u00e8 un pesce d'acqua dolce appartenente alla famiglia Salmonidae.\nDistribuzione e habitat.\nQuesta specie \u00e8 diffusa in Nordamerica, nei bacini idrografici canadesi sfocianti nella Baia di Hudson e nel Pacifico nordoccidentale (Columbia Britannica, Alberta) nonch\u00e9 nelle sorgenti del fiume Missouri in Montana.\n\u00c8 inoltre diffuso in Siberia, nel bacino idrografico dei fiumi Enisej e Pe\u010dora. Abita acque fredde e ben ossigenate di fiumi e laghi montani, addentrandosi verso la fonte per il periodo riproduttivo.\nDescrizione.\nIl temolo artico presenta un corpo allungato, idrodinamico, tipicamente salmoniforme. Le pinne sono triangolari, la coda bilobata, la pinna dorsale ampia e retta da robusti raggi. La livrea \u00e8 semplice: il corpo \u00e8 grigio argenteo, leggermente puntinato di bruno. La pinna dorsale \u00e8 bruna, chiazzata di ocra e rosso. Le altre pinne sono giallastre.\nRaggiunge una lunghezza massima di 70\u00a0cm, anche se mediamente si attesta sui 35\u00a0cm.\nRiproduzione.\nIl periodo riproduttivo varia da aprile a giugno: gli adulti si spostano a monte e nei tributari dei fiumi e laghi dove solitamente vivono; giunti nei luoghi di produzione, i maschi si scelgono un territorio, permettendo soltanto alle femmine di entrare e cercando di impressionarle estendendo al massimo la loro ampia pinna dorsale. Se la femmina sceglie di accoppiarsi, si affianca al maschio che la \"abbraccia\" con la pinna dorsale: entrambi i riproduttori sono attraversati da vibrazioni ed emettono uova e sperma. Non preparano un nido: le code dei due genitori, muovendosi in coppia scavano dei piccoli avvallamenti dove cadono le uova. Una volta riprodotti, gli adulti si spostano poco pi\u00f9 a valle per l'estate, tornando nei laghi e nei fiumi soltanto a settembre.\nAlimentazione.\n\"T. arcticus\" si nutre di insetti acquatici, insetti, uova di pesce e piccoli pesci, ma anche crostacei e lemmings.\nPesca.\n\u00c8 oggetto di pesca sportiva e di pesca per alimentazione."}
{"id": "4003303", "revid": "125749292", "url": "https://it.wikipedia.org/wiki?curid=4003303", "title": "Jacky Ido", "text": "Biografia.\n\u00c8 conosciuto per aver interpretato nel 2005 il ruolo del protagonista, un guerriero samburu nel film \"Masai bianca\". Nel 2009 \u00e8 stato nel cast del film \"Bastardi senza gloria\", Quentin Tarantino, in cui interpreta il ruolo di un proiezionista. Molto conosciuto in Francia, vive e lavora a Parigi.\nDoppiatori italiani.\nNelle versioni in italiano dei suoi film, Jacky Ido \u00e8 stata doppiato da:"}
{"id": "4003304", "revid": "991694", "url": "https://it.wikipedia.org/wiki?curid=4003304", "title": "Montecatini Calcio", "text": ""}
{"id": "4003312", "revid": "594360", "url": "https://it.wikipedia.org/wiki?curid=4003312", "title": "Stellina (serie televisiva)", "text": ""}
{"id": "4003313", "revid": "1543377", "url": "https://it.wikipedia.org/wiki?curid=4003313", "title": "Crooked Island", "text": "Crooked Island \u00e8 un'isola e un distretto delle Bahamas con 323 abitanti al censimento 2010.\n\u00c8 stata colonizzata dagli inglesi nel 1780 per la coltivazione del cotone."}
{"id": "4003315", "revid": "1543377", "url": "https://it.wikipedia.org/wiki?curid=4003315", "title": "Spanish Wells", "text": "Spanish Wells \u00e8 un distretto delle Bahamas con 1.537 abitanti al censimento 2010 situato nell'isola di St. George's Caye."}
{"id": "4003324", "revid": "767487", "url": "https://it.wikipedia.org/wiki?curid=4003324", "title": "Consorzio di bonifica del Padule di Fucecchio", "text": "Il Consorzio di bonifica del Padule di Fucecchio \u00e8 stato costituito col D.M. 23 marzo 1931 n.822.\nIl comprensorio comprende l'area della Valdinievole e pi\u00f9 in generale il bacino idrografico del Padule di Fucecchio, compreso tra le province di Pistoia, Firenze, Pisa e Lucca.\nLa superficie territoriale \u00e8 di 56.980 ettari.\nHa la sede a Ponte Buggianese."}
{"id": "4003327", "revid": "93556", "url": "https://it.wikipedia.org/wiki?curid=4003327", "title": "Rum Cay", "text": "Rum Cay, conosciuto anche col nome di Mamana o Santa Maria de la Concepci\u00f3n, \u00e8 un distretto delle Bahamas con 53 abitanti nel 2015.\nAl censimento del 2010, la popolazione era di 99 abitanti, mentre nel 2013 era scesa a 30 individui.\nOrigine del nome.\nL'isola fu chiamata \"Santa Mar\u00eda de la Concepci\u00f3n\" da Cristoforo Colombo. Si dice che il nome attuale dell'isola sia diventato tale in memoria di un relitto distrutto con un carico di rum, il quale affond\u00f2 al largo delle barriere coralline che abbondano al largo dell'isola.\nIsole.\nIl distretto \u00e8 formato dall'omonima isola e da Conception Island, disabitata e sede dell'omonimo parco nazionale.\nConception Island.\nSecondo una teoria formulata dallo scrittore Washington Irving, Conception Island \u00e8 stata la seconda isola americana scoperta da Cristoforo Colombo, il 15 ottobre 1492, il quale la battezz\u00f2 col nome di \"Santa Mar\u00eda de la Concepci\u00f3n\". Questa teoria non \u00e8 per\u00f2 stata supportata da altri storici e scrittori (n\u00e9 allora, n\u00e9 successivamente), che hanno identificato altre isole come il sito di approdo di Colombo."}
{"id": "4003329", "revid": "1543377", "url": "https://it.wikipedia.org/wiki?curid=4003329", "title": "Ragged Island (Bahamas)", "text": "Ragged Island \u00e8 un'isola e un distretto delle Bahamas con 70 abitanti al censimento 2010. "}
{"id": "4003332", "revid": "686936", "url": "https://it.wikipedia.org/wiki?curid=4003332", "title": "Chris Clemons", "text": "Carriera professionistica.\nWashington Redskins.\nDopo non essere stato scelto nel Draft 2003, Clemons firm\u00f2 coi Washington Redskins. La sua prima stagione la trascorse interamente fuori dal campo a causa della rottura del legamento crociato anteriore. Nel 2004, egli inizi\u00f2 a giocare nella difesa dei Redskins, facendo registrare 3 sack come speed rusher alla fine della stagione. Fu rifirmato dai Redskins per i roster attivo il 24 novembre. Trascorse il training camp 2004 coi Redskins ma fu svincolato prima dell'inizio della stagione regolare.\nCleveland Browns.\nClemons firm\u00f2 coi Cleveland Browns per fare parte della loro squadra di allenamento dopo essere stato svincolato dai Redskins.\nSeconda volta coi Redskins.\nClemons rifim\u00f2 coi Washington Redskins per la stagione 2005 dove gioc\u00f2 in 14 partite con 8 tackle, 2 sack, un punt bloccato e un fumble forzato.\nOakland Raiders.\nClemons gioc\u00f2 la stagione 2007 con gli Oakland Raiders, principalmente come pass rusher di riserva prima di diventare nuovamente free agent.\nPhiladelphia Eagles.\nIl 1\u00ba marzo 2008, Clemons firm\u00f2 un contratto quienquennale coi Philadelphia Eagles. Si fece ricordare per aver fatto causare un fumble a Tashard Choice sul ritorno da un touchdown nella gara coi Dallas Cowboys del 28 dicembre 2008 che permise agli Eagles di centrare i playoff e per aver sollevato di peso Tarvaris Jackson nella successiva partita di playoff.\nSeattle Seahawks.\nIl 16 marzo 2010, Clemons, insieme ad una quarta scelta degli Eagles, fu scambiato coi Seattle Seahawks in cambio di Darryl Tapp.\nOriginariamente fu ingaggiato per giocare nella posizione \"Leo\" dello schema difensivo 3-4 di Pete Carroll ma dopo l'infortunio occorso a Red Bryant nella settimana 7, Raheem Brock fu inserito al suo posto e Chris Clemons fu spostato nel ruolo di defensive end sinistro titolare. Tale mossa si rivel\u00f2 una svolta per la carriera di Clemons che gioc\u00f2 tutte le 16 gare stagionali da titolare sia nel 2010 che nel 2011, facendo registrare in entrambe le stagioni 11,0 sack.\nIl 23 luglio 2012, Clemons e i Seahawks giunsero a un accordo per la firma di un contratto a lungo termine. Il 9 settembre, nella gara di debutto stagionale, Chris mise a segno due tackle, un sack e forz\u00f2 un fumble nella sconfitta per 20-16 contro gli Arizona Cardinals. Nella settimana 3 i Seahawks vinsero in casa contro i Green Bay Packers per 14-12 con Clemons che disput\u00f2 una prestazione di alto livello mettendo a segno 4 sack su Aaron Rodgers. Per questa gara fu premiato per la seconda volta in carriera come miglior difensore della NFC della settimana.\nNel turno 14 Seattle ottenne una vittoria di proporzioni storiche battendo i Cardinals per 58-0 stabilendo il nuovo primato di franchigia di punti segnati. Clemons nella gara mise a segno un sack, forz\u00f2 un fumble e ne recuper\u00f2 un altro. Nella settimana 15 i Seahawks inflissero altri 50 punti ai Buffalo Bills con il giocatore che totalizz\u00f2 altri 2,5 sack e forz\u00f2 un fumble. Con questa prestazione stabil\u00ec il nuovo primato stagionale in carriera con 11,5 sack.\nNel primo turno di playoff, vinto contro i Washington Redskins, Clemons sub\u00ec un brutto infortunio rompendosi il legamento crociato anteriore.\nDopo il lungo stop, Clemons torn\u00f2 in campo nella settimana 3 del 2013 contro i Jaguars e mise a segno il suo primo sack stagionale la settimana successiva nella vittoria ai supplementari contro gli Houston Texans. Nella settimana successiva contro gli Indianapolis Colts mise a referto il secondo sack e forz\u00f2 un fumble su Andrew Luck.\nIl 2 febbraio 2014, nel Super Bowl XLVIII contro i Denver Broncos, Seattle domin\u00f2 dall'inizio della partita, vincendo per 43-8. Clemons si laure\u00f2 campione NFL mettendo a segno 1 sack su Peyton Manning e forz\u00f2 due fumble in una gara in cui la difesa di Seattle annull\u00f2 l'attacco dei Broncos che nella stagione regolare aveva stabilito il record NFL per il maggior numero di punti segnati.\nIl 12 marzo 2014, Clemons fu svincolato dai Seahawks, risparmiando 7,5 milioni di dollari di spazio salariale.\nJacksonville Jaguars.\nIl 13 marzo 2014, Clemons firm\u00f2 un contratto quadriennale coi Jacksonville Jaguars. Nella prima stagione in Florida chiuse al secondo posto nella squadra con 8 sack, mezzo sack dietro a Sen'Derrick Marks, giocando tutte le 16 partite come titolare. Nella settimana 7 della stagione 2015, nella gara giocata a Londra contro i Bills, Clemons recuper\u00f2 un fumble di E.J. Manuel ritornandolo per sei yard in touchdown. Dopo avere messo a segno tre sack in tutto il 2015, il 3 marzo 2016 fu svincolato.\nRitorno ai Seahawks.\nIl 1\u00ba aprile 2016, Clemons firm\u00f2 per fare ritorno a Seattle. Il 28 luglio dello stesso anno tuttavia annunci\u00f2 il proprio ritiro."}
{"id": "4003333", "revid": "287204", "url": "https://it.wikipedia.org/wiki?curid=4003333", "title": "Kiara Kabukuru", "text": "Biografia.\nNata in Uganda, nella capitale Kampala, in seguito a gravi disordini politici, fugg\u00ec dal paese con la sua famiglia quando aveva 6 anni, per rifugiarsi negli Stati Uniti d'America. La sua carriera di modella fu lanciata, quando aveva sedici anni, dal fotografo Bill Bodwell, che la not\u00f2 in un centro commerciale.\nCarriera.\nHa prestato il suo volto alle campagne pubblicitarie di diverse case di moda e aziende profumiere, tra cui Ann Taylor, Calvin Klein, Chanel (per il profumo \"Allure\"), Club Monaco, DKNY, Donna Karan, Emporio Armani, Gucci, L'Oreal, Moschino, Nine West, Talbots, Tommy Hilfiger (per il profumo \"Tommy Girl\"), Victoria's Secret, Yves Saint Laurent.\nHa sfilato per, tra gli altri, Gucci (che lanci\u00f2 definitivamente la sua carriera), Christian Dior, Balenciaga, Versace, Victoria's Secret, Givenchy, Chanel, Dolce &amp; Gabbana, Betsey Johnson e Missoni..\nA lungo \u00e8 stata il volto di CoverGirl, guadagnando grande popolarit\u00e0."}
{"id": "4003336", "revid": "15756", "url": "https://it.wikipedia.org/wiki?curid=4003336", "title": "Gina Tiossi", "text": "Biografia.\nGina Tiossi venne assunta come domestica per accudire l'appartamento all'ultimo piano di viale Duca di Genova 38/A a Firenze, nel quale Eugenio Montale dal 1939 era andato a vivere con Drusilla Tanzi. Quando Eugenio Montale nel 1948 venne assunto come redattore presso Il Corriere della Sera e si rese necessario il suo trasferimento a Milano, Gina Tiossi accett\u00f2 l'invito di Drusilla Tanzi a raggiungere la coppia nel capoluogo lombardo, andando a vivere nella loro casa di via Bigli.\nEugenio Montale e Drusilla Tanzi stabilirono la loro residenza nel 1951 in via Bigli al numero 11. Alla morte di Drusilla Tanzi, avvenuta il 20 ottobre 1963, Gina Tiossi rimase al servizio del poeta. Secondo quanto riferito da Domenico Porzio, critico letterario e amico intimo dei coniugi Montale, fu proprio Drusilla Tanzi, in punto di morte, a chiedere a Gina Tiossi di rimanere accanto al poeta facendosi promettere che mai lo avrebbe abbandonato.\nNel 1967 Eugenio Montale dovette lasciare l'appartamento \u00abla figlia del padrone di casa doveva sposarsi\u00bb raccont\u00f2 alcuni anni dopo a Giuliano Dego \u00abe cos\u00ec me ne sono dovuto andare\u00bb. Nel mese di settembre del 1967 si trasfer\u00ec con Gina Tiossi in un appartamento pi\u00f9 ampio in via Bigli al numero 15.\nCome ricordano amici e studiosi, che hanno avuto il privilegio di frequentare la casa di Via Bigli, Gina Tiossi fu molto di pi\u00f9 di una semplice domestica: \u00abpotrebbe benissimo esser definita assistente, se non amica, del poeta e della sua compagna e poi moglie Drusilla Tanzi\u00bb scrive il critico letterario Cesare Segre \u00abdi questa, la Gina era l'occhio vigile, capace di sopperire agli inconvenienti della sua vista difettosa\u00bb.Con il passare degli anni, grazie alle sue doti di correttezza e disponibilit\u00e0, Gina Tiossi seppe conquistare la piena fiducia della coppia e in seguito alla scomparsa di Drusilla Tanzi fu capace di rimanere accanto al poeta con assoluta discrezione e intelligenza.\n\"La Gina\", come veniva chiamata con affetto da Eugenio Montale, accompagn\u00f2 il poeta a Stoccolma nel dicembre del 1975 a ritirare il Premio Nobel per la Letteratura.\nIl critico letterario Domenico Porzio, che segui Montale nella capitale svedese, ha scritto di Gina Tiossi un affettuoso e indiretto ritratto nella cronaca minuta del loro soggiorno nel libro \"Con Montale a Stoccolma\".\nAlla morte di Eugenio Montale, da lei accudito fino all'ultimo istante presso la Casa di cura San Pio X di Milano, Gina Tiossi si \u00e8 ritirata a vita privata senza mai rilasciare interviste e rifiutandosi, anche in occasioni importanti quali manifestazioni, convegni e seminari di studi, di raccontare aneddoti circa i suoi anni trascorsi al servizio dei coniugi Montale.\nNell'autunno del 2004, dimostrando una generosit\u00e0 encomiabile in una modesta pensionata, ha donato tutta l'eredit\u00e0 letteraria che il poeta le aveva lasciato al Fondo Manoscritti dell'Universit\u00e0 degli Studi di Pavia. Fra i numerosi autografi della donazione, nei quali spicca un album con istruzioni domestiche accompagnate da piccoli disegni, sono stati rinvenuti due quaderni che contengono numerose poesie inedite. Il primo quaderno presenta una nota autografa di lascito \u00abpropriet\u00e0 della Gina\u00bb mentre il secondo quaderno reca la scritta autografa \u00aba Gina Eugenio Montale\u00bb. Il volume che raccoglie le poesie inedite con il titolo La casa di Olgiate e altre poesie \u00e8 stato dedicato dai curatori a Gina Tiossi.\nGina Tiossi \u00e8 morta all'et\u00e0 di 91 anni il 28 giugno 2014 nella citt\u00e0 di Firenze, dove si era trasferita dopo la morte del poeta, e dove ha vissuto nel pi\u00f9 completo anonimato in un appartamento di Via Quintino Sella. Nei giorni seguenti la sua scomparsa il Fondo Manoscritti dell'Universit\u00e0 di Pavia ha voluto rendere omaggio alla sua figura pubblicando sulla home page del sito Internet alcune rare testimonianze iconografiche tratte dalla Donazione Tiossi, insieme a un ricordo personale di Maria Antonietta Grignani, Direttore del Centro di ricerca sulla tradizione manoscritta di autori moderni e contemporanei.\nNella poesia di Eugenio Montale.\nEugenio Montale parla di Gina Tiossi in alcune liriche: \"Nel Cortile\", \"Il rondone\" e \"Al mio Grillo\" nella raccolta Diario del '71 e del '72, mentre nella raccolta successiva, Quaderno di quattro anni, Gina Tiossi compare nella poesia \"Il giorno dei morti\" e nel terzo e ultimo movimento della lirica \"Appunti\":\nAlla poesia \"Il giorno dei morti\", nella quale il poeta descrive la governante intenta a ricordare i propri morti, il critico letterario Franco Fortini ha dedicato un attento studio nel saggio \"I latrati di fedelt\u00e0\", pubblicato in occasione dell'ottantesimo compleanno del poeta, evidenziando l'importanza di Gina Tiossi nell'ultima produzione poetica di Eugenio Montale.\nNel lungo processo di svuotamento e di spostamento dei significati, operato dal poeta a partire dalla pubblicazione di Satura, in quella che \u00e8 stata definita \u00abuna sorta di riscrittura a distanza\u00bb della propria opera letteraria, la figura di Gina Tiossi si carica di una duplice funzione: da un lato assume il ruolo protettivo che era stato di Drusilla Tanzi, colmando con la sua presenza il vuoto lasciato dalla sua scomparsa; dall'altro la fedele governante viene presentata dall'anziano poeta come portatrice di un sapere arcaico e semianalfabeta, che in antitesi alla cultura borghese, di cui conosce inganni e disfunzioni, diventa il punto di partenza per una nuova stagione compositiva:\nLa sua figura \u00abimpensabile tra le dantesche Clizia e Volpe\u00bb ha persuaso Gianfranco Contini della necessit\u00e0 di intitolare \u201calla Gina\u201d il terzo e ultimo ciclo della carriera letteraria e biografica del poeta, mentre Franco Fortini ha pi\u00f9 volte invitato gli studiosi a vedere nella sua presenza, al centro di una realt\u00e0 limitata alla pura contingenza e privata di un qualsiasi valore epifanico, \u00abla piccola porta apertissima dalla quale \u00e8 possibile ipotizzare di rileggere l'intera opera montaliana\u00bb.\nTra le poesie affidate da Eugenio Montale alle cure di Annalisa Cima e pubblicate postume, per volont\u00e0 del poeta dalla Fondazione Schlesinger di Lugano a partire da cinque anni dalla sua scomparsa in plaquettes di sei poesie a cadenza annuale e in seguito raccolte con il titolo redazionale di Diario Postumo 66 poesie e altre, Gina Tiossi compare nella poesia \"Se la mosca ti avesse vista\" e nella lirica \"Un alone che non vedi\"."}
{"id": "4003337", "revid": "1819880", "url": "https://it.wikipedia.org/wiki?curid=4003337", "title": "Mary Pope Osborne", "text": "Biografia.\nMary Pope Osborne \u00e8 figlia di William Pope, un colonnello dell'esercito degli Stati Uniti, e Barnette, una casalinga. Ha un fratello gemello, Bill, un fratello pi\u00f9 giovane, e una sorella maggiore, Natalie, che ha collaborato con lei fino all'et\u00e0 di 15 anni. \nDopo essersi laureata alla University of North Carolina a Chapel Hill, ha viaggiato in tutto il mondo, prima di stabilirsi a New York City. Nel 1976, si \u00e8 sposata con Will Osborne, attore e drammaturgo. \nDal 1993 al 1997 \u00e8 membro della Authors Guild, la pi\u00f9 antica organizzazione per gli scrittori negli Stati Uniti.\nOpere e temi.\nIl suo primo libro \"Run, Run, As Fast As You Can\", pubblicato nel 1982, \u00e8 una semi-autobiografia di una giovane ragazza che cresce in una famiglia di militari. La sua opera pi\u00f9 nota \u00e8 la serie \"La Magica Casa sull'Albero\" (\"Magic Tree House\"), pubblicata dal 1992 e tradotta in oltre venti lingue, vendendo oltre cinquanta milioni di copie. "}
{"id": "4003339", "revid": "729019", "url": "https://it.wikipedia.org/wiki?curid=4003339", "title": "Filippo d'Artois (1358-1397)", "text": "Era figlio di Giovanni d'Artois, conte di Eu, e d'Isabella di Melun. Era anche nipote di Roberto III d'Artois.\nBiografia.\nPartecipando alla campagna di Fiandra, si segnal\u00f2 nella presa di Bergues e di Bourbourg (1383). Successivamente accompagn\u00f2 Luigi II di Borbone nella sua spedizione in Nord Africa e partecip\u00f2 all'assedio di Tunisi (1390). Part\u00ec poi per la Terra Santa ma venne catturato dai turchi. Dopo alcuni mesi di cattivit\u00e0, rientr\u00f2 in Francia e rese tre grandi servizi al re, Carlo VI. Questi lo nomin\u00f2 connestabile dopo la deposizione di Oliviero di Clisson (1392). Segu\u00ec Giovanni di Borgogna nella crociata condotta contro il sultano Bayezid I. Partecipando all'assedio di Nicopoli, la sua imprudenza fu causa della disfatta cristiana (1396); fatto prigioniero dagli ottomani, cadde ammalato e mor\u00ec in Anatolia.\nMatrimonio e discendenza.\nIl 27 gennaio 1392 Filippo spos\u00f2 Maria di Berry, figlia di Giovanni di Francia, duca di Berry, e di Jeanne d'Armagnac, e vedova, senza figli, di Luigi III di Blois-Ch\u00e2tillon (\u2020 1391), conte di Dunois.\nDa Maria ebbe:"}
{"id": "4003344", "revid": "287204", "url": "https://it.wikipedia.org/wiki?curid=4003344", "title": "Loggia di Romolo e Remo", "text": "La Loggia di Romolo e Remo \u00e8 un ciclo di affreschi frammentario di Gentile da Fabriano e collaboratori, databile al 1411-1412, dentro palazzo Trinci a Foligno.\nStoria.\nNegli anni 1411-1412 Gentile fu a Foligno, dove esegu\u00ec i disegni per il ciclo decorativo di palazzo Trinci su commissione di Ugolino III. Il complesso programma decorativo, squisitamente profano, celebrava la continuit\u00e0 tra la signoria dei Trinci e l'impero romano, e fu ispirato dall'umanista Francesco da Fiano.\nRecenti scoperte documentarie hanno precisato la commissione e il pagamento degli affreschi. Il 27 agosto 1411 Gentile riceveva 225 fiorini d'oro per la \"sala imperatorum\" (la Sala dei Giganti), la \"camera rosarum\" (la Sala delle Arti liberali e dei Pianeti\") e per la \"loggia\", ovvero la Loggia di Romolo e Remo. In un altro documento del 12 gennaio 1412 Gentile riceveva un'altra quietanza di 93 fiorini per alcune pitture non specificate e per una piccola tavola della Madonna. In tale atto si nominano anche i collaboratori del maestro: Jacopo da Venezia (forse Jacopo Bellini, che per\u00f2 all'epoca sarebbe stato appena adolescente), Paolo Nocchi da Foligno, Francesco Giambono da Bologna, ma residente a Foligno, e Battista di Domenico da Padova. Non appare quindi il nome del veronese Niccol\u00f2 di Pietro a cui la critica aveva proposto l'attribuzione degli affreschi.\nL'oblio dei cicli di Palazzo Trinci nella storiografia artistica fu dovuto a cause storiche, legate a una sorta di \"damnatio memoriae\" che invest\u00ec i Trinci dopo la dominazione pontificia della citt\u00e0: gli affreschi erano infatti scialbati. Nel 1864 met\u00e0 delle figure dei \"Giganti\" vennero riscoperte in una sorta di mezzanino creato infraponendo un piano di calpestio al sottotetto. Altri affreschi furono trovati fino al 1918-1919, e restaurati in maniera non ottimale. Solo col recente restauro, successivo al terremoto del 1997, si \u00e8 potuto ritrovare appieno la ricchezza delle decorazioni pittoriche del palazzo, anche grazie ai ritrovamenti documentari e a nuovi studi. Recente \u00e8 anche la valorizzazione nel panorama storico-critico, interrompendo l'ormai secolare giudizio negativo avviato da Adolfo Venturi in poi, che liquid\u00f2 con una scarsa considerazione gli affreschi di palazzo Trinci, sebbene li avesse visti solo in foto e solo i \"Giganti\" a met\u00e0, quando ancora si affacciavano nel mezzanino.\nDescrizione e stile.\nRappresentando le sorti di Romolo e Remo si alludeva alla rinascita di Foligno sotto i Trinci come una \"nuova Roma\", con analogie rispetto alle vicende vissute dai mitici fondatori.\nIl ciclo \u00e8 frammentario e oggi si dispone su due pareti della loggia affacciata sul cortiletto della scala gotica (un tempo a cielo aperto). In ampie porzioni la superficie pittorica \u00e8 perduta, ma si \u00e8 spesso conservato il disegno sottostante della sinopia, di alta qualit\u00e0.\nLa prima scena mostra il tempio delle vestali immaginato come una basilica gotica con cupolette come la basilica di San Marco a Venezia (dove l'artista era appena stato), dove nove vestali, vestite come sofisticate nobildonne del Quattrocento, stanno raccolte attorno a un piccolo idolo appoggiato su una colonnetta al centro di un altare. A destra, in una sorta di navata, Rea Silvia \u00e8 presa da Marte.\nLa seconda scena, oltre il portale ad arco, mostra la \"Nascita di Romolo e Remo\", ambientata in un ricco palazzo gotico con merli, bifore, un terrazzino coperto, comignoli e una torretta. Nella stanza rivelata al pian terreno, grazie a una parete scomparsa, si assiste alla nascita dei gemelli, con uno schema non dissimile da quello delle \"Nativit\u00e0 di Maria\". Accurata \u00e8 la descrizione dell'ambiente domestico.\nLa terza scena, in alto sopra la rientranza ad arco nella parete, mostra il pastore Faustolo che trova i due gemelli abbandonati (a sinistra) e li porta dalla moglie Acca Larentia, che gli accoglie nella propria dimora (a destra).\nNella scena sotto l'arco Rea Silvia \u00e8 condannata a morte, tramite la sepoltura da viva: si tratta della scena pi\u00f9 concitata, con un gran numero di soldati e altri personaggi.\nLe scene quinta e sesta sono pi\u00f9 danneggiate e mostrano l'assedio di Albalonga e la deposizione di Amulio, padre di Rea Silvia, dal trono della citt\u00e0. Sotto queste opere, in una cavit\u00e0 della parete sopra il portale, era stato inserito il rilievo antico di \"Ermes con la capra\", a rinsaldare il legame col passato."}
{"id": "4003347", "revid": "123079254", "url": "https://it.wikipedia.org/wiki?curid=4003347", "title": "Campionato asiatico e oceaniano di pallavolo maschile 2007", "text": "Il XIV campionato asiatico e oceaniano di pallavolo maschile si \u00e8 svolto dal 31 al 9 settembre 2007 a Giacarta, in Indonesia. Al torneo hanno partecipato 17 squadre nazionali asiatiche ed oceaniane e la vittoria finale \u00e8 andata per la prima volta all'Australia.\nSedi delle partite.\nI due impianti che hanno ospitato le partite sono:\nGironi.\nLe nazionali di Indonesia (paese organizzatore), Giappone, Cina e Corea del Sud, ossia le prime tre classificate al campionato asiatico e oceaniano 2005, accedono direttamente alla seconda fase. Dopo la prima fase a gironi, Indonesia, Cina e le prime classificate del girone A e C hanno acceduto al gruppo E, mentre Giappone, Corea del Sud e le prime classificate del girone B e D hanno acceduto al girone F; analogamente la seconda e terza classificata del girone A e C hanno acceduto al girone G, conservando il risultato dello scontro diretto, mentre la seconda e la terza classificata del girone e le ultime tre classificate del girone D hanno acceduto al girone F, conservando il risultato dello scontro diretto. Al termine della seconda fase, le squadre del girone E e F hanno acceduto al girone per il primo posto, conservando i risultati degli scontri diretti; analogamente le prime due classificate dei gironi G e H hanno acceduto al girone per il nono posto, conservando il risultato dello scontro diretto, mentre le ultime due classificate dei gironi G e H hanno acceduto al girone per il tredicesimo posto, conservando il risultato dello scontro diretto; la quinta classificata del girone H si \u00e8 classificata al diciassettesimo posto.\nPodio.\nCampione.\nAustralia(Primo titolo)\nSecondo posto.\nGiappone\nTerzo posto.\nCorea del Sud"}
{"id": "4003348", "revid": "1161734", "url": "https://it.wikipedia.org/wiki?curid=4003348", "title": "Duomo di Bamberga", "text": "Il Duomo Imperiale dei santi Pietro e Giorgio (in tedesco comunemente detto \"Bamberger Dom\", dal nome ufficiale di \"Bamberger Kaiserdom Sankt Peter und Sankt Georg\") \u00e8 la cattedrale della citt\u00e0 di Bamberga in Baviera, sede dell'arcidiocesi metropolitana.\nFondata a partire dal 1004 per volere dell'imperatore Enrico II il Santo, \u00e8 una delle sette cattedrali imperiali di Germania. Infatti, accoglie la tomba (capolavoro di Tilman Riemenschneider) dell'imperatore e di sua moglie Cunegonda, entrambi santificati, unici governanti canonizzati del Sacro Romano Impero.\nNel 1923 il duomo \u00e8 stato elevato alla dignit\u00e0 di basilica minore.\nRappresenta un significativo esempio dell'architettura romanica e una delle opere medievali pi\u00f9 importanti della Germania.\nStoria e descrizione.\nLa prima cattedrale (Heinrichsdom).\nLa prima pietra dell'edificio precedente all'odierna cattedrale, detto Heinrichsdom, venne posta nel 1004 dall'imperatore Enrico II il Santo sulle fondamenta della cappella, e il cimitero, dell'antico Babenburg (il sito primitivo di Bamberga, ereditato da suo padre Enrico il Litigioso). Nel 1007 Bamberga venne elevata, per volere imperiale, a Diocesi e la chiesa venne notevolmente migliorata ed assunse gi\u00e0 quella pianta bicefala, a due cori contrapposti e quel particolare orientamento da nord-est a sud-ovest, che ancora la caratterizzano. Nell'anno 1012 l'edificio si pot\u00e9 definire terminato.\nIl 6 maggio 1012, data di ricorrenza del compleanno di Enrico II, si svolse una solenne cerimonia di consacrazione della cattedrale a san Pietro, la Vergine Maria e san Giorgio. La presenza di 45 vescovi e alti dignitari della Chiesa fra cui, con una sola eccezione, tutti gli arcivescovi del presente Sacro Romano Impero, testimoniano l'importanza che il nuovo edificio avrebbe assunto nella chiesa tedesca. L'Heinrichsdom aveva una pianta basilicale divisa in tre navate da colonne reggenti soffitti lignei piatti, con un transetto e il coro principale verso est fiancheggiato da due torri e chiuso da un'abside semi-circolare. Il duomo entrava nella tradizione delle grandi cattedrali dell'XI secolo, anche se in confronto a quelle maestose contemporanee di Magonza (lunga 116 metri) e di Spira (lunga 134 metri), con la sua lunghezza di soli 75 metri restava piuttosto modesta. Di questa cattedrale oggi si conserva solo la tomba sotterranea dei vescovi.\nDurante la veglia pasquale del 1081 un incendio si svilupp\u00f2 all'interno del Duomo distruggendone il tetto e le torri. Subito si corse ai ripari tanto che nel 1087 il vescovo Rupert pot\u00e9 tenervi un sinodo. I lavori di ripristino continuarono anche sotto il suo successore, il vescovo sant'Ottone, gi\u00e0 esperto in costruzioni avendo condotto il cantiere per la trasformazione della cattedrale di Spira. Il duomo di Bamberga ricevette un nuovo assetto: le colonne vennero rivestite di stucchi atti a celare le bruciature della pietra, il coro orientale venne dotato di una costosa copertura in rame per ridurre il pericolo di incendio e i campanili a guglie vennero dorati.\nIl duomo odierno (Eckbertdom).\nNel 1185 si svilupp\u00f2 un altro, ben pi\u00f9 grave incendio, tanto che si decise per l'integrale demolizione dell'edificio, anche se per continuare a celebrare le funzioni religiose e preservare, in questo modo, la sacralit\u00e0 del luogo, la demolizione e la ricostruzione vennero coordinati in modo da garantire sempre il culto all'interno della chiesa. La nuova costruzione si pose nello stesso identico posto, mantenendone anche il particolare orientamento. Essendo l'imperatore Enrico II gi\u00e0 stato canonizzato nel 1146, il vescovo Thimo von Lyskirch si adoper\u00f2 perch\u00e9 altrettanto avvenisse per l'imperatrice Cunegonda. La sua canonizzazione avvenne in cattedrale il 29 marzo 1200 e fu una delle pi\u00f9 importanti santificazioni nel medioevo perch\u00e9 pochissime erano le donne canonizzate non martiri. In seguito all'evento, venne eretto un altare in onore di Cunegonda.\nLa nomina a vescovo, nel 1203, del potente Eckbert di Andechs-Merania, fratello di Santa Edvige, di Agnese di Merania, moglie del re di Francia Filippo Augusto e di Ottone II di Borgogna, oltre che cognato del re Andrea II d'Ungheria e cugino del futuro imperatore Federico II, rafforz\u00f2 l'intenzione di ricostruire il duomo. Tuttavia il regicidio di Filippo di Svevia, assassinato il 21 giugno 1208 nella Corte Vecchia, poco prima della sua elezione a imperatore, dal conte palatino Ottone VIII di Wittelsbach, ferm\u00f2 i lavori per alcuni anni. Il vescovo Eckbert, partigiano di parte guelfa per l'elezione imperiale di Federico II, venne subito considerato complice, e cos\u00ec fugg\u00ec dal cognato Andrea II d'Ungheria. Con grande impegno diplomatico, presto fu riabilitato, tanto che nel 1212 pot\u00e9 tornare nella sua diocesi. Nel 1215 il cantiere del Duomo riprese le sue attivit\u00e0, ma le relazioni internazionali del vescovo, lo spinsero a modificare lo stile architettonico influenzato dallo sviluppo dell'arte contemporanea francese.\nTra il 1215 e il 1225 a erigere il coro orientale venne chiamato un Maestro alto-renano; a lui succeder\u00e0 un architetto della Borgogna che volter\u00e0 il coro, eriger\u00e0 le torri e costruir\u00e0 il piedicroce. Un terzo architetto, un converso cistercense, eresse il transetto e il coro occidentale, mentre un quarto Maestro, della Francia settentrionale, realizz\u00f2 tutte le sculture dell'edificio. I lavori finirono nel 1237 e nello stesso anno il nuovo Duomo, di dimensioni maggiori, venne consacrato, come riportato dagli \"Annuari di Erfurt\" : \n\"Hoc anno pridie Nonas Maii in Babenberc dedicatum est monasterium ab his episcopis: Erbipolense, Eystatense, Nuwenburgense, Merseburgense; domino papa ibidem magnam faciente indulgentiam.\" \n\"Quest'anno il giorno prima del Nove di maggio, la cattedrale di Bamberga, fu consacrata dai seguenti vescovi: di W\u00fcrzburg, di Eichst\u00e4tt, di Naumburg, e di Merseburg. Il Papa aveva concesso una grande indulgenza\".\nDopo la fine della Guerra dei Trent'anni, sotto il Principe vescovo Melchior Otto Voit von Salzburg, la cattedrale venne \"modernizzata\". In linea con le tendenze dettate dal Concilio di Trento, il Duomo venne reso barocco, come simbolo della Controriforma. Anche se il Capitolo della cattedrale non spos\u00f2 mai in pieno l'attuazione del nuovo movimento artistico, il 10 maggio 1611, decise di dipingere l'interno. Nel 1678, poi, quasi tutti i 30 altari erano barocchi. Nel corso dei secoli, tuttavia, l'uso di candele obblig\u00f2 pi\u00f9 volte a nuove pitture, tanto che si trovano resti di ben 12 strati e di colori diversi, soprattutto in bianco, ma anche in verde, ocra e giallo. Una decisione importante fu, poi, quella della rimozione delle antiche vetrate istoriate superiori per aver pi\u00f9 luce.\nNel 1830, il re Ludovico I di Baviera decise che la cattedrale doveva essere restituita al suo originale stile romanico, e ordin\u00f2 una ricostruzione purificatrice, affidandola al celebre architetto Friedrich von G\u00e4rtner.\nEsterni.\nCaratterizzato dall'inconfondibile profilo a quattro torri e con pianta bicefala, il duomo, presenta il coro orientale che, su un alto zoccolo, domina la piazza facendone da facciata. \nDi fattura tardoromanica, \u00e8 tripartito orizzontalmente da cornici a motivi geometrici. Le grandi finestre a tutto sesto, fortemente strombate, sono decorate con semicolonne aggettanti. In alto corre una galleria tripartita di archi sostenuti da colonnine binate. Ai lati svettano le due torri a pi\u00f9 ordini, romanici, in basso; e gotici, in alto; coronate da cuspidi ramate. \nSotto le torri si aprono due portali ornati negli archivolti da motivi geometrici a losanghe di carattere normanno (1215-20) e sculture, capolavori della plastica romanica di gusto francese: a destra il \"Marienpforte\", \"Portale di Maria\", con nel timpano la \"Vergine adorata dai Santi Patroni Pietro e Giorgio e dalla coppia imperiale Enrico II e Cunegonda\"; a sinistra il \"Adamspforte\", \"Portale di Adamo\" reca nel timpano statue di Adamo e Eva, di cui gli originali sono ora conservati nel Museo Diocesano. \nSul fianco nord della chiesa, verso la piazza, si apre il maggiore \"F\u00fcrstenportal\", \"Portale del Principe\", col \"Giudizio Finale\" nel timpano, e copie di quelle della \"Chiesa\" e della \"Sinagoga\", dei \"Profeti\" e degli \"Apostoli\".\nUna porta minore, detta di Veit, in stile Cistercense d\u00e0 accesso al transetto sud.\nNel campanile sono presenti quattro campane antiche create tra il 1185 e il 1311.\nInterno.\nL'interno \u00e8 diviso in tre navate da possenti pilastri compositi che formano gli arconi e arrivano fino alle volte a crociera. Ogni volta inscrive una coppia di campate.\nI due cori della pianta bicefala chiudono le prospettive.\nPeterschor.\nA ovest il \"Peterschor\", dedicato a San Pietro, \u00e8 ricavato nell'abside occidentale. Accoglie una cattedra del 1904 e, al centro, la tomba di papa Clemente II.\nDavanti all'abside vi sono preziosi stalli lignei gotici risalenti alla fine del XIV secolo, affollati di statue e sculture.\nL\"'Altare della Croce\", in legno di tiglio dorato (1652-53), con statue di \"Ges\u00f9, Maria, Maria Maddalena e Giovanni\", \u00e8 uno dei pochissimi residui dell'arte barocca, opera di Justus Glesker. \nDi fronte l'Altare del popolo (1974-75), in arenaria, con medaglioni che mostrano la vita di Ges\u00f9, di Klaus Backmund.\nSotto il coro, una cripta riaperta nel 1995, contiene le sepolture degli ultimi arcivescovi.\nNel transetto sud, interessanti un epitaffio in pietra del vescovo Philipp Von Henneberg, morto nel 1487 di un maestro magontino e, soprattutto, sull'altare, il dossale di Maria (1520-1523), opera di Veit Stoss il Vecchio. Nello stesso transetto sud, la cappella del chiodo (1456), contiene 97 epitaffi bronzei di canonici (XV-XVII secolo) e un Crocifisso (1658).\nSotto la torre a nordovest nel 1997 \u00e8 stata creata una cappella per accogliere i teschi di Enrico II il Santo e della moglie Cunegonda.\nGeorgenchor.\nA est il \"Georgenchor\", dedicato a San Giorgio, \u00e8 ricavato nell'abside orientale. Appare sopraelevato sulla cripta sottostante. Nei transetti sono statue di \"Apostoli\", pi\u00f9 antiche quelle del braccio sud e pi\u00f9 moderne quelle del braccio nord; e due tombe del XII secolo. Davanti all'abside vi sono stalli lignei con chimere e leoni della prima met\u00e0 del XIV secolo, (ritoccati).\nNella cripta sono tombe di vari vescovi, quella del re Corrado III che mor\u00ec a Bamberga nel 1152 e un fonte battesimale.\nA destra del coro \u00e8 l'ingresso verso il chiostro tardogotico (XV secolo), con gallerie popolate di tombe.\nNella sala capitolare, visibili un altare in legno (c. 1500), e un chiodo supposto appartenere alla Vera Croce, venerato a Bamberga sin dal XIV secolo. Nella cappella del Sacramento, invece, un quadro (c. 1520) attribuito a Lucas Cranach il Vecchio.\nNavate.\nNella navata centrale spicca la tomba dell'imperatore Enrico II il Santo e della moglie Cunegonda, posta al centro di fronte il Georgenchor.\nSempre nella navata centrale un pulpito (XIX secolo) e l'organo (1976), opera del mastro organaro Rieger.\nNella navata sud, al terzo pilastro, si nota la lastra tombale del vescovo Friedrich von Hohenlohe, al settimo pilastro, rilievo dell\"'Annunciazione\", tra i pilastri settimo e ottavo, statue della \"Chiesa\" e della \"Sinagoga\"; ai lati dei pilastri ottavi di destra e sinistra, parti di un recinto in pietra (prima parte del XIII secolo), ad armature che inquadrano statue a bassorilievo di \"Apostoli e Profeti\".\nNella navata nord, a sinistra, le tombe degli arcivescovi Albrecht von Wertheim, morto nel 1421 e Friedrich Von Trechendingen, morto nel 1366. Al pilastro successivo, contro il coro, gruppo della \"Visitazione\" e gruppo di San Dionigi con Angelo sorridente; infine, la lastra tombale di papa Clemente II.\nOpere d'arte.\nIl Duomo di Bamberga conserva numerose opere d'arte fra le quali emergono:\nCavaliere di Bamberga.\nIl \"Bamberg Reiter\", o Cavaliere di Bamberga, \u00e8 una celeberrima statua raffigurante un cavaliere a cavallo. Sembra raffiguri il re Stefano I d'Ungheria e simboleggia l'ideale Medievale. Venne eseguita nella met\u00e0 del XIII secolo dallo stesso scultore del \"Giudizio finale\" sul timpano del portale del Principe. Si erge su un mensolone del pilastro sinistro del Georgenchor.\nTomba di Enrico II.\nLa tomba dell'imperatore Enrico II il Santo e della moglie Cunegonda di Lussemburgo, sorge nella navata centrale, di fronte il \"Georgenchor\". Capolavoro di Tilman Riemenschneider, venne realizzata in calcare e marmo fra il 1499 e il 1513 su bozzetti di Wolfgang Katzheimer. Sul basamento reca bassorilievi di un gusto gi\u00e0 rinascimentale che illustrano la \"Vita dell'Imperatore\". La lastra tombale porta le statue giacenti della coppia imperiale."}
{"id": "4003352", "revid": "486946", "url": "https://it.wikipedia.org/wiki?curid=4003352", "title": "Enrico il Litigioso", "text": ""}
{"id": "4003356", "revid": "108228977", "url": "https://it.wikipedia.org/wiki?curid=4003356", "title": "Once a Thief (serie televisiva)", "text": "Once a Thief (\"Once a Thief\"; anche \"John Woo's Once a Thief\") \u00e8 una serie televisiva canadese in 22 episodi trasmessi per la prima volta nel corso di una sola stagione dal 1997 al 1998. \u00c8 basata sul film di John Woo \"Once a Thief\" del 1991. Ai 22 episodi va aggiunto un film per la televisione pilota del 1996 uscito in Italia con il titolo \"Soluzione estrema\".\nTrama.\nLi Ann Tsei, un'orfana che \u00e8 cresciuta tra i membri della famiglia cinese dei Tang - una spietata organizzazione criminale - s'innamora di Mac Ramsey, un ladro che lavora per la famiglia. Tuttavia, quando si fidanza, in una maniera forzata perch\u00e9 manipolata dalla famiglia, con l'erede del clan Michael Tang, i due falsano la loro morte nel tentativo di fuggire dal paese. Li Ann fugge, ma Mac viene arrestato e lasciato a marcire in una prigione cinese.\nDue anni pi\u00f9 tardi, viene rilasciato e portato in Canada, a Vancouver, dove una donna misteriosa conosciuta come \"il direttore\" lo impiega per la sua lotta contro la criminalit\u00e0 in una squadra con Li Ann e Victor Mansfield, un poliziotto caduto in disgrazia. \nDopo il successo del film per la televisione pilota del 1996, Glenn Davis e William Laurin crearono la serie che debutt\u00f2 nel settembre del 1997, con John Woo come produttore esecutivo. La serie inizi\u00f2 con valutazioni forti, che ben presto crollarono, e fu messa in pausa a novembre dopo 9 episodi. Quando torn\u00f2 in onda, nel gennaio del 1998, le valutazioni diminuirono ancora. Tutti i 22 episodi andarono poi in onda durante la stagione, ma la serie non fu rinnovata.\nProduzione.\nLa serie fu prodotta da Alliance Communications Corporation e Baton e CTV Television Network e NDG Productions e WCG Entertainment Productions e girata a Toronto in Canada. Le musiche furono composte da Ken Worth.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa in Canada dal 29 settembre 1996 al 2 maggio 1998 sulla rete televisiva CTV. In Italia \u00e8 stata trasmessa dal luglio del 2000 su Italia 1 con il titolo \"Once a Thief\".\nAlcune delle uscite internazionali sono state:"}
{"id": "4003358", "revid": "46931", "url": "https://it.wikipedia.org/wiki?curid=4003358", "title": "John Woo's Once a Thief", "text": ""}
{"id": "4003364", "revid": "738187", "url": "https://it.wikipedia.org/wiki?curid=4003364", "title": "Temperatura effettiva", "text": ""}
{"id": "4003366", "revid": "397157", "url": "https://it.wikipedia.org/wiki?curid=4003366", "title": "Male della pietra", "text": ""}
{"id": "4003372", "revid": "486946", "url": "https://it.wikipedia.org/wiki?curid=4003372", "title": "Temperatura effettiva (astronomia)", "text": ""}
{"id": "4003374", "revid": "28592", "url": "https://it.wikipedia.org/wiki?curid=4003374", "title": "Vescovi di Tortona", "text": ""}
{"id": "4003377", "revid": "281779", "url": "https://it.wikipedia.org/wiki?curid=4003377", "title": "Temperatura effettiva (termotecnica)", "text": "La temperatura effettiva \u00e8 un indice empirico che tiene conto degli effetti combinati della temperatura dell'aria, del suo grado di umidit\u00e0, oltre che della sua velocit\u00e0.\nTale indice \u00e8 oggi in disuso essendo stato sostituito dalla pi\u00f9 rigorosa definizione di nuova temperatura effettiva, proposto nel 1971.\nScopo dell'indice \u00e8 fornire un indice di valutazione della temperatura percepita da un soggetto, che, oltre che della temperatura dell'aria, tenga conto del suo grado di umidit\u00e0 e della presenza di vento.\nLa definizione si basa sul presupposto che la sensazione di benessere di un individuo sia basata su due parametri fisiologici:\n\u00c8 definita come \"la temperatura dell'aria e delle pareti nere di un ambiente virtuale uniforme, con aria calma e con umidit\u00e0 pari al 50%, nel quale un generico soggetto scambierebbe, mediante il complesso dei tre meccanismi di conduzione, convezione ed evaporazione, la stessa potenza termica scambia nell'ambiente reale, avendo la stessa temperatura cutanea, la stessa area di pelle bagnata e con la stessa velocit\u00e0 dell'aria\"."}
{"id": "4003385", "revid": "281779", "url": "https://it.wikipedia.org/wiki?curid=4003385", "title": "Nuova temperatura effettiva", "text": ""}
{"id": "4003389", "revid": "1305772", "url": "https://it.wikipedia.org/wiki?curid=4003389", "title": "Ferriere", "text": ""}
{"id": "4003390", "revid": "1605525", "url": "https://it.wikipedia.org/wiki?curid=4003390", "title": "Il re ne comanda una", "text": "Il re ne comanda una \u00e8 un romanzo di Stelio Mattioni, dai toni favolistici, pubblicato nel 1968.\nTrama.\nTina, moglie di Franco, fugge insieme alle sue due figlie, Pupetta e Millina dal marito alcolizzato. Trova rifugio presso Orlando, il quale vive e domina una comunit\u00e0 un po' famiglia e un po' fabbrica ed \u00e8 sempre alla ricerca di nuove compagne.\nFranco scrive lettere minacciose alle quali, come alle proposte di Orlando, Tina resiste. Alla fine Millina torner\u00e0 dal padre, mentre Pupetta sar\u00e0 sedotta da Orlando."}
{"id": "4003393", "revid": "307923", "url": "https://it.wikipedia.org/wiki?curid=4003393", "title": "Ambitus (disambigua)", "text": ""}
{"id": "4003396", "revid": "738187", "url": "https://it.wikipedia.org/wiki?curid=4003396", "title": "Pareti nere", "text": ""}
{"id": "4003397", "revid": "28026", "url": "https://it.wikipedia.org/wiki?curid=4003397", "title": "Anonima Ferriere", "text": ""}
{"id": "4003398", "revid": "15756", "url": "https://it.wikipedia.org/wiki?curid=4003398", "title": "Ambitus (diritto romano)", "text": "Nell'antico diritto romano, l'ambitus era un crimine di corruzione politica, principalmente il tentativo di un candidato di influenzare l'esito (o la direzione) di un'elezione attraverso la corruzione o altre forme di potere morbido. L'ambitus era il processo di \"andare in giro e raccomandare se stessi o i propri protetti al popolo\", un'attivit\u00e0 soggetta a eccessi non etici. In pratica, portare un'accusa di ambizione contro un personaggio pubblico divenne una tattica preferita per indebolire un avversario politico.\nDefinizione.\n\u201cAndare intorno\u201d (cfr. ambire). \u00c8 un termine latino che indicava l'abitudine dei candidati di passeggiare al Campo Marzio o presso il Foro al tempo della repubblica. L'obiettivo era di sollecitare i voti degli elettori e farsi cos\u00ec propaganda elettorale per le elezioni alle cariche pubbliche. Recentemente si tende ad accantonare la partecipazione popolare ai comizi/concilia definendola scarsa, tuttavia, si trovano facilmente testimonianze dei comizi affollati. Sull'et\u00e0 arcaica non pu\u00f2 esservi grande discussione perch\u00e9 le motivazioni della lotta politica sono il centro della storia del tempo: cos\u00ec il riconoscimento dei diritti plebei per la partecipazione politica paritaria nella civitas repubblicana che si andava costruendo tra V e IV secolo, la lotta sociale per la terra, l'alleggerimento dei debiti, il diritto al giusto processo. Nella fase della nobilitas, anche detta et\u00e0 del consenso, anche se si rivela pi\u00f9 sottile e sotterranea la lotta politica sui contenuti non manca. La vita politica era contraddistinta \u201c\"dalla lotta per il potere, la ricchezza e la gloria\"\u201d, secondo la classica definizione di Syme e Veyne. La duttilit\u00e0 del sistema clientelare dal II secolo in poi, soprattutto a causa dell'ampliamento della cittadinanza, spiega la lotta politica e la legislazione contro i brogli elettorali. La relazione fra leader a popolo resterebbe in una dimensione simbolica. Dalla tarda repubblica le comunicazioni simbolico rituali si intensificano da parte dei candidati aristocratici alle elezioni.\nDei consigli al candidato, su come raccogliere seguaci, sono offerti nel Commentariolum Petitionis, un libretto ricco di consigli su come allestire una campagna elettorale la cui paternit\u00e0 \u00e8 dubbia, ma che viene generalmente attribuito a Quintus CICERO, fratello del pi\u00f9 celebre Marco. Da quest'opera si pu\u00f2 dedurre facilmente che i contatti personali con gli elettori a Roma erano leciti e rappresentavano una consuetudine. Uno dei metodi per sollecitare i voti consisteva nella largitio che poteva anche manifestarsi nell'offerta a fini elettorali di banchetti (indiscriminatamente, e non per la sola trib\u00f9 del candidato), nelle distribuzioni di carne (viscerationes), nell'organizzazione di combattimenti di gladiatori e di giochi pubblici, nell'allestimento dietro compenso di cortei in occasione del ritorno a Roma di un magistrato che presentava la sua candidatura e addirittura nel riservare posti per gli spettacoli. \nCon il tempo, per\u00f2, la propaganda nel resto dell'Italia e tra i cittadini provinciali, bench\u00e9 legale, fu oggetto di critiche, al punto da essere fissata in reato. L'elemento caratterizzante del reato di crimen ambitus era la lesione della sovranit\u00e0 popolare: attraverso la compravendita di voti, il soggetto incideva sulla volont\u00e0 comiziale, portando al potere un magistrato che non risultava una libera espressione della volont\u00e0 popolare. Manifestazione palese di quest'attivit\u00e0 di corruzione elettorale era la distribuzione di denaro agli elettori. Queste elargizioni, in alcuni casi, avvenivano attraverso lo strumento dei divisores, funzionari provenienti, singolarmente, dalle diverse trib\u00f9, il cui compito era quello di occuparsi delle elargizioni e delle distribuzioni di denaro e derrate. Essi erano parte integrante di un sistema sociale in cui l'evergetismo rivestiva un ruolo fondamentale, perci\u00f2 la loro funzione non era ritenuta illecita o criminosa. Soltanto nei casi di utilizzo indegno, per la corruzione dei votanti, i divisores venivano considerati strumenti illeciti del potere. Tale utilizzo illecito dei divisores \u00e8 attestato in due orazioni di Cicerone e nel Commentariolum petitionis. \nNell'orazione In Verrem Cicerone fa riferimento alla sua candidatura per l'edilit\u00e0, nel 70 a. C., ostacolata dai traffici di Verre che si serv\u00ec dell'aiuto dei divisores. Essi erano stati ingaggiati, dietro lauta ricompensa, per far s\u00ec che Cicerone non venisse eletto; il loro compito sarebbe stato quello di distribuire somme di denaro agli elettori per influenzarne il voto. \n\u00c8 attestata, inoltre, la pratica di calunniare i propri avversari politici. Nella Pro Murena Cicerone dovette difendere, insieme a Gaio Antonio Ibrida, il console designato nelle votazioni del 63 per il 62, Lucio Licinio Murena, dall'accusa di ambitus. Sulpicio Rufo accus\u00f2, insieme a Gaio Postumo e a Marco Catone, Murena di broglio elettorale sulla base della recente Lex Tullia de ambitu 64 a.C.. In particolare uno degli accusatori, Gaio Postumo, chiedeva spiegazioni sulle somme trovate in possesso dei distributori di denaro. Tuttavia, proprio il paragrafo contenente la risposta a quest'accusa manca, sostituito dal solo titolo \u201cDE POSTUMI CRIMINIBUS, DE SERVI ADULESCENTI\u201d. \nNel finale del Commentariolum petitionis Quinto ritiene che, incutendo paura ai compratori di voti e fermando i divisores, si potrebbe aspirare ad una politica priva di corruzione.\nLe vicende narrate in merito alla questione dell'ambitus portano alla luce la necessit\u00e0 di istituire una quaestio perpetua per reprimere le pratiche di questo illecito accaparramento di voti. A tutela della necessit\u00e0 fondamentale della democrazia di salvaguardare la libert\u00e0 di espressione dei suffragi vengono emanate una serie di leggi. \nA partire dal V secolo a.C. ha inizio un lungo processo legislativo che va dal discusso plebiscito del 432 a.C. sullo sbiancamento delle toghe a tutta la complessa legislazione del I secolo a.C. \nIn generale non si pu\u00f2 dire che i tentativi di sradicamento di questa attivit\u00e0 siano andati a buon fine; fu solamente sotto l'impero, con la diretta influenza del principe, termin\u00f2 la partecipazione politica attiva e, di conseguenza, furono drasticamente ridotti i crimini di ambitus: i comizi furono trasferiti da Tiberio dal Campo Marzio al senato, e l'ambitus non si present\u00f2 pi\u00f9 se non nello spazio ristretto delle elezioni municipali. \nPlebiscito del 432 a.C..\nLe informazioni pi\u00f9 antiche riguardanti l'ambitus le ritroviamo in Tito Livio e un primo elemento da considerare \u00e8 l'episodio del 432 a.C. in cui i tribuni chiesero e fecero approvare un provvedimento che vietava lo sbiancamento della toga: \nFascione esclude che tale provvedimento possa essere stato una legge comiziale, poich\u00e9 i patrizi avrebbero esercitato su di esso il loro peso politico; sembra opportuno, invece, considerarlo un plebiscito, tenendo conto, dato il periodo, della non validit\u00e0 per l'intero popolo romano. In generale non c'\u00e8 molta chiarezza sulla sua reale natura e, in taluni casi, sulla sua esistenza, alcuni ritengono che possa essere un'anticipazione della Lex Poetelia. \nLivio non parla specificatamente di ambitus perch\u00e9 non siamo dinnanzi ad una norma de ambitu, bens\u00ec essa fu un primo, effimero, tentativo legislativo di delimitare teoricamente un'azione considerata eccessiva: sbiancare la toga. Si riteneva che l'utilizzo della toga candida fosse un modo per ostentare se stessi e mettersi in evidenza ricorrendo ad un mezzo materiale e, quindi, non paritario in quanto non possibile a tutti. \nIn questa prima fase con il concetto di ambitus non si intende il reato di broglio elettorale, cos\u00ec come sar\u00e0 in et\u00e0 medio e tardo repubblicana, bens\u00ec con la legislazione de ambitu si cercava di limitare l'ingresso degli homines novi nella nobilitas.\nLex Poetelia de ambitu \u2013 358 a.C..\nUna prima importante legge contro il reato dell'ambitus fu la Lex Poetelia de ambitu risalente al 358, quando il tribuno della plebe Caio Petelio present\u00f2, su autorizzazione del senato, una rogatio diretta contro coloro che erano soliti girare le piazze e i mercati per farsi propaganda durante la campagna elettorale. \n\u00c8 il primo caso noto in cui venga citato il termine ambitus e, soprattutto, comincia ad essere delineata con chiarezza l'idea di un'azione criminosa specifica: il candidato che durante la campagna elettorale va in giro nei mercati e nelle piazze, luoghi affollati, alla ricerca di voti. Tito Livio d\u00e0 alla vicenda un'interpretazione personale affermando come fosse esplicito volere del Senato la promulgazione di una legge di tal natura, cio\u00e8 in grado di porre un argine all'ambitio degli homines novi che, secondo il Senato, pur di accedere alle magistrature erano disposti a compiere gli atti pi\u00f9 criminosi. \nRisulta paradossale che a farsi promotori di questa legge fossero proprio i tribuni della plebe, la cui natura istituzionale implicava un atteggiamento favorevole verso la plebe, mentre qui, apparentemente, le si sta agendo contro. In realt\u00e0 la rogatio del tribuno la si pu\u00f2 comprendere solo se analizza l'ampia stratificazione censitaria all'interno della plebe e di come esistesse un'ampia fascia di plebei ricchi che, in virt\u00f9 del censo, avevano accesso alle cariche magistratuali. \u00c8 per gli interessi di costoro, parte integrante della nascente nobilitas, che si spiega la Lex Paetelia, il cui fine ultimo era proprio quello di arginare l'ascesa di altri homini novi che avrebbero in tal modo intaccato la conduzione quasi oligarchica del potere. Si tratta di una misura di tutela della vecchia nobilitas e i tribuni della plebe, tappa centrale del cursus honorum, erano parte integrante di essa.\nLex Cornelia- Bebia de ambitu \u2013 181 a.C..\nNella stessa ottica della Lex Poetelia de ambitu, la Lex Cornelia Baebia de ambitu del 181 a.C. prevedeva l'ineleggibilit\u00e0 per dieci anni del condannato. Anche su questa legge non ci sono notizie esaustive ed \u00e8 tuttora studiato il rapporto tra la Lex Baebia de ambitu e la Lex Baebia de praetoribus, sempre del 181 a.C., che stabiliva l'elezione ad anni alterni di quattro pretori invece che sei.\nLa regolamentazione delle elezioni dei pretori rispondeva al bisogno da parte della nobilitas di tenere a freno l'eccessivo ricambio nelle magistrature maggiori, nello specifico si cercava di ottenere due risultati: il primo era quello di diminuire il numero degli aspiranti alla pretura e il secondo, conseguenza del primo, far diminuire i possibili candidati al consolato. Inoltre considerando che la rogatio fu proposta su invito del senato, si comprende ancor di pi\u00f9 che il fine ultimo della Lex Baebia de praetoribus fosse quello di frenare l'ascesa delle fasce emergenti della popolazione, avvalorando ancor di pi\u00f9 l'ipotesi dell'identificazione delle due leggi e l'idea di ambitus come legislazione di salvaguardia della nobilitas.\nLeggi incerte.\nLivio accenna ad una lex de ambitu del 159 a.C.:\nNon ne specifica n\u00e9 i proponenti e n\u00e9 il contenuto. Essa viene attribuita ai consoli di quell'anno Gneo Cornelio Dolabella e Marco Fulvio Nobiliore e prevedeva, presumibilmente, l'estromissione del colpevole dalle cariche pubbliche per dieci anni. Rotondi identifica questa legge con il nome di lex Cornelia Fulvia de ambitu e legittima la sua promulgazione, con un testo normativo che prevede una pena identica alla lex Baebia de ambitu del 181 a.C., con l'inefficacia e l'inadempienza della precedente legge. \nSia Mommsen che Rotondi mettono in dubbio la presunta esistenza di una lex Cornelia Sullae de ambitu, che teoricamente avrebbe inasprito la pena relativa all'ambitus, ma di cui non si conosce il contenuto. La confusione sorge dal passo degli Scholia Bobiensia in cui viene ribadita la pena comminata al reato, cio\u00e8 l'estromissione dalle cariche per dieci anni; passo erroneamente ricondotto alla lex Cornelia Sullae, ma che Fascione, invece, riconduce alla lex Cornelia Fufia del 159 a.C. \nProcesso di Mario.\nLa prima importante attestazione di un processo per ambitus, inteso esclusivamente come broglio elettorale, \u00e8 la vicenda relativa alla candidatura nel 115 a.C. di Caio Mario alla pretura. Al riguardo la fonte principale \u00e8 Valerio Massimo, che afferma:\nL'accusa che gli viene mossa \u00e8 chiara: aver ottenuto la pretura facendo largo uso della corruzione. La vicenda viene narrata da Plutarco in maniera pi\u00f9 approfondita e dettagliata rispetto a Valerio Massimo. Egli ci informa di come durante la fase istruttoria del processo furono ascoltati Gaio Erennio e Cassio Sabacone: il primo si rifiut\u00f2 di deporre adducendo come scusa il fatto che la sua famiglia avesse sempre esercitato il patronato nei confronti di quella di Mario, nonostante lo stesso Mario lo inducesse invano a parlare. Sabacone era, invece, chiamato a difendersi dal fatto che due dei suoi schiavi fossero stati visti nei recinti tra quelli prossimi a votare, accusa a cui egli rispose dicendo che gli schiavi erano l\u00ec per porgergli da bere. Alla fine Mario, nonostante la giuria gli fosse contraria ottenne l'assoluzione, in quanto i voti, negativi e positivi, si equivalsero. \nL'importanza delle due fonti, al di l\u00e0 del fatto che ci forniscono ampi particolari sulla vicenda, sta nella possibilit\u00e0 di dedurre da esse l'esistenza di una quaestio perpetua de ambitu. Mommsen, pur ignorandone la data e il nome dei rogatori, ritiene certa l'esistenza di una legge che abbia istituito, sull'esempio della Lex Calpurnia de repetundis, la \"quaestio perpetua de ambitu\". \nMettendo in relazione il 149 a.C., data della lex Calpurnia de repetundis, e il 115 a.C., anno in cui Mario fu giudicato nella quaestio perpetua de ambitu, risulta chiaro che tale quaestio fosse stata istituita in tale intervallo di tempo. \nLex Calpurnia de ambitu \u2013 67 a.C..\nIl 67 a.C. fu l'anno della Lex Calpurnia de ambitu, normativa mediata di una contrastata polemica sui brogli elettorali che aveva visto come protagonisti il tribuno della plebe Caio Cornelio, il senato e i consoli Acilio Glabrione e Calpurnio Pisone. Cassio Dione riporta l'intera vicenda: \nIl tribuno Caio Cornelio emerge come una personalit\u00e0 fortemente critica nei confronti della situazione politica e durante la sua carica pi\u00f9 volte ebbe motivo di entrare in contrasto con il senato: con una legge aveva vincolato i pretori ad attenersi scrupolosamente al loro editto, pur di evitare comportamenti eccessivamente autonomi; si era, inoltre, opposto alle angherie perpetrate ai danni dei legati stranieri, manovra altrettanto disapprovata dal senato. Questa linea politica, rigorosa e garantista, spiega il perch\u00e9 egli abbia ritenuto necessario opporsi anche alla corruzione elettorale. \nLa proposta di legge del tribuno prevedeva pene molto severe nei confronti dei corruttori e colpiva anche i divisores, intesi come veri e propri strumenti della corruzione. Il senato ritenne la proposta eccessiva e attraverso un senatus consultum rese possibile la rogatio di un altro disegno di legge, pi\u00f9 moderato, sostenuto dai due consoli Acilio Glabrione e Calpurnio Pisone. L'azione dei due consoli e del senato non \u00e8 sostenuta dalla volont\u00e0 e dalla fermezza di frenare la corruzione, bens\u00ec dalla necessit\u00e0 di opporsi ad un disegno di legge eccessivamente severo. \nAlla fine prevalse proprio la rogatio dei due consoli, che prese il nome di Lex Calpurnia de ambitu e che prevedeva l'interdizione perpetua dalle magistrature e il pagamento di una pena pecuniaria. Non si fa riferimento ai divisores, ma in Asconio, uno dei tanti commentatori di Cicerone, si parla della cacciata di Calpurnio Pisone dal foro dopo la violenta protesta dei divisores e ci\u00f2 lascia intendere che questi ultimi siano stati in parte toccati dal provvedimento. \u00c8 significativo che anche l'allestimento di pranzi pubblici, insieme alle ovvie elargizioni di denaro o all'uso indiscriminato della violenza e del ricatto, costituiva aperta violazione della legge. \nLex Tullia de ambitu \u2013 63 a.C..\nLa legge fu proposta da Quinto Tullio Cicerone, durante il suo consolato, per inasprire le disposizioni sull'ambitus. Cicerone stesso racconta di aver partecipato all'attivit\u00e0 di legiferazione in alcune delle sue opere:\nLa Lex Tullia vietava ai candidati, nel biennio anteriore alla candidatura, di dare giochi gladiatorii, salvo che per obbligo testamentario. Conferm\u00f2 le decisioni prese con la legge Acilia Calpurnia aggiungendo un esilio di dieci anni per i colpevoli del crimine di ambitus \u201c\"con la mia legge ho punito con l'esilio il broglio elettorale\"\u201d ; minacci\u00f2, inoltre, pene contro gli iudices quaestiones che cercassero di sottrarsi al loro ufficio, forse viet\u00f2 anche che si proponessero le candidature di assenti. Questa legge, tuttavia, fu impunemente violata da Pompeo in favore di Afranio. Le informazioni in merito a questa legge sono tramandate dallo stesso Cicerone nella sua orazione contro Vatinio del 56. \nA distanza di un solo anno dall'approvazione di questa legge, Cicerone si trov\u00f2 a dover difendere Lucio Licinio Murena, suo amico, che nel frattempo era diventato console, secondo l'accusa del suo avversario politico Servio Sulpicio Rufo, proprio attraverso la corruzione nella competizione elettorale. \nRogatio Aufidia de ambitu - 61 a.C..\nSecondo questa rogatio la semplice promessa di denaro restava impunita. Soltanto alla datazione effettiva corrispondeva una multa di 3000 HS all'anno da pagare a ciascuna trib\u00f9. Questa proposta and\u00f2 a vuoto perch\u00e9 fu rogata nel tempo gi\u00e0 fissato per i comizi elettorali. \nLex Pompeia de vi et de ambitu - 52 a.C..\nEntrambe le leggi furono proposte da Cneo Pompeo Magno e passarono contemporaneamente. La legge de vi introdusse nuove disposizioni sulla quaestio de vi, semplificando la procedura e aggravando le pene della lex Plautia (78-63 a. C.), regol\u00f2 il crimen vis introducendo una quaestio.\nLa legge de ambitu \u00e8 opinione diffusa che fosse un tutt'uno con la legge de vi, ma dal testo di Asconio sembrano diverse, sebbene votate insieme. Essa fu una legge di carattere pi\u00f9 generale che sostitu\u00ec la lex Tullia del 63 a.C.. Non \u00e8 noto in quale misura inasprisse la pena: si sa che conteneva delle norme sul numero, il sorteggio e la ricusazione dei giudici, la durata delle arringhe e l'audizione dei testi. Entrambe le leggi erano destinate a reprimere i delitti di Milone e dei suoi complici, istituendo una procedura e una pena speciali, conformate alle idee degli antichi che confondevano la giustizia, la politica e l'amministrazione e sottomettendole tutte alla sovranit\u00e0 del popolo. Sembra che la legge Pompeia de ambitu nel suo fulcro distinto da quello de vi, ebbe una vita duratura. Essa modific\u00f2 in senso rigoroso la procedura e la penalit\u00e0, e permise di perseguire i crimini di ambizione, compiuti nei vent'anni precedenti al consolato di Pompeo. Essa ebbe anche altre conseguenze politiche pi\u00f9 gravi che precipitarono la caduta della repubblica.\nLex Iulia de ambitu - 18 a.C..\nQuesta legge di Augusto fu portata nei concilia plebis in virt\u00f9 della potest\u00e0 tribunicia assegnata al Principe, il quale diveniva cos\u00ec inviolabile. La lex Iulia puniva le parti che visitavano il loro giudice, e forse anche il giudice che visitava esse. Stabil\u00ec multe per la corruzione e l'aqua et igni interdictio per le violenze; inoltre escluse il colpevole dalle cariche per cinque anni. Dopo un giurisconsulto, di cui un brano del Digesto prodotto da Modestino non fa che riprodurre un frammento, la pena sarebbe consistita in un'ammenda. Cessata l'elezione comiziale dei magistrati in citt\u00e0 questa legge sar\u00e0 applicata solo alle magistrature municipali. "}
{"id": "4003400", "revid": "767487", "url": "https://it.wikipedia.org/wiki?curid=4003400", "title": "Manuel Jos\u00e9 Tavares Fernandes", "text": "Carriera.\nFu capocannoniere del campionato portoghese nel 1986."}
{"id": "4003402", "revid": "23", "url": "https://it.wikipedia.org/wiki?curid=4003402", "title": "Manganotantalite", "text": ""}
{"id": "4003404", "revid": "733832", "url": "https://it.wikipedia.org/wiki?curid=4003404", "title": "R\u0113sh", "text": ""}
{"id": "4003409", "revid": "288300", "url": "https://it.wikipedia.org/wiki?curid=4003409", "title": "Fran\u00e7ois Robert Dominique Sterchele", "text": ""}
{"id": "4003410", "revid": "287204", "url": "https://it.wikipedia.org/wiki?curid=4003410", "title": "Francois Sterchele", "text": ""}
{"id": "4003415", "revid": "28592", "url": "https://it.wikipedia.org/wiki?curid=4003415", "title": "Ferriere (Lumarzo)", "text": ""}
{"id": "4003416", "revid": "287204", "url": "https://it.wikipedia.org/wiki?curid=4003416", "title": "Gran Premio motociclistico di Gran Bretagna 1994", "text": "Il Gran Premio motociclistico di Gran Bretagna 1994 fu il decimo Gran Premio della stagione e si disput\u00f2 il 24 luglio 1994 sul circuito di Donington Park.\nNella classe 500 il vincitore fu Kevin Schwantz, che interruppe la striscia di sei vittorie consecutive di Mick Doohan, secondo al traguardo davanti a Luca Cadalora; nella classe 250 salirono sul podio Loris Capirossi, al quarto successo stagionale, davanti a Tadayuki Okada e Doriano Romboni; le prime tre posizioni nella gara della classe 125 furono occupate invece da Takeshi Tsujimura, alla terza vittoria dell'anno, seguito da Stefano Perugini, al primo podio nel motomondiale, e Peter \u00d6ttl.\nNello stesso fine settimana si disput\u00f2 la quinta gara della stagione dei sidecar, che vide il terzo successo dell'anno dell'equipaggio formato dagli elvetici Rolf Biland e Kurt Waltisperg.\nClasse sidecar.\nL'equipaggio Rolf Biland-Kurt Waltisperg vince precedendo al traguardo Derek Brindley-Paul Hutchinson e Steve Webster-Adolf H\u00e4nni. Problemi meccanici fermano Darren Dixon-Andy Hetherington, che erano in testa alla corsa, e Markus B\u00f6siger-J\u00fcrg Egli.\nIn classifica Biland conduce con 91 punti, davanti a Webster a 63 e a Derek Brindley a 61."}
{"id": "4003417", "revid": "110157", "url": "https://it.wikipedia.org/wiki?curid=4003417", "title": "Aer Lingus Regional", "text": " \nAer Lingus Regional \u00e8 una compagnia aerea regionale, sussidiaria di Aer Lingus. Opera principalmente voli dall'Irlanda al Regno Unito, Francia e Isole del Canale, come anche il volo domestico tra Dublino e Kerry. Le sue basi operative sono presso gli aeroporti di Cork, Dublino, Shannon and Waterford.\nStoria.\nLa possibilit\u00e0 della nascita di una societ\u00e0 chiamata Aer Lingus Regional si fece strada il 6 gennaio 2010, quando Aer Lingus, mostr\u00f2 ai media il suo interesse ad espandere i suoi servizi per il Regno Unito, con l'aiuto di Aer Arann (oggi Stobart Air).\nIl 26 gennaio, venne confermato che Aer Lingus Regional e Aer Arann avrebbero lanciato un nuovo accordo; vennero annunciate nuove rotte da Dublino agli aeroporti di Doncaster-Sheffield e Durham Tees Valley, vicino Darlington, in aggiunta alla rotta Cork-Glasgow.\nFu anche deciso che i voli per Cork, precedentemente operati da Aer Arann, sarebbero stati trasferiti ad Aer Lingus Regional. In seguito la nuova regionale ottenne anche i voli da Dublino a Blackpool e Cardiff.\nSebbene Aer Arann e Aer Lingus abbiano cofondato Aer Lingus Regional, Aer Arann gestir\u00e0 quei voli con equipaggio Aer Arann a bordo. Tutti gli aeroplani hanno livrea Aer Lingus Regional. Le due compagnie hanno anche anticipato nuove rotte sotto il nome della nuova sussidiaria.\nIl 14 marzo 2012, Aer Arann ha confermato che, dal 25 marzo, avrebbe ceduto ad Aer Lingus Regional le tratte da Dublino all'Isola di Man e Kerry, da Waterford a Londra Luton, Londra Southend e Manchester.\nFlotta.\nAd aprile 2020, la flotta include i seguenti aeromobili di Stobart Air, con livrea Aer Lingus Regional:"}
{"id": "4003420", "revid": "339392", "url": "https://it.wikipedia.org/wiki?curid=4003420", "title": "Vescovato di Piacenza", "text": ""}
{"id": "4003425", "revid": "767487", "url": "https://it.wikipedia.org/wiki?curid=4003425", "title": "Richard Daddy Owobokiri", "text": "Carriera.\nFu capocannoniere del campionato portoghese nel 1992."}
{"id": "4003427", "revid": "183694", "url": "https://it.wikipedia.org/wiki?curid=4003427", "title": "Ulisse Gobbi", "text": ""}
{"id": "4003428", "revid": "767487", "url": "https://it.wikipedia.org/wiki?curid=4003428", "title": "Yannick Salem", "text": ""}
{"id": "4003429", "revid": "113064379", "url": "https://it.wikipedia.org/wiki?curid=4003429", "title": "Lloyd Mumba", "text": "Oltre al campionato zambiano ha giocato in Germania, Belgio, Sud Africa e Ungheria; \u00e8 morto a soli 26 anni a Lusaka dopo una breve malattia."}
{"id": "4003432", "revid": "767487", "url": "https://it.wikipedia.org/wiki?curid=4003432", "title": "Michel Ha\u00efssaguerre", "text": ""}
{"id": "4003438", "revid": "729019", "url": "https://it.wikipedia.org/wiki?curid=4003438", "title": "Battaglia di Adrianopoli (718)", "text": "La battaglia.\nIl Khan dei bulgari, su sollecitazione dell'imperatore bizantino Leone III Isaurico, attacc\u00f2 le truppe arabe acquartierate ad Adrianopoli, le sconfisse e riconquist\u00f2 la citt\u00e0. Le perdite arabe furono molto ingenti; secondo Teofane Confessore furono uccisi in battaglia almeno 22.000 arabi.\nConseguenze.\nDopo questa vittoria i bulgari avevano la strada aperta per portare soccorsi e rinforzi a Costantinopoli ancora sotto assedio arabo. Il califfo Omar ordin\u00f2 alla armata araba di lasciare l'assedio e di ripiegare e quindi il 15 agosto successivo Maslama ibn Abd al-Malik diede l'ordine di ritirata, ponendo fine sia al secondo assedio di Costantinopoli che all'espansionismo arabo in questo settore del Mediterraneo."}
{"id": "4003441", "revid": "1318658", "url": "https://it.wikipedia.org/wiki?curid=4003441", "title": "La Villette (Parigi)", "text": "La Villette \u00e8 il 73\u00ba quartiere amministrativo di Parigi, situato nel XIX \"arrondissement\", nella zona nord orientale della capitale.\nGeografia fisica.\nIl quartiere Villette \u00e8 costituito dalla zona ovest del XIX \"arrondissement\" di Parigi.\nConfini:\nStoria.\nIl quartiere de La Villette deriva dall'antico villaggio omonimo, uno dei quattro comuni integralmente annessi a Parigi (e quindi scomparsi) nel 1860."}
{"id": "4003446", "revid": "46931", "url": "https://it.wikipedia.org/wiki?curid=4003446", "title": "When the Whistle Blows", "text": ""}
{"id": "4003447", "revid": "46931", "url": "https://it.wikipedia.org/wiki?curid=4003447", "title": "Ore 17 - Quando suona la sirena", "text": ""}
{"id": "4003448", "revid": "830939", "url": "https://it.wikipedia.org/wiki?curid=4003448", "title": "Laus Pisonis", "text": "La Laus Pisonis \u00e8 un panegirico composto da 261 esametri latini del I secolo d.C., scritto in onore di un membro della potente famiglia dei Pisoni. \nIl destinatario e l'autore.\nOggi la gran parte degli studiosi ritiene che il destinatario dell'opera vada identificato con quel Gaio Calpurnio Pisone, console nel 57 d.C., che nel 65 organizz\u00f2 la famosa congiura contro l'imperatore Nerone; l'autore del componimento \u00e8 invece sconosciuto. L'opera \u00e8 stata comunque attribuita a vari autori: in passato a Ovidio, a Saleio Basso o a Stazio, prima che uno studio sul testo chiarisse che il primo era vissuto troppo presto, mentre gli altri troppo tardi per averlo potuto scrivere; poi a Lucano e a Calpurnio Siculo, che oggi sono ritenuti i pi\u00f9 probabili compilatori del poemetto. In ogni caso, l'autore dichiara, nei versi conclusivi, di non aver ancora compiuto venti anni.\nLo stile.\nLo stile \u00e8 semplice e lineare: il giovane poeta, privo di mezzi di sostentamento, ambisce ad entrare nella cerchia degli artisti protetti da Pisone e per questo lo elogia apertamente, prima per le sue abilit\u00e0 oratorie di avvocato, poi per la gentilezza con cui mantiene la sua casa, aperta a letterati e poeti anche di valore non eccelso, nonch\u00e9 per la sua abilit\u00e0 nel gioco del pallone e in quello dei latrunculi, un gioco da tavolo simile agli scacchi per il quale questa poesia \u00e8 una delle nostre fonti principali. Se poi da un lato l'opera pecca d'ingenuit\u00e0 ed \u00e8 di un livello artistico piuttosto modesto, dall'altro \u00e8 interessante soprattutto perch\u00e9 fornisce un quadro della vita dei letterati dell'epoca e della stessa casa di Pisone come luogo di cultura. Infatti, con l'inizio del principato di Nerone la produzione letteraria rifiorisce, sotto l'impulso dello stesso imperatore e del suo maestro, il filosofo Seneca, che era stato invece perseguitato ed esiliato sotto i due principi precedenti, Caligola e Claudio; componimenti come questo (o come la quarta egloga di Calpurnio Siculo), al netto delle lodi tessute per opportunismo o per necessit\u00e0, testimoniano una sincera fiducia in una possibile nuova et\u00e0 dell'oro, con ovviamente Nerone come nuovo Augusto e Seneca, Pisone ed altri personaggi come nuovi mecenati (anche se in questo periodo i poeti idealizzano e schematizzano la figura di Mecenate, riducendolo ad un mero dispensatore di benefici, in grado di assicurare la fortuna a prescindere dalla qualit\u00e0 dei componimenti).\nTradizione.\nLa Laus Pisonis \u00e8 giunta fino a noi attraverso un unico manoscritto, un tempo conservato nell'abbazia di Lorsch ed ora andato perduto, anche se porzioni consistenti del testo sono conservate anche in diversi florilegi medievali, ancora esistenti. L'editio princeps \u00e8 l'edizione di Ovidio di J. Sichard, Basilea, 1527; il lavoro ha visto circa una decina di edizioni nel corso dei secoli, dopo aver richiamato l'attenzione di Giuseppe Scaligero e Emil Baehrens tra gli altri. Una ricostruzione dell'archetipo dei florilegi fu pubblicato da Berthold Ullman nel 1929."}
{"id": "4003449", "revid": "599013", "url": "https://it.wikipedia.org/wiki?curid=4003449", "title": "Assane N'Diaye (calciatore)", "text": ""}
{"id": "4003452", "revid": "21880", "url": "https://it.wikipedia.org/wiki?curid=4003452", "title": "Wakea", "text": ""}
{"id": "4003453", "revid": "287204", "url": "https://it.wikipedia.org/wiki?curid=4003453", "title": "Rik De Voest", "text": ""}
{"id": "4003455", "revid": "110157", "url": "https://it.wikipedia.org/wiki?curid=4003455", "title": "Confederation Bridge", "text": "Il ponte Confederation Bridge (in francese: Pont de la Conf\u00e9d\u00e9ration), che forma parte del tracciato della Trans-Canada Highway, attraversa l'\"Abegweit Passage\" dello stretto di Northumberland, collegando l'isola del Principe Edoardo con la terraferma nello Stato del Nuovo Brunswick, Canada. Durante la sua fase di ideazione, progettazione e costruzione ci si riferiva come al \"collegamento fisso\" dai residenti di Prince Edward Island prima che gli venisse conferito l'attuale nome ufficiale. La costruzione prese avvio nell'autunno del 1993 e venne completata nel 1997, a un costo complessivo di 1,3 miliardi di dollari canadesi. Il ponte, lungo 12,9 chilometri, venne inaugurato il 31 maggio del 1997.\nStruttura.\nIl ponte sostiene una strada a scorrimento veloce a due corsie, a pedaggio, che costituisce il tratto della Trans-Canada Highway tra Borden-Carleton (nella \"Route 1 Prince Edward Island\") e Cape Jourimain (come \"New Brunswick Route 16\").\nSi tratta di un ponte a molteplici arcate in calcestruzzo armato precompresso rivestito da strutture portanti prefabbricate rinforzate da travi di acciaio, riempite di cemento armato. L'altezza media del ponte all'apice delle arcate \u00e8 di 40 metri sopra il livello del mare, e nel tragitto \u00e8 presente un arco maggiore di raggio 60\u00a0m che permette il traffico di navi. Il ponte si appoggia su 62 piloni, e i 44 piloni principali sono divisi da un intervallo di 250\u00a0m. Il ponte ha una larghezza di 11\u00a0m lungo tutto il suo tragitto.\nIl limite di velocit\u00e0 \u00e8 di 80\u00a0km/h, cosa che comporta la necessit\u00e0 di circa 10 minuti per completare il tragitto.\nPedaggi.\nI pedaggi si pagano solo quando si esce dall'Isola del principe Edoardo; il pedaggio a partire dal luglio 2011 \u00e8 44,25 dollari per un'automobile a due assi e 7.25 dollari per ogni asse supplementare. Le moto pagano 17,75 dollari.\nInvece i pedoni e ciclisti non possono attraversare, \u00e8 disponibile un servizio di navetta. La navetta era gratuita prima del 2006, ma ora il servizio navetta ha addebitato 4,25 dollari per pedone e 8,25 dollari per ciclisti dal 1\u00ba gennaio 2006. La tariffa si applica solo al momento di lasciare l'Isola del Principe Edoardo (vale a dire, in direzione ovest).\nStoria.\nCollegamenti marittimi.\nCome parte del trattato che regolava l'entrata dell'isola del Principe Eduardo nel Dominion del Canada nel 1873, il governo canadese si obbligava a fornire.\nIn seguito alla creazione della Confederazione Canadese, i primi servizi di vaporetti attraverso lo stretto di Northumberland collegavano i porti di Charlottetown e Georgetown con la ferrovia a Pictou (Nuova Scozia). Simili servizi operavano da Summerside collegata con la ferrovia a Shediac.\nNel 1915 il governo federale del Canada cominci\u00f2 ad operare un servizio di navi-rompighiaccio (che poteva portare carrozze ferroviarie) e operava sulle precedenti rotte dei vaporetti finch\u00e9 non vennero aperti dei porti in ottobre del 1917. Nel 1938 veniva inaugurato il servizio per il trasporto di automobili e altre navi seguirono in seguito all'espansione che segu\u00ec la seconda guerra mondiale.\nQuesto servizio era inizialmente responsabilit\u00e0 delle Canadian Government Railways (1917\u20131918) e successivamente della Canadian National Railway (1918\u20131977), in seguito una sussidiaria della CNR (CN Marine) (1977\u20131986). Nel 1986, la CN Marine venne rinominata quando tutti i servizi di ferry del governo nel Canada atlantico vennero trasferiti alla nuova Crown corporation Marine Atlantic.\nPrimi studi.\nNel 1957, due anni dopo l'apertura della Canso Causeway, e durante la costruzione del mega-progetto St. Lawrence Seaway. Venne proposta la costruzione di un viadotto, principalmente sopra una diga di sbarramento costruita principalmente in roccia coperta con terra, per attraversare l'Abegweit Passage, con un tunnel o con un ponte che lasciasse uno spazio marino libero di 300 metri per far passare la navigazione. Questo piano venne respinto per problemi di navigabilit\u00e0, ma venne riproposto nel 1962. Nel 1965, il governo federale proponeva lo stanziamento di 148 milioni di dollari canadesi per il \"fixed link\", sotto forma di un tunnel/viadotto/ponte. Le vie di approccio e le linee ferroviarie vennero costruite a Borden e l'isola Jourimain ma il progetto venne abbandonato formalmente nel 1969 in seguito al consiglio di scienziati che raccomandavano il miglioramento dei servizi di ferry.\nA causa dell'estrema complessit\u00e0 del regime delle maree nel Northumberland Strait, che consiste di cicli diurni e semi-diurni, qualsiasi tentativo di chiudere il passaggio Abegweit sarebbe stato quasi impossibile dal momento che i cicli di marea su ogni lato dello sbarramento si sarebbero verificati in opposte direzioni (sottoponendo a grave stress dinamico lo sbarramento). Esperti del Canadian Hydrographic Service calcolarono che le correnti di marea attraverso un intervallo in questo tipo di sbarramento avrebbero velocit\u00e0 che superano i 18 nodi (33,3\u00a0km/h), sufficientemente potenti per contrastare la maggior parte delle navi commerciali, e per spazzare via macigni delle dimensioni di una casa."}
{"id": "4003456", "revid": "767487", "url": "https://it.wikipedia.org/wiki?curid=4003456", "title": "Mat\u00edas Alustiza", "text": ""}
{"id": "4003460", "revid": "767487", "url": "https://it.wikipedia.org/wiki?curid=4003460", "title": "Gruppo della columbite", "text": "Il gruppo della columbite \u00e8 un gruppo di minerali aventi la formula chimica generalizzata \"AB\"2O6 con \"A\" che pu\u00f2 essere Fe2+, Mn, Mg e \"B\" che pu\u00f2 essere Nb o Ta. Comunemente ci si riferisce ai minerali del gruppo aventi Nb come catione dominante nel sito \"B\" col nome di columbite mentre quelli che hanno \"Ta\" come catione dominante assumono il nome generico di tantalite. I minerali di questo gruppo sono utilizzati per l'estrazione di niobio e tantalio (coltan)."}
{"id": "4003462", "revid": "326822", "url": "https://it.wikipedia.org/wiki?curid=4003462", "title": "Rupan Sansei - Babylon no \u014dgon densetsu", "text": ""}
{"id": "4003463", "revid": "2052878", "url": "https://it.wikipedia.org/wiki?curid=4003463", "title": "Tu amore mio/Viva", "text": "Tu amore mio/Viva \u00e8 un singolo di Fiorella Mannoia pubblicato nel 1977 dalla Dischi Ricordi (Catalogo: SRL 10842).\nTracce.\nDurata totale: 6 min : 20 s"}
{"id": "4003465", "revid": "838137", "url": "https://it.wikipedia.org/wiki?curid=4003465", "title": "W\u0101kea", "text": ""}
{"id": "4003466", "revid": "614400", "url": "https://it.wikipedia.org/wiki?curid=4003466", "title": "Leopoldo Sabbatini", "text": "Biografia.\nLaureato in Giurisprudenza all'Universit\u00e0 di Pisa, nel 1885 divenne vicesegretario della Camera di commercio di Milano e tre anni dopo segretario generale.\nEbbe un ruolo importante nella creazione della federazione di tutte le camere di commercio d'Italia, Unioncamere, il 7 giugno 1901, dove fu il primo segretario generale, e poi svolse il ruolo di vicepresidente fino al 1912, quando si dimise per dedicarsi a tempo pieno all'Universit\u00e0.\nChiamato dal fondatore Ferdinando Bocconi, Leopoldo Sabbatini fu autore del programma formativo, primo rettore e presidente dell'Ateneo (1902-1914) e alla morte di Bocconi nel 1912, anche gestore di fatto dell'universit\u00e0."}
{"id": "4003467", "revid": "33689", "url": "https://it.wikipedia.org/wiki?curid=4003467", "title": "Un Natale in giallo", "text": "Un Natale in giallo \u00e8 una raccolta di racconti ambientati durante il periodo natalizio in cui sette giallisti, italiani e stranieri, pongono i rispettivi personaggi ricorrenti al centro di vicende non prettamente poliziesche \u2013 o nelle quali il tema criminoso rimane comunque sullo sfondo \u2013 privilegiando piuttosto il lato intimo e personale della narrazione.\nLa struttura.\nPoich\u00e9 i protagonisti dei racconti sono tutti personaggi che compaiono in numerose narrazioni precedenti dei rispettivi autori, ciascun racconto \u00e8 accompagnato da una breve nota editoriale che contiene cenni storici o biografici utili ai lettori che eventualmente non li avessero ancora conosciuti.\nCronologia.\nLe storie dei racconti, ambientate in vari luoghi e tutte indipendenti l'una dall'altra, si collocano in epoche differenti del presente e del passato. Sono accomunate soltanto dall'ambientazione nel periodo natalizio."}
{"id": "4003468", "revid": "478133", "url": "https://it.wikipedia.org/wiki?curid=4003468", "title": "Tu amore mio", "text": ""}
{"id": "4003472", "revid": "1343317", "url": "https://it.wikipedia.org/wiki?curid=4003472", "title": "Cham cham", "text": "Il Cham cham o Chum chum (: \u099a\u09ae \u099a\u09ae) \u00e8 un dolce tradizionale della cucina bengalese, diffuso anche in India e Pakistan. Porabari in Tangail District, Bangladesh, \u00e8 stata famosa per circa 150 anni per un tipo di Chamcham che ha origine di Raja Ramgore.\nPreparazione.\nIl \"cham cham\" viene preparato a partire da un impasto di farina, panna, zucchero e latte, aromatizzato con zafferano, succo di limone, cocco grattugiato che ne conferiscono diverse colorazioni, tipicamente rosa, giallo pallido o bianco."}
{"id": "4003474", "revid": "123844379", "url": "https://it.wikipedia.org/wiki?curid=4003474", "title": "Materiale rotabile delle Ferrovie Nord Milano", "text": "Questa pagina contiene una lista di tutti i gruppi di locomotive e automotrici che sono state immatricolate nel parco delle Ferrovie Nord Milano dalla loro costituzione (1879) ad oggi."}
{"id": "4003475", "revid": "49137884", "url": "https://it.wikipedia.org/wiki?curid=4003475", "title": "Autotreno FNM ATR 220", "text": ""}
{"id": "4003476", "revid": "339392", "url": "https://it.wikipedia.org/wiki?curid=4003476", "title": "Autotreno FNM ATR 115", "text": ""}
{"id": "4003478", "revid": "49137927", "url": "https://it.wikipedia.org/wiki?curid=4003478", "title": "Automotrice FNM E 761", "text": ""}
{"id": "4003480", "revid": "33751", "url": "https://it.wikipedia.org/wiki?curid=4003480", "title": "Lega calcistica degli Emirati Arabi Uniti 1987-1988", "text": "La UAE Football League 1987-1988 \u00e8 la 25\u00aa edizione della massima competizione calcistica nazionale per club degli Emirati Arabi Uniti. La squadra campione in carica \u00e8 il Sharjah FC.A questa edizione della massima serie prendono parte 12 squadre, col finire del campionato a laurearsi campione degli Emirati Arabi Uniti diventa per la prima volta nella sua storia e l'Al-Wasl.\nClassifica.\nLegenda:\n\u00a0\u00a0\u00a0\u00a0\u00a0 Campione degli Emirati Arabi Uniti 1987-1988, ammessa al Coppa dei Campioni del Golfo 1989\n\u00a0\u00a0\u00a0\u00a0\u00a0 Retrocessa in UAE Second Division 1988-1989\nNote:"}
{"id": "4003482", "revid": "49137942", "url": "https://it.wikipedia.org/wiki?curid=4003482", "title": "Automotrice FNM E 720 (II)", "text": ""}
{"id": "4003483", "revid": "49137978", "url": "https://it.wikipedia.org/wiki?curid=4003483", "title": "Automotrice FNM E 710 (II)", "text": ""}
{"id": "4003485", "revid": "578661", "url": "https://it.wikipedia.org/wiki?curid=4003485", "title": "Mini bypass gastrico", "text": "Il mini bypass gastrico \u00e8 un intervento di chirurgia bariatrica di tipo misto e rappresenta una variante del bypass gastrico.\nL'intervento nel dettaglio.\nIl mini bypass gastrico si differenzia dall'intervento tradizionale per la presenza di una sola connessione tra stomaco sezionato ed intestino, oltre alla formazione di un unico tubulo gastrico.\nL'intervento \u00e8 pi\u00f9 semplice rispetto a quello di bypass gastrico tradizionale; questo porta ad una riduzione dei tempi operatori, minori rischi intraoperatori ed a distanza.\nIl mini bypass gastrico porta ad una riduzione del calo ponderale pari al 60/70% circa del peso in eccesso grazie all'azione gastroresettiva che determina una minor quantit\u00e0 di alimenti introdotti ed a un'azione malassorbitiva decisamente pi\u00f9 marcata rispetto all'intervento tradizionale.\nIl 17 aprile 2014 questo intervento \u00e8 stato inserito nel consenso informato della SICOB (Societ\u00e0 Italiana di Chirurgia dell'Obesit\u00e0 e delle Malattie Metaboliche), essendo pertanto accettato in toto dalla comunit\u00e0 scientifica italiana. \nTuttavia, al momento non sono molti i chirurghi bariatri ad adottarlo."}
{"id": "4003491", "revid": "633110", "url": "https://it.wikipedia.org/wiki?curid=4003491", "title": "FCM 36", "text": "L'FCM 36 (Char l\u00e9ger Mod\u00e8le 1936 FCM) \u00e8 stato un carro armato leggero francese, ideato per rimpiazzare il Renault FT nel compito di sostegno alla fanteria e prodotto dalla \"Soci\u00e9t\u00e9 nouvelle des Forges et Chantiers de la M\u00e9diterran\u00e9e\" (FCM). L'alto costo del singolo mezzo caus\u00f2 una produzione modesta e il veicolo ebbe un'effimera carriera durante la campagna del 1940. Catturato in alcuni esemplari dai tedeschi, fu da questi riutilizzato come base semovente.\nStoria.\nSviluppo.\nNel 1926 fu emanato in Francia un programma di sviluppo che prevedeva la produzione di massa di carri armati leggeri ed economici, al fine di meccanizzare adeguatamente le forze di cavalleria e sostituire l'obsoleto Renault FT. Tra le varie aziende la Renault propose il Char D1, che per\u00f2 non aveva costi contenuti ed era classificabile pi\u00f9 come carro medio; dopo le esercitazioni combinate svoltesi tra il 1932 e il 1933, fu diffuso un piano che invitava le industrie nazionali a presentare le rispettive idee. In tutto risposero diciassette ditte e cinque riuscirono ad assicurarsi i fondi per proseguire le ricerche. Ognuna elabor\u00f2 poi un prototipo, ma solo tre furono accettati: quello della Hotchkiss (che sarebbe divenuto l'Hotchkiss H35), quello della Renault (il futuro Renault R35) e quello della FCM, che sebbene pi\u00f9 costoso degli altri due aveva caratteristiche decisamente innovative.\nNel marzo del 1934 fu completato un simulacro in legno, seguito da un prototipo terminato nel 1935, pesante 10 tonnellate a vuoto e mosso da un motore costruito sotto licenza della ditta britannica Ricardo. La priorit\u00e0 accordata al nuovo carro era inferiore a quella garantita agli altri due progetti, evolutisi rapidamente in mezzi definitivi che andarono ad armare le divisioni meccanizzate francesi: la proposta della FCM fu accettato solo durante il 1936 e la produzione inizi\u00f2 addirittura ai primi del 1938. La denominazione militare del mezzo era \"Char L\u00e9ger FCM Mod\u00e8le 1936\", abbreviata in FCM 36.\nProduzione.\nQuando l'esercito francese ordin\u00f2 i primi FCM 36, la ditta appose a ogni singolo mezzo un prezzo esorbitante, perci\u00f2 i comandi si rassegnarono a richiederne solo 100. Il primo lotto cominci\u00f2 a essere fabbricato ai primi del 1938, a maggio fu consegnato il primo esemplare e a marzo 1939 la produzione termin\u00f2. Poco dopo fu stanziato un secondo ordine di 200 unit\u00e0, ma la FCM raddoppi\u00f2 il gi\u00e0 proibitivo costo dei carri e la richiesta fu annullata.\nImpiego operativo.\nArm\u00e9e de terre.\nEntrati in servizio durante il maggio 1938, furono pi\u00f9 tardi schierati nel 4\u00ba e 7\u00ba BCC (\"Bataillon de Chars de Combat\"): ognuna delle due formazioni contava 40 FCM come forza direttamente impiegabile pi\u00f9 altri cinque carri al quartier generale; tali due unit\u00e0 erano anche conosciute come BCL (\"Bataillon de Chars L\u00e9gers\"), uniche nel loro genere. Esse costituirono assieme a un battaglione di Renault R35 la riserva corazzata della 2\u00aa Armata, posta a difesa delle Ardenne e di Sedan. Il 14 maggio 1940 i carri furono lanciati contro il cuneo blindato tedesco che il giorno precedente aveva sfondato nel settore stabilendo una testa di ponte oltre la Mosa; \u00e8 noto per\u00f2 che almeno il 7\u00ba BCC dot\u00f2 ognuno dei suoi mezzi di soli 12 proiettili AP (\"Armour Piercing\", cio\u00e8 perforanti), secondo i dettami di impiego del veicolo che prevedevano l'appoggio della fanteria e non il contrasto dei corazzati. La battaglia che ne deriv\u00f2 fu comunque peculiare: i vecchi cannoni SA 18 da 37\u00a0mm dei francesi non riuscivano a penetrare le corazze dei Panzer III, mentre il pi\u00f9 moderno pezzo da 37\u00a0mm che equipaggiava i carri tedeschi ebbe grandi difficolt\u00e0 a trapassare le spesse piastre inclinate degli avversari; ma, come spesso accadeva nelle lotte tra corazzati, il combattimento si svolse a brevissima distanza, alla fine i pi\u00f9 esperti Panzer ebbero la meglio e i carri francesi, esaurite le munizioni e con gli equipaggi spossati, si ritirarono lasciando sul campo 26 mezzi.\nHeer.\nTerminata vittoriosamente la campagna di Francia, i tedeschi catturarono 50 FCM 36. Ridenominati come \"Panzerkampfwagen FCM 737 (f)\" non furono integrati in nessuna formazione dell'esercito e rimasero nei depositi per anni. Solo all'inizio del 1943 un ufficiale di stanza a Parigi, Alfred Becker, cominci\u00f2 a saccheggiare le giacenze di vecchio materiale bellico francese per riutilizzare gli obsoleti scafi come base per l'artiglieria, realizzando veicoli che avrebbero rimpinguato le decrepite forze d'occupazione in vista di attacchi alleati. Dieci FCM 36 ebbero al posto di sovrastruttura e torretta una casamatta aperta con un cannone anticarro 7,5 cm PaK 40, divenendo cos\u00ec improvvisati cacciacarri: simili blindati ebbero la denominazione \"7,5\u00a0cm PaK 40 (Sf.) auf Gesch\u00fctzwagen FCM (f)\", pi\u00f9 noti come Marder I; il peso eccessivo della nuova impostazione rese per\u00f2 i mezzi lenti e sottopotenziati perch\u00e9 non si era provveduto a migliorare l'apparato motore. Su altri 10 carri, nel 1942, era stato invece installato un obice le FH 18 da 105\u00a0mm trasformandoli in semoventi d'artiglieria.\nTutti i veicoli convertiti furono compresi nel \"200. Sturmabteilung\" facente parte della 21. Panzer-Division. La totalit\u00e0 dei semoventi prese parte ai feroci combattimenti che seguirono lo sbarco in Normandia, mettendosi positivamente in luce; utilizzati per lo pi\u00f9 durante l'Operazione Goodwood, furono via via distrutti e nessuno sopravvisse.\nCaratteristiche.\nRispetto a molti altri carri contemporanei, l'FCM 36 era all'avanguardia per certi aspetti: lo scafo, ottenuto mediante saldatura, era protetto frontalmente da 30\u00a0mm d'acciaio, da 20\u00a0mm su fianchi e retro, mentre la torretta presentava su tutti i lati (tetto escluso) piastre da 40\u00a0mm. Al telaio furono poi applicate lamiere aggiuntive da 10\u00a0mm rispettando l'originale inclinazione compresa tra i 30\u00b0 e i 45\u00b0: ci\u00f2 garantiva un'accresciuta resistenza ed evitava la presenza di angoli e spigoli, possibili \"trappole per proiettili\". Ancora, l'apparato motore era diesel invece che alimentato a benzina ed era stata dimostrata l'ermeticit\u00e0 del mezzo al gas, cosa che interess\u00f2 subito i militari, memori delle stragi chimiche della prima guerra mondiale.\nLa dotazione offensiva non era per\u00f2 all'altezza delle eccellenti qualit\u00e0 difensive: concentrata in una torretta APX monoposto dalla forma ottagonale, consisteva in un antiquato cannone Puteaux SA 18 da 37\u00a0mm e in una mitragliatrice MAC 1931C (Reibel) da 7,5\u00a0mm a brandeggio manuale. Pare comunque che alcuni FCM fossero dotati del pezzo pari calibro SA 38 lungo 33 calibri (L/33), quindi efficace contro corazze di non grande spessore.\nUn secondo fattore che inficiava gravemente le potenzialit\u00e0 del mezzo era l'equipaggio, di soli 2 uomini, poich\u00e9 era stato pensato per accompagnare la fanteria, compito certo meno frenetico che non combattere altri mezzi corazzati. Il comandante, unico occupante della torretta, era oberato dai compiti che gli erano assegnati: dare ordini al pilota, coordinarsi con i veicoli amici (tramite bandierine opportunamente sporte dalla cupola fissa), caricare e adoperare l'armamento, senza contare che mancavano completamente interfoni per le comunicazioni interne e radio per mettersi in contatto con gli altri carri amici. Il guidatore sedeva nella parte frontale dello scafo e poteva usufruire di un visore: aperto quando non si era in zona di combattimento, veniva chiuso durante una battaglia e il pilota passava ad adoperare una feritoia coadiuvata da un iposcopio.\nIl treno di rotolamento era uguale a quello del carro pesante Char B1, composto per lato da quattro carrelli con due ruote ciascuno, vincolati a sospensioni a molle elicoidali; davanti a tutte le ruote cos\u00ec accoppiate era stata aggiunta una singola ruota indipendente, con propri ammortizzatori. La ruota di rinvio era in posizione anteriore e mentre la ruota motrice dentata era sita posteriormente: su tale sistema vennero adottati correvano cingoli larghi 320\u00a0mm a guide esterne. L'apparato motore, situato nel vano posteriore dello scafo, era un Berliet a 4 cilindri capace di erogare 91\u00a0hp: servito da un serbatoio da 260 litri, garantiva al mezzo un'autonomia di 225 chilometri ma una velocit\u00e0 massima di soli 24\u00a0km/h; il cambio cui era collegato forniva 5 marce avanti e una retromarcia e si ingranava alla trasmissione anteriore. Il peso totale del carro era di 12,2 tonnellate."}
{"id": "4003495", "revid": "729019", "url": "https://it.wikipedia.org/wiki?curid=4003495", "title": "Hikarigaoka (metropolitana di Tokyo)", "text": "La \u00e8 una stazione della metropolitana di Tokyo situata nel quartiere di Nerima a Tokyo, ed \u00e8 il capolinea della Linea \u014cedo. La sua sigla \u00e8 E-38.\nHikarigaoka potrebbe essere tradotto in italiano come \"Colline Luminose\". La stazione di Hikarigaoka fu coinvolta nell'attentato alla metropolitana di Tokyo nel 1995, cos\u00ec come \u00e8 anche testimoniato nelle prime due serie dell'anime Digimon.\nNella finzione.\nHikarigaoka \u00e8 stata l'ambientazione di alcune vicende di Digimon Adventure e Digimon Adventure 02. I Digiprescelti originali avevano assistito allo scontro tra Greymon e Parrotmon in questo quartiere."}
{"id": "4003497", "revid": "1632387", "url": "https://it.wikipedia.org/wiki?curid=4003497", "title": "Barfi", "text": "Il Barfi, burfi o burfee (: \u092c\u0930\u094d\u092b\u093c\u0940, : \u0628\u0631\u0641\u06cc), \u00e8 un dolce tipico del subcontinente indiano.\nEtimologia.\nIl nome del barfi proviene dalla parola persiana \"barf\" che significa letteralmente \"neve\", poich\u00e9 il barfi ricorda vagamente il ghiaccio e la neve.\nPreparazione.\nIl barfi viene preparato scaldando il latte condensato unito allo zucchero fino a farlo diventare solido. Le molteplici varianti includono il \"besan barfi\", ottenuto aggiungendo farina di ceci, il \"kaaju barfi\", ottenuto aggiungendo gli anacardi, il \"pista barfi\", ottenuto tramite l'utilizzo di pistacchi, e il \"gajar barfi\" in cui si aggiungono carote tritate.\nViene talvolta aromatizzato con dei frutti come il mango o il cocco o con spezie come il cardamomo. Altre volte viene invece guarnito con il vark, una particolare foglia d'oro commestibile."}
{"id": "4003498", "revid": "1573940", "url": "https://it.wikipedia.org/wiki?curid=4003498", "title": "Rupan Sansei - Babylon no \u014dgon densetsu (videogioco)", "text": " \u00e8 un videogioco d'azione giapponese basato su \"Lupin III\" di Monkey Punch, prodotto da Toho nel 1988 per MSX.\nBench\u00e9 tratto dall'omonimo film in giacca rosa \"La leggenda dell'oro di Babilonia\", Lupin III veste invece la classica giacca rossa, mentre la rosa \u00e8 presente solo nella copertina. L'unico videogioco del ladro gentiluomo a presentare il protagonista in giacca rosa \u00e8 \"Rupan Sansei\", del 1984.\nModalit\u00e0 di gioco.\nLa missione di Lupin III \u00e8 quella di percorre diversi tragitti senza incappare in nemici e ostacoli. A disposizione del personaggio vi sono delle bolle. Queste bolle possono essere acquisite uccidendo i nemici. Quando si cade nella stanza infiammata bisogna sparare con le bolle, se si resiste a lungo si prendono punti e si viene catapultati nel percorso originale. Ci sono anche un livello bonus per Goemon e uno per Jigen."}
{"id": "4003500", "revid": "1305772", "url": "https://it.wikipedia.org/wiki?curid=4003500", "title": "Automotrice SNFT ALn 668", "text": "Per automotrice SNFT ALn 668 si possono intendere diverse serie di automotrici diesel della Societ\u00e0 Nazionale Ferrovie e Tramvie (dal 1993 delle Ferrovie Nord Milano):"}
{"id": "4003501", "revid": "1305772", "url": "https://it.wikipedia.org/wiki?curid=4003501", "title": "Filippo d'Artois", "text": ""}
{"id": "4003502", "revid": "49138283", "url": "https://it.wikipedia.org/wiki?curid=4003502", "title": "Automotrice FNM ALn 668", "text": ""}
{"id": "4003506", "revid": "600229", "url": "https://it.wikipedia.org/wiki?curid=4003506", "title": "Tere", "text": "Nella mitologia africana, Tere \u00e8 il dio che secondo il mito popol\u00f2 la terra di animali e di uomini.\nIl mito.\nNel mito Tere voleva vedere la Terra e Ivoro gli disse che la Terra era inospitale. Tere mise le ricchezze degli d\u00e8i, le piante, e i loro servitori, umani e animali. \nDurante il viaggio un animaletto di specie ignota produsse un suono inciampando e Ivoro pens\u00f2 che Tere fosse giunto a terra allora lasci\u00f2 la corda e il tamburo precipit\u00f2 a terra. Alcuni animali scapparono e alcune piante se ne volarono , mentre altri furono trattenuti da Tere. Gli animali fuggiti e le piante che sono volate via sono selvatiche e selvaggi, gli animali e le piante trattenute da Tere sono gli animali domestici e le piante coltivabili. "}
{"id": "4003507", "revid": "298229", "url": "https://it.wikipedia.org/wiki?curid=4003507", "title": "Campionati africani di atletica leggera 1985", "text": "I Campionati africani di atletica leggera 1985 sono stati la 4\u00aa edizione dei Campionati africani di atletica leggera. La manifestazione si \u00e8 svolta dal 15 al 18 agosto presso lo Stadio Internazionale del Cairo, in Egitto.\nPer la seconda volta Il Cairo ospita un'edizione dei campionati africani di atletica leggera."}
{"id": "4003513", "revid": "287204", "url": "https://it.wikipedia.org/wiki?curid=4003513", "title": "Basket Alcamo 2011-2012", "text": "La stagione 2011-2012 del Basket Alcamo \u00e8 stata la prima disputata dalla nuova societ\u00e0 alcamese di pallacanestro femminile in Serie A1; \u00e8 la settima per una squadra del comune del Trapanese.\nSponsorizzata dalla Gea Magazzini, la squadra si \u00e8 classificata al dodicesimo posto nella massima divisione e ha dovuto partecipare ai play-out, al termine dei quali si \u00e8 salvata condannando alla retrocessione il CUS Cagliari.\nVerdetti stagionali.\nCompetizioni nazionali\nRosa.\n\"Scheda su LegABasketFemminile.it\""}
{"id": "4003518", "revid": "599013", "url": "https://it.wikipedia.org/wiki?curid=4003518", "title": "Nando Matola", "text": ""}
{"id": "4003520", "revid": "1543377", "url": "https://it.wikipedia.org/wiki?curid=4003520", "title": "Gli orsacchiotti di Chicago", "text": "Gli orsacchiotti di Chicago (\"The Chicago Teddy Bears\") \u00e8 una serie televisiva statunitense in 13 episodi trasmessi per la prima volta nel corso di una sola stagione nel 1971. \u00c8 una sitcom ambientata negli anni 1920 a Chicago. In Italia \u00e8 stata trasmessa su Retequattro.\nTrama.\nChicago, anni 20, era del proibizionismo. Linc McCray e lo zio Latzi gestiscono insieme uno speakeasy. Un piccolo gangster di nome Nick Marr vuole prenderne il controllo. Marr \u00e8 il cugino di Linc McCray e nipote di Latzi; l'ingenuo Latzi stenta a credere che suo nipote possa non essere quel bravo ragazzo che lui aveva sempre pensato. Tuttavia, il contabile Marvin e l'inetta guardia del corpo di Linc, Duke, sono molto spaventati da Marr.\nProduzione.\nLa serie fu prodotta da Dean Jones Productions e Warner Bros. Television e girata negli studios della Warner Brothers a Burbank in California. Le musiche furono composte da Jerry Fielding.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 17 settembre 1971 al 10 dicembre 1971 sulla rete televisiva CBS. La serie fu messa in onda nella stessa fascia oraria della serie \"La famiglia Brady\" ed ottenne, per questo, un rating basso. Fu cancellata dalla CBS dopo soli tre mesi dalla prima messa in onda. In Italia \u00e8 stata trasmessa con il titolo \"Gli orsacchiotti di Chicago\" su Retequattro.\nAlcune delle uscite internazionali sono state:"}
{"id": "4003523", "revid": "46931", "url": "https://it.wikipedia.org/wiki?curid=4003523", "title": "The Chicago Teddy Bears", "text": ""}
{"id": "4003524", "revid": "729019", "url": "https://it.wikipedia.org/wiki?curid=4003524", "title": "Campeonato Profesional 1969", "text": "Il Campeonato Profesional 1969 fu la 22\u00aa edizione della massima serie del campionato colombiano di calcio, e fu vinta dal Deportivo Cali.\nAvvenimenti.\nIl campionato riprende la formula dell'anno precedente, apportando una modifica: i due tornei, Apertura e Finalizaci\u00f3n, garantiscono la qualificazione a un girone finale (a 3 squadre) anzich\u00e9 a una finale tra due squadre.\nGirone finale.\nLegenda:\nNote:"}
{"id": "4003525", "revid": "599013", "url": "https://it.wikipedia.org/wiki?curid=4003525", "title": "Eoin Doyle", "text": "Carriera.\nDopo aver giocato nelle nazionali giovanili irlandesi, Doyle viene acquistato dallo ; dopo qualche apparizione con la squadra Under-21, nel 2007 fa il suo esordio in prima squadra, raggiungendo in due anni 35 presenze e 5 reti.\nNel 2009 passa allo , vincendo una League of Ireland Cup e due FAI Cup nel 2010 e 2011; nell'ultimo anno realizza 20 gol.\nNel dicembre 2011, terminato il suo contratto con lo Sligo, passa all'. Pur non giocando molto in campionato, in Scottish Cup contribuisce all'arrivo in finale dei bianco-verdi di Edimburgo con 2 gol, di cui uno decisivo contro il . In campionato segna il suo primo gol nella sfida salvezza contro il , poi vinta 4-0 dagli \"Hibs\".\nNella sua seconda stagione in Scozia gioca molte gare, pur non partendo spesso da titolare, e riesce a siglare 11 reti. Importante \u00e8 stata la sua prestazione contro il nella semifinale di Scottish Cup, in cui sigla uno dei gol che d\u00e0 vita alla rimonta degli Hibs.\nIl 31 maggio 2013 passa al , squadra di Football League Two.\nNegli anni seguenti girovaga per varie squadre inglesi facendo ritorno in patria, il 7 gennaio 2022, trasferendosi al ."}
{"id": "4003526", "revid": "10125", "url": "https://it.wikipedia.org/wiki?curid=4003526", "title": "Turbo-capitalismo", "text": ""}
{"id": "4003535", "revid": "599013", "url": "https://it.wikipedia.org/wiki?curid=4003535", "title": "Tadjou Salou", "text": ""}
{"id": "4003537", "revid": "247222", "url": "https://it.wikipedia.org/wiki?curid=4003537", "title": "Tape from California", "text": "Tape from California \u00e8 il quinto album di Phil Ochs, registrato per l'A&amp;M e uscito nel luglio del 1968.\nLe canzoni pi\u00f9 note sono \"The War Is Over\", ispirata da una poesia di Allen Ginsberg, e \"Joe Hill\", dedicata al leader sindacale svedese Joe Hill, emigrato negli Usa e poi condannato a morte con accuse di poco conto riguardanti l'omicidio di un negoziante di Salt Lake City.\nSingoli.\nL'unico singolo estratto da quest'album contiene sul lato A \"The War Is Over\" e sul lato B \"They Harder They Fall\", eseguita in una versione rock mai pubblicata in nessun album, nemmeno postumo."}
{"id": "4003542", "revid": "6923", "url": "https://it.wikipedia.org/wiki?curid=4003542", "title": "BPCE", "text": "Il gruppo BPCE (Groupe des Banques Populaires et des Caisses d'Epargne) \u00e8 la quarta banca di Francia, nata nel 2009 dalla fusione della CNCE (Caisse nationale des caisses d'\u00e9pargne) e BFBP (Banque f\u00e9d\u00e9rale des banques populaires, gi\u00e0 Groupe Banque Populaire), che comunque sopravvivono come marchi.\nLa banca ha pi\u00f9 di 30 milioni di clienti e pi\u00f9 di 8000 agenzie al 31 dicembre 2011.\nOrganizzazione.\nL'holding BPCE comprende:\nDati finanziari.\nDati finanziari al 31 dicembre 2011 (fonte: BPCE)\nCrediti:\nDepositi clienti:\nRating:"}
{"id": "4003545", "revid": "767487", "url": "https://it.wikipedia.org/wiki?curid=4003545", "title": "TV7 Benevento", "text": "TV7 Benevento \u00e8 un'emittente televisiva regionale campana.\nStoria.\nFondata nel 1984 dall'attuale direttore responsabile Mario Del Grosso, come costola televisiva della preesistente Radio Antenna Benevento International, negli anni novanta espande la sua area di copertura, raggiungendo, oltre che Benevento citt\u00e0 tutto il Sannio e l'Irpinia, anche grazie all'attivazione di un impianto su Montevergine.\nTV7 \u00e8 stata tra le prime emittenti campane a testare la tecnologia digitale terrestre, avviando le sperimentazioni notturne gi\u00e0 nel 2004, tuttavia \u00e8 solo a partire dal dicembre 2009, a seguito del passaggio di tutta la Campania alla tecnica di trasmissione in digitale, che il Ministero delle Comunicazioni autorizza l'emittente ad operare un proprio multiplex digitale sulla frequenza UHF 68 per le province di Avellino e Benevento.\nNell'aprile 2012, TV7 Benevento stringe un accordo con l'operatore Julie Italia per trasmettere anche a Napoli e nelle altre province campane. All'interno del multiplex di TV7 Benevento vengono quindi inseriti i canali Julie Italia, Telelibera 63 e TeleTorre, mentre nei mux Julie compaiono TV7 e TV7+ News. In questo modo i canali del gruppo TV7 raggiungono una diffusione regionale; successivamente si trasferisce nel mux di Canale 9. Attualmente TV7 \u00e8 presente nel mux di Napoli Canale 21 (Ch35).\nTV7 Benevento \u00e8 una delle pochissime emittenti locali a non aver mai cambiato editore e gruppo di collaboratori dalla sua fondazione ad oggi"}
{"id": "4003548", "revid": "767487", "url": "https://it.wikipedia.org/wiki?curid=4003548", "title": "Vitalij Staruchin", "text": "Nel 2011 Staruchin, assieme a Oleh Blochin, Valeri Lobanovski e Igor Belanov, \u00e8 stato nominato \"leggenda del calcio ucraino\"."}
{"id": "4003549", "revid": "767487", "url": "https://it.wikipedia.org/wiki?curid=4003549", "title": "Tacica", "text": "I Tacica sono un gruppo musicale J-Rock giapponese proveniente da Hokkaid\u014d. Nel 2012 hanno interpretato il brano \"newsong\", utilizzato come decima sigla d'apertura dell'anime \"Naruto Shippuden\"."}
{"id": "4003553", "revid": "124951117", "url": "https://it.wikipedia.org/wiki?curid=4003553", "title": "Historia de un amor", "text": "Historia de un amor, in lingua italiana \"Storia di un amore\", \u00e8 una canzone scritta dal compositore panamense Arturo \"Chino\" Hass\u00e1n (1911\u20131974), nel 1955, in forma di bolero, ed incisa nello stesso anno dall'argentino Leo Marini assieme ai Sonora Matancera.\nIl brano fu usato come colonna sonora, nel 1956, nel film dallo stesso titolo diretto da Roberto Gavald\u00f3n, interpretato da \"Libertad Lamarque\", ed \u00e8 stato cantato da artisti italiani come Mietta in collaborazione con i Marea nel 2017, da Laura Pausini (2013), Iva Zanicchi (2003), Orietta Berti (2003),\nIl Volo (2012), Gian Costello (nel 1959 con il testo in italiano di Biri e Antonietta De Simone), Bruna Marlia in arte Manola Riuz(1960) Ruggero Oppi (1959), Nicola Di Bari e da molti artisti internazionali, tra i quali: Ces\u00e1ria \u00c9vora, Dalida (1957, in francese, testo di Francis Blanche), Lucho Gatica, Guadalupe Pineda, Eydie Gorm\u00e9 (1964), Los Paraguayos, Abbe Lane, Marco Antonio Mu\u00f1iz, Tommy Garrett (1966), Julio Iglesias (1976), Ang\u00e9lica Mar\u00eda, Nana Mouskouri (1991), George Dalaras, Luis Arcaraz y Su Orquesta, P\u00e9rez Prado (1957), Laura Fygi (2000), Pedro Infante (1959), Luis Miguel (1994), Yasar, Lili Boniche, Los Tres Ases, Dany Brillant, Ana Gabriel (2009), Diego El Cigala, Luz Casal (2011), Lucho Gatica, ZAZ (2013, dal vivo), Richard Clayderman (1981), Richard Galliano (2005), Pancho Barraza, Los Panchos, Roberto Kel Torres, David Barrull (2014) Tania Libertad, French Latino, Mario Frangoulis, Tonina Saputo (2015), Il Divo (2015), H\u00e9l\u00e8ne S\u00e9gara (2016, in francese e in italiano), Deepanima (2017), Giovanni Marradi (2017), Tony Glausi (2020).\nCinema.\nIl brano \u00e8 stato inserito nelle colonne sonore di vari film; \u00e8 indicato tra parantesi il nome dell'interprete:"}
{"id": "4003555", "revid": "599013", "url": "https://it.wikipedia.org/wiki?curid=4003555", "title": "Oleg L\u00eftv\u00efnenko", "text": ""}
{"id": "4003558", "revid": "741886", "url": "https://it.wikipedia.org/wiki?curid=4003558", "title": "NXC", "text": ""}
{"id": "4003562", "revid": "767487", "url": "https://it.wikipedia.org/wiki?curid=4003562", "title": "Vladimir Astapovskij", "text": "Carriera.\nFu eletto calciatore sovietico dell'anno nel 1976, quando ottenne anche la medaglia di bronzo ai Giochi olimpici con la sua Nazionale."}
{"id": "4003563", "revid": "49139075", "url": "https://it.wikipedia.org/wiki?curid=4003563", "title": "Vladimir Astapovsky", "text": ""}
{"id": "4003566", "revid": "599013", "url": "https://it.wikipedia.org/wiki?curid=4003566", "title": "Gino Corazza", "text": "Carriera.\nGioca con il Padova una stagione in Prima Categoria disputando in totale 10 partite. Debutta il 4 ottobre 1914 in Padova-Vicenza (1-3). Gioca la sua ultima partita con i biancoscudati il 6 dicembre 1914 nel derby Petrarca-Padova (3-2)."}
{"id": "4003577", "revid": "1305772", "url": "https://it.wikipedia.org/wiki?curid=4003577", "title": "Newsong", "text": "Newsong \u00e8 un brano musicale del gruppo musicale giapponese Tacica, pubblicato il 18 gennaio 2012 come loro settimo singolo. Il brano \u00e8 stato utilizzato come decima sigla di apertura degli episodi dal 231 al 256 dell'anime \"Naruto Shippuden\". Il singolo \u00e8 arrivato alla quattordicesima posizione della classifica Oricon dei singoli pi\u00f9 venduti in Giappone\nTracce.\nDurata totale: 15:10"}
{"id": "4003579", "revid": "1442080", "url": "https://it.wikipedia.org/wiki?curid=4003579", "title": "Avon Championships of Chicago 1982 - Doppio", "text": "Il doppio del torneo di tennis Avon Championships of Chicago 1982, facente parte del WTA Tour 1982, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Rosie Casals e Wendy Turnbull 7\u20135, 6\u20134."}
{"id": "4003582", "revid": "599013", "url": "https://it.wikipedia.org/wiki?curid=4003582", "title": "Aglae Doria", "text": "Carriera.\nGioca con il Padova una stagione in Prima Categoria disputando in totale 14 partite. Debutta il 5 aprile 1914 in Hellas Verona-Padova (3-3). Gioca la sua ultima partita con i biancoscudati il 6 dicembre 1914 nel derby Petrarca-Padova (3-2)."}
{"id": "4003584", "revid": "1442080", "url": "https://it.wikipedia.org/wiki?curid=4003584", "title": "Avon Championships of Detroit 1982 - Doppio", "text": "Il doppio del torneo di tennis Avon Championships of Detroit 1982, facente parte del WTA Tour 1982, ha avuto come vincitrici Leslie Allen e Mima Jau\u0161ovec che hanno battuto in finale Rosie Casals e Wendy Turnbull 6\u20134, 6\u20130."}
{"id": "4003590", "revid": "709565", "url": "https://it.wikipedia.org/wiki?curid=4003590", "title": "Avon Championships of Houston 1982 - Doppio", "text": "Il doppio del torneo di tennis Avon Championships of Houston 1982, facente parte del WTA Tour 1982, ha avuto come vincitrici Kathy Jordan e Pam Shriver che hanno battuto in finale Sue Barker e Sharon Walsh 7\u20136, 6\u20132."}
{"id": "4003595", "revid": "2730", "url": "https://it.wikipedia.org/wiki?curid=4003595", "title": "Avon Championships of California 1982 - Doppio", "text": "Il doppio del torneo di tennis Avon Championships of California 1982, facente parte del WTA Tour 1982, ha avuto come vincitrici Barbara Potter e Sharon Walsh che hanno battuto in finale Kathy Jordan e Pam Shriver 6\u20131, 3\u20136, 7\u20136(5)."}
{"id": "4003598", "revid": "436907", "url": "https://it.wikipedia.org/wiki?curid=4003598", "title": "Tanta Roba", "text": "Tanta Roba \u00e8 un'etichetta discografica italiana, specializzata in musica hip hop. \u00c8 stata fondata nel 2011 dal rapper Gu\u00e9 Pequeno e da DJ Harsh.\nStoria.\nTanta Roba prende il nome da un omonimo singolo dei Club Dogo dell'album \"Dogocrazia\". A luglio viene annunciata su YouTube la nascita dell'etichetta e viene presentato anche il primo artista oltre a Gu\u00e9 Pequeno, che \u00e8 Fedez. Il primo album pubblicato dall'etichetta \u00e8 stato \"Il mio primo disco da venduto\" di Fedez, seguito dal mixtape di Pequeno \"Fastlife Mixtape Vol. 3\" e da \"Death USB\" di Salmo.\nDa febbraio 2012 entra a far parte dell'etichetta anche Ensi che ha pubblicato insieme a DJ 2P \"Freestyle Roulette Mixtape\"; dal 19 giugno entrano a far parte di Tanta Roba il gruppo Troupe D'Elite, i quali pubblicano l'EP omonimo. Il 23 marzo 2013, il rapper Gemitaiz ha annunciato di essere stato scritturato per l'etichetta discografica, con la quale ha pubblicato \"L'unico compromesso\" in data 28 maggio. Il 2 aprile invece venne pubblicato \"Midnite\", secondo album di Salmo sotto la Tanta Roba.\nIl 25 settembre 2013, anche il rapper MadMan ha firmato per l'etichetta, con la quale ha pubblicato il singolo \"Come ti fa Mad\" e successivamente l'album \"Kepler\" insieme a Gemitaiz il 24 maggio 2014.\nIl 31 marzo 2014, la Tanta Roba ha firmato un accordo di licenza con la Universal Music Group. Riguardo all'accordo, il cofondatore DJ Harsh ha dichiarato: \nZona Uno Booking.\nNel settembre 2011, DJ Harsh fonda la Zona Uno Booking, agenzia di booking specializzata in artisti appartenenti alla scena hip hop. Fanno parte del roster di Zona Uno Booking gli artisti Tanta Roba."}
{"id": "4003600", "revid": "46931", "url": "https://it.wikipedia.org/wiki?curid=4003600", "title": "Le nuove avventure di Lassie", "text": ""}
{"id": "4003606", "revid": "275619", "url": "https://it.wikipedia.org/wiki?curid=4003606", "title": "Premio Tezuka", "text": ""}
{"id": "4003607", "revid": "486946", "url": "https://it.wikipedia.org/wiki?curid=4003607", "title": "Premio Shogakukan", "text": ""}
{"id": "4003608", "revid": "344646", "url": "https://it.wikipedia.org/wiki?curid=4003608", "title": "Gloeosporium olivarum", "text": ""}
{"id": "4003612", "revid": "1442080", "url": "https://it.wikipedia.org/wiki?curid=4003612", "title": "Avon Championships of Los Angeles 1982 - Doppio", "text": "Il doppio del torneo di tennis Avon Championships of Los Angeles 1982, facente parte del WTA Tour 1982, ha avuto come vincitrici Kathy Jordan e Anne Smith che hanno battuto in finale Barbara Potter e Sharon Walsh 6-3, 7-5."}
{"id": "4003618", "revid": "767487", "url": "https://it.wikipedia.org/wiki?curid=4003618", "title": "Un giorno per sbaglio", "text": "Un giorno per sbaglio (\"Separate Lies\") \u00e8 un film del 2005 diretto da Julian Fellowes.\nTrama.\nA prima vista, il matrimonio tra James Manning e Anne sembra perfetto: benestante procuratore noto a livello internazionale lui, brillante e affascinante padrona di casa lei, godono della loro esistenza privilegiata e serena tra Londra e la bella tenuta di campagna nel Buckinghamshire. Ogni preoccupazione \u00e8 praticamente assente. Durante un tranquillo weekend da ricchi, i coniugi fanno la conoscenza dell'affascinante e aristocratico Bill Bule, appena tornato dall'America, figlio viziato di Lord Rawston. Anne ne resta turbata fino al punto di dare una festa per poterlo incontrare di nuovo. Ma un incidente stradale sconvolger\u00e0 quel paradiso rurale e le sue eleganti case georgiane: il marito della donna delle pulizie dei Manning viene ritrovato morto sul ciglio della strada, investito da un'auto che \u00e8 fuggita senza neanche fermarsi. Dopo poco tempo James inizia a sospettare che il loro vicino possa essere il colpevole dell'omicidio automobilistico e scopre che l'auto misteriosa \u00e8 proprio quella di Bill Bule. James \u00e8 intenzionato a fare in modo che la giustizia segua il suo corso, senza guardare in faccia nessuno. Ma sua moglie ha una relazione con quell'uomo e non \u00e8 detto che fosse lui al volante."}
{"id": "4003621", "revid": "287204", "url": "https://it.wikipedia.org/wiki?curid=4003621", "title": "Associazione Sportiva Bari 1945-1946", "text": "Questa voce raccoglie le informazioni riguardanti l'Associazione Sportiva Bari nelle competizioni ufficiali della stagione 1945-1946.\nStagione.\nDopo aver vinto il Torneo misto pugliese, il Bari fu ammesso a partecipare al girone centro-sud, cosiddetto misto perch\u00e9 composto da formazioni di serie A e B (come il Bari stesso). Le prime due classificate avrebbero disputato il futuro campionato unificato di serie A e le prime quattro un girone finale con le prime classificate del campionato del Nord Italia, al fine di determinare il campione d'Italia della stagione 1945-46. La ragione dello sdoppiamento in due campionati stette soprattutto nella grossa scarsit\u00e0 di collegamenti e nelle difficolt\u00e0 economiche in cui il paese si trovava alla fine della Seconda guerra mondiale (strade e ferrovie erano in gran parte impraticabili perch\u00e9 non ancora riparate e la forte svalutazione della lira rese ancor pi\u00f9 difficili i costi di gestione di una squadra di calcio).\nA De Palma segu\u00ec come presidente il suo vice, Tommaso Annoscia. Borrelli e Costantino operarono quindi diverse modifiche alla rosa vincitrice del n. misto: venne ceduta circa meta squadra e ci fu il ritorno di Capocasale (che aveva manifestato alla dirigenza juventina la ferma volont\u00e0 di far ritorno nel capoluogo pugliese) e Di Benedetti; furono confermati in prima squadra Santarosa, Calvani, Pellecchia e Menga (questi ultimi tre erano giovani baresi). Costantino vest\u00ec i panni dell'allenatore.\nLa prima trasferta a Palermo fu effettuata a bordo di un furgone noleggiato dalle poste (la linea ferroviaria per una tratta cos\u00ec lunga \u00e8 impraticabile), con gomme rattoppate quasi sufficientemente; si rivel\u00f2 molto difficoltosa (proprio due gomme si bucarono a Cosenza). Arrivati comunque in tempo per la gara, i galletti la vinsero per 2-0, con un rigore parato da Costagliola al terzino Tozi. Il 4 novembre, contro la Fiorentina, Sabrino Cavone segn\u00f2 il suo primo goal, nel giorno del suo ventiduesimo compleanno. Altro sofferto viaggio in occasione della trasferta di Salerno, dove sull'allora famosa salita di Ariano Irpino, a causa di una bufera di neve, il furgone, privo di catene rimase fermo sulla strada per otto ore. Durante il girone d'andata il Bari perse solo due gare e pareggi\u00f2 una (le altre sono state tutte vittorie).\nNell'incontro Napoli-Bari, al 47\u00ba minuto (un minuto dopo che Fusco ha accorciato le distanze per i pugliesi) Torre pareggi\u00f2 con un cross a effetto; inizialmente il direttore di gara convalid\u00f2 il pareggio ma i giocatori partenopei protestarono. Durante la discussione circa cinquecento spettatori scesero in prossimit\u00e0 del campo, perch\u00e9 dubbiosi della stabilit\u00e0 degli spalti e secondo G.\u00a0Antonucci \u00e8 soprattutto per paura della vicinanza degli spettatori che l'arbitro Curradi annull\u00f2 la rete ai galletti, che alla fine non riuscirono pi\u00f9 a pareggiare. La dirigenza del Bari s'appell\u00f2 prima al regolamento per le invasioni di campo e poi al CAF, ma i ricorsi non ebbero esito positivo (l'omologazione del 2-1 per gli azzurri \u00e8 oggetto di critica da parte dei giornali). Dopo la vittoria in trasferta sul Siena il Bari fu matematicamente promosso al futuro campionato di Serie A. Alla fine l'andamento nel girone di ritorno fu quasi lo stesso dell'andata (i biancorossi hanno perso per\u00f2 tre gare) e si fu chiuso con il primo posto, condiviso con il Napoli a quota 28 punti (i partenopei per\u00f2 primi in virt\u00f9 della migliore differenza reti).\nL'andamento del girone finale non fu positivo; dopo soli due punti raccolti nelle prime sei giornate (con due vistose sconfitte a Torino, su sponda prima bianconera e poi granata) Costantino venene sostituito dall'ungherese J\u00e1nos Nehadoma. Nel secondo tempo della gara interna contro il Milan, l'arbitro Dattilo venne fortemente contestato per non aver rilevato due presunti falli in area barese (in favore dei locali) e aver convalidato due reti rossonere per fuorigioco (che i baresi considerarono netto in entrambe le circostanze); a ci\u00f2 s'aggiunsero due rigori non assegnati ai galletti ma giudicati netti dai locali (a quanto ci dice G.\u00a0Antonucci). I tifosi di casa, indignati tentarono d'invadere di campo e Dattilo fugg\u00ec anzitempo negli spogliatoi; la Celere intervenne per controllare la situazione. Come conseguenza per i disordini il Bari perse 0-2 a tavolino e gioc\u00f2 l'incontro successivo in campo neutro anzich\u00e9 in casa. Il girone finale venne terminato con gli otto goal sub\u00ecti a San Siro dal portiere Santarosa e l'ultimo posto con cinque punti (determinati dall'unica vittoria, ottenuta contro la Roma, e tre pareggi).\nMaglie.\nLe divise per la stagione '45-'46 sono le seguenti:\nOrganigramma societario.\nArea direttiva\nArea tecnica"}
{"id": "4003624", "revid": "287204", "url": "https://it.wikipedia.org/wiki?curid=4003624", "title": "Lebbra dell'olivo", "text": ""}
{"id": "4003627", "revid": "130040", "url": "https://it.wikipedia.org/wiki?curid=4003627", "title": "Filippo d'Artois (1269-1298)", "text": "Era figlio di Roberto II d'Artois, conte d'Artois, e di Amicie de Courtenay.\nPartecip\u00f2 alla battaglia di Furnes il 20 agosto 1297 contro i Fiamminghi, nel corso della quale venne ferito gravemente e mor\u00ec oltre un anno dopo, in conseguenza delle ferite allora subite.\nMatrimonio e discendenza.\nFilippo spos\u00f2 Bianca di Bretagna, figlia di Giovanni II di Bretagna e di Beatrice d'Inghilterra, dalla quale ebbe:"}
{"id": "4003628", "revid": "2730", "url": "https://it.wikipedia.org/wiki?curid=4003628", "title": "Avon Championships of Boston 1982 - Doppio", "text": "Il doppio del torneo di tennis Avon Championships of Boston 1982, facente parte del WTA Tour 1982, ha avuto come vincitrici Kathy Jordan e Anne Smith che hanno battuto in finale Rosie Casals e Wendy Turnbull 7\u20136, 2\u20136, 6\u20134."}
{"id": "4003630", "revid": "110157", "url": "https://it.wikipedia.org/wiki?curid=4003630", "title": "La vita \u00e8 una prova d'orchestra", "text": "La vita \u00e8 una prova d'orchestra \u00e8 un romanzo del 2011, scritto da Elena Loewenthal dopo aver vissuto l'esperienza dell'ospedale in prima persona, frequentandolo come volontaria.\nL'esperienza dell'autrice.\nElena Loewenthal racconta come ha vissuto l'esperienza in ospedale affermando: \u201cPer pi\u00f9 di un anno ho frequentato ospedali e sale d'attesa, case dove vivono i malati, istituti di ogni sorta. Ho indossato un camice da volontaria e sono entrata in silenzio nel mondo della malattia: leucemie, traumi cranici, rianimazione, dialisi, Pronto Soccorso\u2026 \u00c8 stata un'esperienza forte e dolce al tempo stesso, in cui puntualmente, parlando con i malati, ascoltandoli o anche soltanto lanciando un'occhiata nelle stanze d'ospedale, ad un certo punto scattava un processo d'immedesimazione potente e inevitabile: ho davanti un malato, ma anche me stessa. E cos\u00ec, per me si \u00e8 a poco a poco dissolto quel confine invisibile ma nettissimo che separa il mondo \u201cnormale\u201d e benestante da quello di chi convive con la malattia. La nostra modernit\u00e0 fatta di benessere ha del resto rimosso la malattia da dentro di s\u00e9, l'ha \u201cisolata\u201d in quell'altro mondo che sembra non esistere, finch\u00e9 non lo s'incontra. La vita \u00e8 una prova d'orchestra racconta alcuni luoghi e alcune storie di questo mondo, attraverso l'invenzione ma a stretto contatto con la realt\u00e0\u201d.\nIl romanzo.\nLa struttura.\nIl romanzo \u00e8 diviso in tante piccole storie i cui personaggi sono invenzioni a stretto contatto con la realt\u00e0 che, a volte, ritornano in episodi successivi. I racconti fanno parte di un unico disegno che mostra le diverse facce della stessa condizione: la malattia.\nIn ospedale l'unica maniera per sopravvivere \u00e8 adattarsi alle giornate tutte uguali tra loro e ogni paziente \u00e8 diverso da un altro, cos\u00ec come in un'orchestra ogni strumento suona singolarmente ma gli strumenti fanno comunque tutti parte della stessa \"orchestra\" e, allo stesso modo, ogni malato \u00e8 in una situazione non pu\u00f2 uscire. L'autrice tenta di unire due mondi che la societ\u00e0 moderna ha diviso, quello dei \"sani\" e quello dei \"malati\", mostrandoci cos\u00ec che entrambi sono soltanto diversi aspetti di uno stesso universo.\nIl messaggio.\nIl romanzo \u00e8 consigliabile a chi intende riflettere su un argomento a cui non si \u00e8 soliti pensare. L'autrice mostra al lettore come la malattia viene vissuta non solo dai pazienti ma anche dai famigliari di questi che, nonostante siano in buona salute, vedono la loro esistenza sconvolta, spesso improvvisamente, dalla preoccupazione e dal doversi adeguare ai bisogni del malato e alla vita a cui questo \u00e8 costretto."}
{"id": "4003634", "revid": "297059", "url": "https://it.wikipedia.org/wiki?curid=4003634", "title": "Apologia della confessione di Augusta", "text": "L'Apologia della Confessione di Augusta (Abbreviazione: AC; in latino Apologia Confessionis Augustanae) \u00e8 stata scritta da Filippo Melantone, sotto l'influenza notevole di Martin Lutero, per la Dieta di Augusta del 1530 come una risposta alla \"Pontificia Confutazione della Confessione di Augusta\", la risposta ufficiale cattolica romana alla Confessione di Augusta luterana del 25 giugno 1530, commissionata da Carlo V. Era destinata ad essere una difesa della Confessione di Augusta e una \"confutazione\" della \"confutazione pontificia\". Non fu tuttavia presentata perch\u00e9 rifiutata. La sua prima pubblicazione ebbe luogo a fine aprile 1531.\n\u00c8 stata presentata come una confessione di fede da importanti signori luterani e capi religiosi in occasione della riunione della Lega di Smalcalda nel febbraio 1537, e successivamente inclusa nell'edizione tedesca [1580] e in latino [1584] del \"Liber Concordiae\". Come il pi\u00f9 lungo documento nel \"Libro di Concordia\" offre la risposta luterana pi\u00f9 dettagliata al Cattolicesimo Romano del tempo, cos\u00ec come un'ampia esposizione della dottrina luterana della giustificazione.\nContenuto.\nL\"'Apologia della Confessione\" ha 28 articoli come la \"Confessione di Augusta\" stessa, che sono comunque molto pi\u00f9 dettagliati. In particolare gli articoli che trattano la dottrina della giustificazione (art. 4, 12, 20), vengono ampliati in modo significativo; essi costituiscono quasi la met\u00e0 dell'intera \"Apologia della Confessione\".\nL\"'Apologia della Confessione\" fu chiamata da Melantone con un certo cinismo \"disputatio brevis\" (\"breve discussione\"), che certamente non \u00e8 vero con 300 pagine stampate. \u00c8 possibile chiamarlo piuttosto come \"Trattato teologico\" oppure \"Commentario\".\nL\"'Apologia della Confessione\" non \u00e8 affatto in contrasto con le argomentazioni presentate nella Confutatio, ma ha sviluppato una dottrina della giustificazione, a differenza di scolastici pi\u00f9 giovani come Gabriel Biel, attaccati come i principali nemici. Il tono \u00e8 estremamente aggressivo, gli avversari sono definiti come empi e fanatici e condannati anche in modo esplicito. La propria posizione \u00e8 rappresentata spesso come non necessitante di nessuna chiarificazione, con l'insegnamento comprensibile e chiaro.\nSommario.\nLe sezioni principali dell'Apologia sono elencati di seguito, insieme con l'articolo della Confessione di Augusta, che Melantone sta difendendo.\nEgli si riferisce anche ad alcuni degli altri articoli della Confessione di Augusta che non hanno bisogno di una difesa approfondita.\nQuesti articoli sono: I, III, XVI, XVII, XVIII, XIX, XX."}
{"id": "4003638", "revid": "1543377", "url": "https://it.wikipedia.org/wiki?curid=4003638", "title": "Type-Moon", "text": " \u00e8 una casa produttrice di videogiochi giapponese fondata dall'autore Kinoko Nasu e dall'illustratore Takashi Takeuchi e conosciuta principalmente per le sue visual novel. L'azienda \u00e8 anche nota come , che \u00e8 il suo nome ufficiale. Fra i titoli pi\u00f9 celebri prodotti dall'azienda si possono citare \"Kara no ky\u014dkai,\" \"Tsukihime\" e \"Fate/stay night\", entrambi diventati dei popolari \"media franchise\". \nInoltre, \u00e8 importante far notare come tutte le opere principali precedentemente citate, nonch\u00e9 relativi spin-off, prequel e sequel, facciano parte di uno stesso universo narrativo con una sua specifica lore e sue specifiche leggi, denominato, in maniera non ufficiale dai fan, Nasuverse, dal nome dell'autore stesso."}
{"id": "4003640", "revid": "729019", "url": "https://it.wikipedia.org/wiki?curid=4003640", "title": "Breda 501", "text": "Il Semovente ruotato da 90/53 Breda 501 \u00e8 un autocannone blindato italiano, progettato durante la seconda guerra mondiale e realizzato in due prototipi.\nStoria.\nDurante la campagna in Nordafrica, il Regio Esercito aveva impiegato con successo numerosi semoventi ruotati, in particolare i potenti 90/53 su Lancia 3Ro e su Breda 52. Nonostante l'eccellente arma e la ottima mobilit\u00e0 dei due autocarri pesanti, queste soluzioni non permettevano il trasporto di un adeguato numero di munizioni e soprattutto si dimostrarono vulnerabili al tiro dei carri e degli aerei. Nel 1942 il Ministero della Guerra richiede quindi un semovente ad alta mobilit\u00e0 che potesse appoggiare le divisioni blindate. Nel 1943, il prototipo della Breda \u00e8 completato ed in luglio effettua le prove nel poligono Centro Esperienze d'Artiglieria di Nettuno, ma l'armistizio dell'8 settembre mette fine al programma.\nTecnica.\nIl progetto prevede l'installazione su uno nuovo scafo ruotato blindato del potente e provato cannone 90/53 Mod. 1939, un pezzo progettato come arma contraerea ma rivelatasi eccellente per il tiro controcarri.\nLa piattaforma \u00e8 basata sull'autocarro pesante Breda 102, derivato a sua volta dal Breda Dovunque 51. Si tratta di un telaio su due longheroni, a 3 assi con 6 ruote motrici; il primo asse \u00e8 su ruote singole motrici e direttrici; i due assi posteriori sono su ruote gemellate. Il motore \u00e8 sistemato, caratteristica insolita, sull'estremo posteriore del telaio, permettendo quindi l'installazione di una cabina avanzata dal profilo particolarmente basso.\nLo scafo \u00e8 in lamiere blindate, spesse dai 30\u00a0mm del muso agli 8\u00a0mm della poppa, ed \u00e8 costituito da una bassa cabina anteriore e da un grande vano di combattimento centro-posteriore a cielo scoperto. La cabina di guida, a due posti, \u00e8 completamente blindata; il frontale \u00e8 costituito da una grande piastra inclinata per deflettere i colpi, nella quale si apre una finestra unica per la guida, protetta da un portello blindato. Sul cielo sono presenti due botole ellittiche per l'accesso.\nIl cannone, su affusto scudato per la protezione dei serventi, brandeggia sul sottoaffusto tronco-conico, a piedistallo, posto tra il primo ed il secondo asse sulla piattaforma del vano di combattimento; durante la marcia, la canna viene fissata alla rizza posta sulla cabina di guida. Le due sponde laterali blindate presentano ognuna 3 sedili a strapuntino per i serventi; alla messa in batteria, le sponde possono essere abbattute di 90\u00b0 verso l'esterno, prolungando ai due lati la piattaforma per i serventi. Il vano di combattimento anteriormente \u00e8 delimitato dalla cabina di guida; posteriormente invece termina contro la coda del mezzo, costituita dalla cofanatura del vano motore e dalle due riservette da 15 colpi ciascuna. Tra le due riservette sono installati i due supporti snodati per le mitragliatrici da 8\u00a0mm Breda Mod. 38 per la difesa ravvicinata. Sui due lati della coda sono fissate le ruote di scorta."}
{"id": "4003643", "revid": "23", "url": "https://it.wikipedia.org/wiki?curid=4003643", "title": "Magnesiotantalite", "text": ""}
{"id": "4003645", "revid": "2730", "url": "https://it.wikipedia.org/wiki?curid=4003645", "title": "Casino Cup Hittfield 1982 - Doppio", "text": "Elizabeth Ekblom E Lena Sandin che hanno battuto in finale Pat Medrado e Cl\u00e1udia Monteiro 7-6, 6-3."}
{"id": "4003648", "revid": "2730", "url": "https://it.wikipedia.org/wiki?curid=4003648", "title": "WTA Monte Carlo 1982 - Doppio", "text": "Il doppio del torneo di tennis WTA Monte Carlo 1982, facente parte del WTA Tour 1982, ha avuto come vincitrici Virginia Ruzici e Catherine Tanvier che hanno battuto in finale Pat Medrado e Cl\u00e1udia Monteiro 7-6, 6-2."}
{"id": "4003655", "revid": "599013", "url": "https://it.wikipedia.org/wiki?curid=4003655", "title": "Riki van Steeden", "text": "Carriera.\nHa mosso i primi calci nella squadra locale. Nel 1998 fa il salto nel campionato australiano.\nDal 2005 gioca nell'Auckland City e occasionalmente nell'Eastern Suburbs F.C., uno dei club che fanno parte della franchigia.\nPur non essendo un titolare fisso, ha partecipato a tre delle O-League disputate dalla sua squadra. Il 16 dicembre 2009, subentrato a Ian Hogg, segn\u00f2 nei minuti di recupero il gol contro il TP Mazembe che valse il 5\u00ba posto al Campionato mondiale per club (massimo risultato raggiunto fino ad allora da una squadra oceaniana).\nDal 2013 \u00e8 assistente allenatore per la stessa squadra.\nCon la Nazionale maggiore ha esordito nel giugno 1997 collezionando in totale 5 presenze.\nVita privata.\nLaureato (BA) presso l'University of Canterbury, lavora per SKY TV New Zealand. \u00c8 sposato con la giocatrice di curling Brianne Koning."}
{"id": "4003656", "revid": "46931", "url": "https://it.wikipedia.org/wiki?curid=4003656", "title": "Separate Lies", "text": ""}
{"id": "4003658", "revid": "46931", "url": "https://it.wikipedia.org/wiki?curid=4003658", "title": "Mohammad, Messenger of God", "text": ""}
{"id": "4003662", "revid": "1442080", "url": "https://it.wikipedia.org/wiki?curid=4003662", "title": "WTA Austrian Open 1982 - Doppio", "text": "Il doppio del torneo di tennis WTA Austrian Open 1982, facente parte del WTA Tour 1982, ha avuto come vincitrici Yvona Brz\u00e1kov\u00e1 e Katerina B\u00f6hmov\u00e1 che hanno battuto in finale Jill Patterson e Courtney Lord 6\u20131, 7\u20135"}
{"id": "4003663", "revid": "62004", "url": "https://it.wikipedia.org/wiki?curid=4003663", "title": "Romain Bardet", "text": "Scalatore, professionista dal 2012, ha vinto tre tappe al Tour de France, corsa che ha concluso due volte sul podio, e una alla Vuelta a Espa\u00f1a.\nCarriera.\n2009-2011: Under-23.\nDopo aver esordito con il V\u00e9lo Sport Brivadois di Brioude, nel 2009, con la CR4C Roanne, si mette in evidenza nella categoria dilettanti Under-23 con alcuni piazzamenti nel Ronde de l'Isard d'Ari\u00e8ge e nel Tour des Pays de Savoie. L'anno dopo, trasferitosi alla savoiarda Chamb\u00e9ry Cyclisme Formation (formazione satellite dell'AG2R La Mondiale), coglie diversi risultati di rilievo: \u00e8 ottavo nel Giro delle Regioni, nono nel Ronde de l'Isard d'Ari\u00e8ge, ottavo nel Giro dei Paesi di Savoia, sesto al Tour de l'Avenir e decimo nel Piccolo Giro di Lombardia. In questa stagione vince anche la quarta frazione del Ronde de l'Isard d'Ari\u00e8ge.\nNel 2011 rimane tra gli Under-23 con la Chamb\u00e9ry Cyclisme Formation. Dopo aver vinto il Tour des Communes de la Vall\u00e9e du Bedat, giunge secondo nella Liegi-Bastogne-Liegi Under-23, sesto nella generale della Toscana-Terra di ciclismo, sesto nella classifica generale del Giro della Regione Friuli Venezia Giulia, quarto in quella del Ronde de l'Isard d'Ari\u00e8ge, e secondo nel Giro dei Paesi di Savoia. Si aggiudica due tappe del Giro dei Paesi di Savoia di cui una, quella con arrivo a La Thuile, in solitaria grazie a un attacco in discesa. Successivamente si aggiudica anche la quinta frazione del Tour de l'Avenir.\n2012-2014: gli esordi nel professionismo.\nDopo questi ottimi risultati, all'inizio del 2012 viene promosso nell'AG2R La Mondiale, completando il salto nel professionismo. Nella stagione del debutto si fa notare al Grand Prix d'Ouverture La Marseillaise, concludendo la corsa al dodicesimo posto, e poi alla Volta Ciclista a Catalunya, con due piazzamenti nei primi dieci. In aprile corre due classiche delle Ardenne, l'Amstel Gold Race e la Freccia Vallone: all'Amstel Gold Race si rende protagonista andando in fuga e venendo ripreso solamente a 10\u00a0km dal traguardo (concluder\u00e0 la corsa in 25\u00aa posizione) mentre alla Freccia Vallone giunge ventinovesimo. In entrambe le corse risulta comunque il secondo corridore piazzato dell'AG2R dopo Rinaldo Nocentini. \u00c8 poi quinto al Presidential Cycling Tour of Turkey e secondo in una tappa del Tour de l'Ain.\nNella primavera del 2013 si piazza terzo alla Classic Sud Ard\u00e8che, tredicesimo alla sua prima Liegi-Bastogne-Liegi e poi quarto nella classifica generale della Route du Sud. Tra luglio e agosto conclude prima quindicesimo in classifica generale al Tour de France, e poi ottiene la prima vittoria in carriera da \"pro\" vincendo la generale del Tour de l'Ain grazie a due podi di tappa. In chiusura di annata partecipa alla gara Elite dei campionati del mondo in Toscana e si piazza infine quinto, e miglior giovane, al Tour of Beijing, valido per il calendario World Tour.\nNel 2014 migliora ulteriormente le sue prestazioni, e gi\u00e0 in primavera torna al successo facendo sua in solitaria la Dr\u00f4me Classic, classificandosi anche quarto nella generale della Volta Ciclista a Catalunya e decimo alla Liegi-Bastogne-Liegi. Dopo un buon Crit\u00e9rium du Dauphin\u00e9, in cui si piazza quinto, corre il Tour de France con ambizioni di classifica. In quella \"Grande Boucle\" dimostra una buona solidit\u00e0 nelle tappe di montagna - \u00e8 rispettivamente sesto e quinto al traguardo a Chamrousse e Risoul sulle Alpi e quinto ad Hautacam sui Pirenei - perde per\u00f2 quasi 2 minuti dai migliori nel tappone di Bagn\u00e8res-de-Luchon. Arriva dunque alla vigilia della penultima tappa, una cronometro di 54\u00a0km, al quinto posto in classifica generale ma a causa di una foratura perde il piazzamento a favore di Tejay van Garderen, chiudendo cos\u00ec il suo secondo Tour al sesto posto. Negli ultimi mesi della stagione \u00e8 secondo al Tour de l'Ain, quinto al Grand Prix de Montr\u00e9al e undicesimo al Giro di Lombardia.\nDal 2015: le vittorie di tappa al Tour de France.\nNei primi mesi del 2015 Bardet non si mette in particolare evidenza, ottenendo comunque il quinto posto finale alla Vuelta a Andaluc\u00eda, il nono al Giro del Trentino, il sesto alla Liegi-Bastogne-Liegi e il nono al Tour de Romandie. In preparazione al Tour de France corre il Crit\u00e9rium du Dauphin\u00e9, riuscendo a vincere la tappa di Pra Loup in solitaria e a concludere la corsa al sesto posto. Al seguente Tour de France finisce presto lontano dai migliori: sui Pirenei perde infatti 8'50\" da Chris Froome nella tappa di La Pierre-Saint-Martin, e 8'29\" l'indomani a Cauterets. Ripresosi con i terzi posti di tappa a Plateau de Beille e a Mende (beffato da Steve Cummings), vince in solitaria la diciottesima tappa, quella sulle Alpi con le scalate al Col du Glandon e ai Lacets de Montvernier (3\u00a0km con ben 18 tornanti) e l'arrivo in discesa a Saint-Jean de Maurienne. Termina il Tour al nono posto in classifica generale. \nAnche nel 2016 l'obiettivo \u00e8 la preparazione in vista del Tour de France. A inizio stagione ottiene diversi piazzamenti: \u00e8 secondo al Tour of Oman (battuto dal solo Vincenzo Nibali), nono alla Parigi-Nizza, sesto alla Volta Ciclista a Catalunya e sesto al Giro del Trentino. In giugno conclude secondo nella generale al Crit\u00e9rium du Dauphin\u00e9, dietro al solo Chris Froome, grazie ai podi di tappa a M\u00e9ribel e a Superd\u00e9voluy. Al Tour de France seguente, cui si presenta come uno dei favoriti, tiene il passo dei migliori sui Pirenei, ma nella cronometro della seconda settimana perde 2'49\" dalla maglia gialla Froome. Giunto alla vigilia delle ultime quattro tappe sulle Alpi al quinto posto della generale, recupera alcuni secondi sui diretti rivali sull'arrivo in salita di Finhaut-Emosson, mentre l'indomani a Meg\u00e8ve \u00e8 autore di una buona cronoscalata. Il giorno dopo vince a Saint-Gervais-Mont Blanc con una grande azione in solitaria, scalzando dal podio Bauke Mollema e Adam Yates e risalendo fino al secondo posto della classifica generale, alle spalle di Froome. Sull'ultima salita dell'ultima tappa di montagna, il Col de Joux Plane (arrivo a Morzine), si limita infine a controllare gli avversari difendendo con successo il secondo gradino del podio finale, staccato di 4'05\" da Froome ma con 16\" di vantaggio su Nairo Quintana. Conclude la stagione 2016 correndo la prova olimpica a Rio de Janeiro e ottenendo buoni piazzamenti nelle classiche italiane d'autunno: \u00e8 infatti secondo al Giro dell'Emilia, nono alla Milano-Torino e quarto al Giro di Lombardia.\nNel 2017, dopo il sesto posto al Tour of Oman, alla Parigi-Nizza viene squalificato dalla giuria al termine della prima tappa per un traino dalla propria ammiraglia dopo una caduta a circa 20 km dal traguardo. Tra aprile e giugno si piazza invece sesto alla Liegi-Bastogne-Liegi, come gi\u00e0 nel 2015, e sesto al Crit\u00e9rium du Dauphin\u00e9. Al Tour de France 2017 vince la dodicesima tappa, la tappa pirenaica di Peyragudes, scattando sulla rampa finale e battendo Rigoberto Ur\u00e1n e Fabio Aru. Nel 2019 dopo essere uscito di classifica al Tour de France 2019, riusci a conquistare la maglia a Pois riservata al miglior scalatore del Tour."}
{"id": "4003666", "revid": "1442080", "url": "https://it.wikipedia.org/wiki?curid=4003666", "title": "Toyota Classic 1982 - Doppio", "text": "Il doppio del torneo di tennis Toyota Classic 1982, facente parte del WTA Tour 1982, ha avuto come vincitrici Kathy Jordan e Betsy Nagelsen che hanno battuto in finale Chris Evert e Billie Jean King 4-6, 7-6, 7-6."}
{"id": "4003671", "revid": "110157", "url": "https://it.wikipedia.org/wiki?curid=4003671", "title": "Campionati svedesi di sci alpino 2012", "text": "I Campionati svedesi di sci alpino 2012 si sono svolti a Alm\u00e5sa, Bergsj\u00f6 e Hassela dal 24 marzo al 1\u00ba aprile. Il programma includeva gare di discesa libera, supergigante, slalom gigante, slalom speciale e slalom parallelo, tutte sia maschili sia femminili, ma le discese libere e i supergiganti sono stati annullati.\nTrattandosi di competizioni valide anche ai fini del punteggio FIS, vi hanno partecipato anche sciatori di altre federazioni, senza che questo consentisse loro di concorrere al titolo nazionale svedese.\nRisultati.\nUomini.\nDiscesa libera.\nLa gara, originariamente in programma il 28 marzo a \u00c5re, \u00e8 stata annullata.\nSupergigante.\nLa gara, originariamente in programma il 29 marzo a \u00c5re, \u00e8 stata annullata.\nSlalom gigante.\nData: 25 marzo\nLocalit\u00e0: Alm\u00e5sa\nSlalom speciale.\nData: 1\u00ba aprile\nLocalit\u00e0: Bergsj\u00f6\nSlalom parallelo.\nData: 31 marzo\nLocalit\u00e0: Hassela\nDonne.\nDiscesa libera.\nLa gara, originariamente in programma il 28 marzo a \u00c5re, \u00e8 stata annullata.\nSupergigante.\nLa gara, originariamente in programma il 29 marzo a \u00c5re, \u00e8 stata annullata.\nSlalom gigante.\nData: 24 marzo\nLocalit\u00e0: Alm\u00e5sa\nSlalom speciale.\nData: 1\u00ba aprile\nLocalit\u00e0: Bergsj\u00f6\nSlalom parallelo.\nData: 31 marzo\nLocalit\u00e0: Hassela"}
{"id": "4003679", "revid": "1543377", "url": "https://it.wikipedia.org/wiki?curid=4003679", "title": "Uovo con galletto", "text": "L'Uovo con galletto (o Uovo orologio con galletto, per molto tempo chiamato Uovo orologio con cuc\u00f9) \u00e8 una delle uova imperiali Faberg\u00e9, un uovo di Pasqua gioiello che l'ultimo Zar di Russia, Nicola II don\u00f2 a sua madre, l'Imperatrice vedova Marija. \nFu fabbricato a San Pietroburgo nel 1900 sotto la supervisione di Michael Perkhin, per conto del gioielliere russo Peter Carl Faberg\u00e9, della Faberg\u00e8 che, vari mesi dopo averlo consegnato, emise la seguente fattura:\nL'uovo con il Cuc\u00f9 o Galletto \u00e8 un'interpretazione di Faberg\u00e9 degli orologi con uccelli-carillon del XVIII secolo e XIX secolo, tecnicamente legato alle gabbie d'oro smaltato con analoghi carillon per le quali Ginevra era divenuta famosa intorno al 1800.\nQuesto \u00e8 il primo delle quattro uova con uccelli-carillon di Faberg\u00e8, le altre sono l'Uovo dell'alloro del 1911, l'Uovo con gallo fatto nel 1904 per Barbara Kelch e l'Uovo per Rothschild del 1902. \nProprietari.\nIn una lettera del 5 aprile 1900 inviata da Nicola II alla madre, che quell'anno aveva trascorso la Pasqua a Mosca, si menziona l'uovo per la prima volta:\nL'uovo fu custodito nel Palazzo Ani\u010dkov fino alla rivoluzione del 1917 quando, dopo la caduta della dinastia Romanov, fu confiscato dal Governo Provvisorio Russo e portato al Palazzo dell'Armeria; nel 1922 fu trasferito, insieme ad altri preziosi, al Sovnarkom; attorno al 1927 fu una delle nove uova vendute dall'\"Antikvariat\" ad Emanuel Snowman della gioielleria Wartski.\nNel 1949, Wartski lo vendette alla signora Isabella S. Lowe dalla quale lo riacquist\u00f2 quattro anni dopo per rivenderlo nel 1970 a Robert H. Smith di Washington, D.C..\nPer conto di quest'ultimo l'uovo fu venduto all'asta da Christie's di Ginevra, a Bernhard C. Solomon di Los Angeles per 227.700 dollari, il 20 novembre del 1973.\nA seguito del divorzio di Solomon l'uovo fu messo all'asta da Sotheby's di New York nel giugno 1985 ed aggiudicato per 1.760.000 di dollari a Malcolm Forbes.\nIl 4 febbraio 2004 la casa d'aste Sotheby's ha annunciato che, senza passare per una pubblica asta, la \"Forbes Magazine Collection\" era stata acquistata da Viktor Vekselberg per quasi 100 milioni di dollari, in questo modo pi\u00f9 di 180 opere d'arte Faberg\u00e9, incluso l'Uovo con galletto e altre otto delle rare uova imperiali, dopo circa ottant'anni sono tornate nel loro paese d'origine dove dal novembre 2013 sono esposte al Museo Faberg\u00e9 di San Pietroburgo.\nDescrizione.\nL'uovo, che presenta un interessante accostamento di stili, \u00e8 in oro giallo opaco, verde e rosso, smaltato in viola, lilla e verde trasparente, bianco opaco e bianco-perla opalescente, con diamanti taglio-rosetta, rubini e perle.\nLa parte del guscio non occupata dal quadrante \u00e8 smaltata in bianco opaco e viola traslucido su fondo \"guilloch\u00e9\", ed \u00e8 divisa orizzontalmente da una cornice che si allarga in tre mensole con sopra delle foglie di acanto.\nSotto le mensole tre snelli puntoni inclinati, smaltati in bianco-perla traslucido con applicazioni in stile \"R\u00e9gence\", ed un supporto centrale conico sostengono l'uovo, con la punta rivolta verso il basso, su una base di forma circolare che ha i lati convessi smaltati in lilla traslucido e la parte superiore smaltata in bianco opaco.\nSulla base sono posti tre grossi diamanti ognuno al centro di un elaborato cartiglio d'oro, traforato e decorato con volute di fogliame e festoni di frutta.\nIl quadrante dell'orologio, incorniciato con una fila di perle fissate tra bordi di lucido oro rosso, \u00e8 posto in un'area ovale del guscio, smaltata in bianco opaco e contornata nella parte superiore da un arco di rami d'alloro baccati su una griglia decorata con diamanti e perle e nella parte inferiore da una frangia traforata e decorata con diamanti, alla quale sono appese nappe e festoni di frutta.\nI numeri arabi decorati con diamanti sono posti al centro di aree circolari smaltate in bianco-perla traslucido su fondo a raggiera, all'interno di cerchi di smalto bianco opaco, tra piccoli trifogli in smalto verde smeraldo traslucido. \nIl perno centrale sul quale girano le lancette d'oro rosso \u00e8 in un'area circolare simile, pi\u00f9 grande e decorata con un motivo in oro giallo.\nGli elaborati arabeschi della griglia traforata del coperchio e della parte posteriore del guscio sono analoghi a quelli frequenti nelle incisioni dei primi del XVII secolo e sugli argenti di Augusta di questo periodo.\nUna fotografia d'archivio mostra una perla a goccia che, originariamente, era appesa ad un anello sotto il quadrante.\nSorpresa.\nSulla parte posteriore del guscio \u00e8 posto un pulsante che, quando viene premuto, apre una griglia circolare d'oro traforato sopra l'uovo, dal quale emerge una piattaforma d'oro con sopra un galletto con vere piume, zampe d'oro e occhi fatti con rubini cabochon, che canta muovendo le ali ed il becco; alla fine del canto esso ridiscende dentro l'uovo e la griglia si chiude.\nIl semplice meccanismo \u00e8 indipendente dal movimento dell'orologio, il canto \u00e8 prodotto da un piccolo mantice.\nLa data 1900 \u00e8 inscritta sulla parte superiore della griglia, sotto un diamante."}
{"id": "4003680", "revid": "767487", "url": "https://it.wikipedia.org/wiki?curid=4003680", "title": "Sphaeropsis", "text": "Sphaeropsis \u00e8 un genere di funghi ascomiceti."}
{"id": "4003682", "revid": "637388", "url": "https://it.wikipedia.org/wiki?curid=4003682", "title": "Mark\u2013up", "text": ""}
{"id": "4003684", "revid": "637388", "url": "https://it.wikipedia.org/wiki?curid=4003684", "title": "Modello walrasiano", "text": ""}
{"id": "4003685", "revid": "637388", "url": "https://it.wikipedia.org/wiki?curid=4003685", "title": "Teoria dell'equilibrio economico generale", "text": ""}
{"id": "4003690", "revid": "31269", "url": "https://it.wikipedia.org/wiki?curid=4003690", "title": "Le nuove avventure di Skippy", "text": "Le nuove avventure di Skippy (\"The Adventures of Skippy\") \u00e8 una serie televisiva australiana in 39 episodi trasmessi per la prima volta nel corso di 2 stagioni dal 1992 al 1993. \u00c8 il seguito della serie \"Skippy il canguro\" (91 episodi, 1966-1968). Vede come protagonista l'attore Andrew Clarke nel ruolo di Sonny Hammond (interpretato da Garry Pankhurst nella serie degli anni sessanta). In questo sequel Sonny, divenuto adulto, \u00e8 a sua volta padre di due bambini.\nTrama.\nSonny Hammond \u00e8 un trentasettenne vedovo con due figli gemelli di 10 anni, Lou e Jerry. Insieme ai suoi due bambini, alla governante Thelma ed al canguro Skippy, vive in un parco naturale del Queensland, in Australia dove s'imbatte in diverse avventure legate all'habitat selvaggio della zona.\nProduzione.\nLa serie fu prodotta da McMahon &amp; Lake Pty. Ltd. e The Queensland Film Development Office e girata a Gold Coast in Australia. Le musiche furono composte da Eric Jupp.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa in Australia dal 4 maggio 1992 all'8 marzo 1993 sulla rete televisiva Nine Network.\nIn Italia \u00e8 stata trasmessa negli anni novanta su Italia 1 con il titolo \"Le nuove avventure di Skippy\".\nAlcune delle uscite internazionali sono state:"}
{"id": "4003692", "revid": "46931", "url": "https://it.wikipedia.org/wiki?curid=4003692", "title": "The Adventures of Skippy", "text": ""}
{"id": "4003696", "revid": "91792", "url": "https://it.wikipedia.org/wiki?curid=4003696", "title": "Santuario dei Piloni", "text": "Con l'espressione Santuario dei Piloni si denota popolarmente il santuario dedicato ai santi Giacomo e Filippo che sorge nei boschi del Roero, poco al di fuori dell'abitato di Mont\u00e0 d'Alba. Tale denominazione deriva dalla presenza nei pressi del santuario di tredici cappelle (\"piloni\") ornate da statue in gesso che si snodano nei boschi componendo una \"Via Crucis\", sino ad arrivare alla cappella del Santo Sepolcro nel punto pi\u00f9 elevato dell'altura, secondo un disegno artistico e paesaggistico riconducibile alla tipologia dei Sacri Monti.\nStoria.\nIncerte sono le origini del santuario; \u00e8 verosimile che un primo luogo di culto cristiano si sia sovrapposto ad un precedente luogo sacro pagano, e che un primo oratorio dedicato agli apostoli Giacomo e Filippo sia stato eretto poco dopo l'anno Mille per essere ampliato nel XIII secolo secondo i canoni dell'architettura romanica: la facciata in mattoni della chiesa reca tracce di tale costruzione medievale, come avvalorato anche dalla presenza in alto di due teste marmoree, probabili resti di epoca romana.\nCitata negli Statuti di Mont\u00e0 nel 1440, la chiesa ricevette nel 1621 la visita pastorale del vescovo di Asti, mons. Broglia, che ne denunci\u00f2 lo stato di degrado. Nel 1661 la chiesa venne innalzata e restaurata: una lapide un tempo posta in facciata recitava: \"Con l'ottenuta munificenza del Sommo Pontefice /Con l'aiuto dei cavalieri di Malta /Coll'offerte dei fedeli Questa antichissima Ara dedicata all'apostolo S. Giacomo /Che fu sempre incompleta e misera /Celebra il suo completamento nel maggio 1651\".\nFonti leggendarie parlano di un monaco che di ritorno dalla Terra Santa avrebbe scelto quei boschi come sede per la sua vita eremitica edificandovi la cappella del Santo Sepolcro, divenuta poi meta di percorsi devozionali anche per la presenza della statua lignea del \"Cristo Morto\" che la tradizione vuole sia stata portata con s\u00e9 da un cavaliere di ritorno dalle Crociate. L'attuale struttura della cappella \u00e8 a pianta ottagonale cinta tutt'intorno da un porticato.\nDel 1775 \u00e8 un radicale restauro della cappella del Santo Sepolcro e l'edificazione - in seguito ad autorizzazione del vescovo di Asti, mons Caisotti, concessa anche per dare risposta alla crescente e spontanea affluenza di devoti - dei piloni della Via Crucis disposti nel contesto boschivo sul modello dei Sacri Monti. Degli stessi anni \u00e8 una profonda trasformazione del santuario che vide la costruzione accanto alla chiesa, della sacrestia e di alcuni vani per l'\"eremita\" custode. Altre trasformazioni e l'erezione del campanile avvennero nel corso del XIX secolo, mentre la \"facies\" attuale si deve a don Domenico Taliano, rettore tra il 1910 ed il 1918.\nNel 1887 il consiglio di amministrazione, presieduto dall'allora parroco di Mont\u00e0, don Mosca, decise di sostituire i vecchi ed ormai malandati piloni della Via Crucis, ormai in cattivo stato, con nuove cappelle a pianta esagonale (quelle oggi visibili) disegnate dal pittore Placido Mossello. La realizzazione (terminata nel 1903) delle statue policrome in gesso che compongono le diverse stazioni della Via Crucis \u00e8 opera di differenti plasticatori: i fratelli torinesi Musso, il montanese Antonio Taliano ed il pi\u00f9 celebre Stefano Brilla di Savona. Esse rimangono lontane dagli accenti drammatici e coinvolgenti caratteristi della cultura statuaria dei Sacri Monti.\nNel tempo il santuario e la cappella del Santo Sepolcro divennero meta di sempre pi\u00f9 frequenti visite devozionali, anche in virt\u00f9 di notizie su eventi miracolistici successi in loco. Nel 1899 si ebbe forse la pi\u00f9 affollata festa del Santuario: il vescovo, i registri parlano di 15.000 fedeli, pi\u00f9 di 100 sacerdoti e della presenza del vescovo.\nNel 1993 si aggiunse al complesso la \"Grotta dell'agonia\", collocata di fronte al santuario, struttura architettonica a pianta rettangolare, chiusa su tre lati ed aperta in facciata da un grande arco a tutto sesto, addobbata con statue che interpretano la scena di \"Cristo nell'orto degli ulivi\"."}
{"id": "4003706", "revid": "729019", "url": "https://it.wikipedia.org/wiki?curid=4003706", "title": "Coppa dei Campioni della CSI 2009", "text": "La XII edizione della Coppa dei Campioni della CSI si \u00e8 svolta a Mosca dal 17 al 25 gennaio 2009, questa edizione ha visto trionfare gli moldavi del Sheriff Tiraspol."}
{"id": "4003708", "revid": "599013", "url": "https://it.wikipedia.org/wiki?curid=4003708", "title": "Ettore Marchi", "text": "Caratteristiche tecniche.\nAttaccante duttile, parla di s\u00e9 come di un elemento capace di svariare su tutto il fronte offensivo, preferendo comunque giocare da esterno.\nCarriera.\nCresciuto nel Gubbio, societ\u00e0 che ha anche affrontato pi\u00f9 volte in carriera, il 31 gennaio 2007 \u00e8 stato acquistato dalla che l'ha poi girato in prestito nella stagione 2007-2008 alla Sangiovannese, nel 2008-2009 al Bellaria e nel 2009-2010 al Portogruaro; con la squadra granata ottiene la promozione in Serie B al termine del vittorioso campionato di Prima Divisione.\nNella stagione 2010-2011 \u00e8 titolare nella Triestina, collezionando 36 presenze e 6 gol nel campionato cadetto. Il 3 agosto 2011 \u00e8 stato acquistato dal Sassuolo, sempre in Serie B. Dopo una stagione in Emilia, il 27 giugno 2012 firma per il Benevento dove rimane anche qui per un'annata, per poi passare a titolo definitivo il 12 agosto 2013 alla Pro Vercelli nello scambio che porta Matteo Di Piazza a rivestire la maglia giallorossa.. Il 2 aprile 2015, nella sfida interna contro il Vicenza, riporta una frattura biossea esposta all'avambraccio sinistro, costringendolo a uno stop di circa tre mesi. Il 18 luglio 2016 viene ceduto a titolo definitivo alla , squadra militante in Lega Pro.\nNel luglio 2017 fa ritorno dopo undici anni al Gubbio, rimanendo in Umbria per il successivo anno e mezzo. Il 7 gennaio 2019 si trasferisce al Monza con cui milita in Serie C a cavallo di due stagioni. Il 21 gennaio 2020 viene ceduto in prestito alla , nell'ambito dello scambio che porta Dany Mota Carvalho in Brianza; con la seconda squadra bianconera vince la Coppa Italia di Serie C.\nTerminato il prestito fa ritorno al Monza, salvo poi essere ceduto a titolo definitivo alla Vis Pesaro il 12 agosto 2020.\nIl 24 luglio 2021, dopo aver segnato 4 reti in 29 presenze con la Vis Pesaro, si trasferisce alla .\nStatistiche.\nPresenze e reti nei club.\n\"Statistiche aggiornate al 21 novembre 2021.\""}
{"id": "4003711", "revid": "729019", "url": "https://it.wikipedia.org/wiki?curid=4003711", "title": "Gloeosporium", "text": "Gloeosporium \u00e8 un genere di funghi ascomiceti."}
{"id": "4003723", "revid": "637388", "url": "https://it.wikipedia.org/wiki?curid=4003723", "title": "Teoria del Circuito Monetario", "text": ""}
{"id": "4003724", "revid": "114214086", "url": "https://it.wikipedia.org/wiki?curid=4003724", "title": "Ronald Graham", "text": ""}
{"id": "4003726", "revid": "57342", "url": "https://it.wikipedia.org/wiki?curid=4003726", "title": "Ho cercato il tuo nome (film)", "text": "Ho cercato il tuo nome (\"The Lucky One\") \u00e8 un film del 2012, diretto da Scott Hicks. Il soggetto del film \u00e8 tratto dall'omonimo romanzo di Nicholas Sparks.\nTrama.\nLogan Thibault \u00e8 un sergente dei Marines che, di ritorno dalla sua terza missione in Iraq congedato con onore, decide di mettersi alla ricerca dell'unica cosa che crede gli abbia consentito di restare in vita: una foto da lui trovata che ritrae una donna a lui sconosciuta. Si reca ad Hamden, in Louisiana, nel luogo in cui la foto \u00e8 stata scattata e, dopo avere scoperto che il suo nome \u00e8 Beth (Elizabeth), pur di starle accanto, finisce col lavorare nel canile gestito dalla nonna di lei, Ellie. Nonostante l'iniziale diffidenza di lei, dovuta al fatto che Logan ha raggiunto quella citt\u00e0 a piedi dal Colorado con la sola compagnia del suo cane Zeus, fra i due nasce una profonda e meravigliosa storia d'amore. Beth vede in Logan l'uomo perfetto per lei, non soltanto per il suo carattere sincero e per la sua grande capacit\u00e0 di ascoltare ma soprattutto per il modo in cui si relaziona al figlio Ben, un ragazzino molto sveglio e intelligente nato dal prematuro matrimonio di lei con Keith Clayton, vicesceriffo della citt\u00e0, uomo superficiale e arrogante, che non perde occasione per mettere in luce le debolezze del figlio e per minacciare gli uomini con i quali esce Beth.\nIl legame indissolubile formatosi tra Elizabeth e Logan sar\u00e0 pi\u00f9 forte di qualunque difficolt\u00e0 e dimostrer\u00e0 a tutti che sentimenti veri e autentici sono ancora possibili."}
{"id": "4003728", "revid": "287204", "url": "https://it.wikipedia.org/wiki?curid=4003728", "title": "Penisola di Yorke", "text": "La penisola di Yorke (in inglese \"Yorke Peninsula\") \u00e8 una penisola situata a nordovest e a ovest di Adelaide nello Stato dell'Australia Meridionale, in Australia, tra il golfo di Spencer a ovest e il golfo St Vincent a est. Verso sudest, la penisola \u00e8 separata dalle Kangaroo Island dallo Investigator Strait.\nStoria e etimologia del nome.\nLa penisola di Yorke fu cos\u00ec chiamata dal capitano Matthew Flinders, della Royal Navy, in onore del Right Honourable Charles Philip Yorke (1764\u20131834) (successivamente Lord Hardwicke), battendo di poco il navigatore francese capitano Nicolas Baudin, che avrebbe preferito il nome 'penisola Cambaceres'. \nCharles P. Yorke veniva da un'importante famiglia politicamente attiva (suo padre fu lord High Chancellor e suo nonno fu lord Chief Justice, Speaker of the House e Lord High Chancellor) ed anch'egli ebbe una lunga carriera politica, servendo come membro del Parlamento (1790\u20131810), Secretary of State for War (1801\u20131803), Home Secretary (1803\u20131804) e First Lord of the Admiralty (1810\u20131812). \nLa cartografia e la linea di costa della parte meridionale della penisola di Yorke furono confermate dagli esploratori inflessibili Glads e Boz al principio del nuovo millennio.\nPrima dell'insediamento della popolazione bianca verso il 1840, nella penisola di Yorke risiedeva il popolo Narungga. Oggi i discendenti di questo popolo vi vivono ancora, supportati dalla \"Narungga Aboriginal Progress Association\" di Maitland, come anche nella comunit\u00e0 di Point Pearce, nei pressi dell'estremit\u00e0 settentrionale del golfo di Saint Vincent.\nDescrizione.\nLa penisola di Yorke appartiene amministrativamente al distretto elettorale di Goyder, divisione di Grey.\n\u00c8 suddivisa nei seguenti distretti:\nIn essa vi abitano circa 25.000 persone.\nFra le citt\u00e0 principali vi sono The Pines, le citt\u00e0 della Copper Coast, cio\u00e8 Kadina, Moonta e Wallaroo, i centri dell'allevamento di Maitland, Minlaton e Yorketown, e la citt\u00e0 portuale di Ardrossan. \nParecchie citt\u00e0 costiere minori sono destinazioni popolari per la pesca e le vacanze, particolarmente per gli abitanti di Adelaide. Sulla punta sudoccidentale si trova l'Innes National Park.\nLa penisola di Yorke \u00e8 un'importante area di produzione di cereali, in particolare dell'orzo. Storicamente questo \u00e8 sempre stato trasportato via mare, per il fatto che non esistono trasporti ferroviari. \nLa maggior parte delle citt\u00e0 della Penisola possiedono moli. Nel passato questi erano utilizzati da ketch, golette e in seguito navi a vapore, per raccogliere i cereali in sacchi e fornire fertilizzanti e altre provviste. \nAl migliorare dei collegamenti stradali della regione e al cambiare delle tecniche di trasporto delle merci da sacchi a materiali sfusi, questi moli divennero obsoleti. \nUn porto con acque profonde fu aperto nel 1970 vicino alla punta sudorientale a Port Giles per l'esportazione di cereali sfusi, mentre gi\u00e0 negli anni cinquanta e sessanta del XX secolo cominciava a ridursi l'utilizzo per il trasporto di merci di quasi tutti gli altri porti. \nI soli altri porti in cui vi sono infrastrutture per il trasporto allo stato sfuso delle merci sono Wallaroo nel lato nordoccidentale e Ardrossan alla sommit\u00e0 del golfo di Saint Vincent, utilizzato anche per la spedizione di dolomite proveniente da una cava vicina della OneSteel. Maitland ha un deposito per la ricezione di cereali gestito dalla AWB, che per\u00f2 \u00e8 asservito esclusivamente dal sistema stradale.\nFisiografia.\nL'area \u00e8 altres\u00ec nota come la Yorke Horst, che \u00e8 una sezione fisiografica distinta della pi\u00f9 grande provincia della South Australian Shatter Belt, che \u00e8 a sua volta parte della pi\u00f9 grande divisione fisiografica West Australian Shield.\nAssieme a capo Eyre, la penisola \u00e8 anche parte della bioregione Eyre Yorke Block.\nTrasporti.\nSea SA Car &amp; Passenger Ferries effettua un servizio giornaliero tra Wallaroo e la Lucky Bay, vicino a Cowell sulla penisola di Eyre. Il servizio di traghetti fu sospeso fino a novembre 2011, quando un nuovo traghetto entr\u00f2 in servizio.\nMonumenti e luoghi d'interesse.\nCopper Coast.\nSin dalla scoperta del rame nella penisola di Yorke avvenuta oltre 150 anni fa, le citt\u00e0 di Kadina, Moonta e Wallaroo sono state collettivamente conosciute come la Copper Coast (costa del Rame).\nKernewek Lowender.\nIl festival della Cornovaglia pi\u00f9 grande del mondo si svolge ogni 2 anni (negli anni dispari) nelle citt\u00e0 della Copper Coast di Kadina, Moonta e Wallaroo.\nBrown Point.\nUn sistema unico di alaggio delle barche \u00e8 visibile a Brown Point, 13 chilometri a ovest di Minlaton."}
{"id": "4003729", "revid": "123171688", "url": "https://it.wikipedia.org/wiki?curid=4003729", "title": "Faras", "text": "Faras (greco: \u03a0\u03b1\u03c7\u03ce\u03c1\u03b1\u03c2, \"Pakh\u00f4ras\"; latino: Pachoras; nubiano: \u2ca0\u2c81\u2ca3\u2c81, \"Para\") fu un'importante citt\u00e0 della Bassa Nubia, in quello che oggi \u00e8 l'Egitto meridionale. Il sito archeologico fu allagato dal lago Nasser negli anni sessanta, ed \u00e8 oggi costantemente sommerso. Prima di questa alluvione, sono stati condotti ampi studi archeologici da parte di un' \u00e9quipe polacca.\nStoria.\nRisalente al periodo A-Group, la citt\u00e0 divenne un importante centro nel periodo meroitico, ed ospitava un grande tempio. Durante il controllo egizio della Nubia, Faras divenne un centro amministrativo egizio e, essendo posizionata a monte di Abu Simbel, sub\u00ec una forte influenza culturale egizia.\nLa citt\u00e0 raggiunse l'apice durante il periodo cristiano, quando Faras fu la capitale del basilisco Silko di Nobazia. Quando la Nobazia fu assorbita dalla Makuria, rimase il pi\u00f9 importante centro del nord, sede dell'eparca della Nobazia.\nArcheologia.\nUna delle principali scoperte del periodo cristiano fu la cattedrale cittadina. La cattedrale era stata completamente riempita di sabbia, il che ha permesso di conservare i numerosi intricati dipinti sui muri. Questi dipinti sono i migliori esemplari sopravvissuti di arte cristiana nubiana. Raffigurano numerose scene bibliche famose, oltre a ritratti di vari vescovi e monarchi di Faras. Queste opere sono state restaurate e sono oggi in mostra a Varsavia e Khartum. A Faras sono state trovate anche eccellenti ceramiche.\nNei turbolenti ultimi anni della Nubia cristiana, Faras sembra aver subito un declino, ed il centro amministrativo fu spostato nella pi\u00f9 facilmente difendibile Qasr Ibrim."}
{"id": "4003741", "revid": "1745361", "url": "https://it.wikipedia.org/wiki?curid=4003741", "title": "Mayaguana", "text": "Mayaguana \u00e8 un'isola e un distretto delle Bahamas con 271 abitanti al censimento 2010.\n\u00c8 la pi\u00f9 orientale delle isole dello Stato caraibico ed \u00e8 situata a circa 560\u00a0km dalla capitale Nassau.\nEra abitata dai Lucaiani prima dell'arrivo degli spagnoli."}
{"id": "4003743", "revid": "1870933", "url": "https://it.wikipedia.org/wiki?curid=4003743", "title": "Jack Clarke", "text": ""}
{"id": "4003745", "revid": "767487", "url": "https://it.wikipedia.org/wiki?curid=4003745", "title": "Moulin Rouge (film 1928)", "text": "Moulin Rouge \u00e8 un film muto del 1928 diretto da Ewald Andr\u00e9 Dupont.\nProduzione.\nIl film fu prodotto dalla British International Pictures (BIP).\nDistribuzione.\nDistribuito dalla Wardour Films, il film venne presentato in prima a Londra il 22 marzo e il 21 agosto 1928 a Berlino. Negli Stati Uniti, usc\u00ec il 30 gennaio 1929 distribuito dalla Sono Art-World Wide Pictures."}
{"id": "4003747", "revid": "1543377", "url": "https://it.wikipedia.org/wiki?curid=4003747", "title": "Inagua", "text": "Inagua \u00e8 un distretto delle Bahamas con 911 abitanti al censimento 2010. \n\u00c8 il distretto pi\u00f9 meridionale del paese ed \u00e8 formato dalle isole Great Inagua e Little Inagua."}
{"id": "4003755", "revid": "1573940", "url": "https://it.wikipedia.org/wiki?curid=4003755", "title": "Apodemus peninsulae", "text": "Il topo selvatico coreano (Apodemus peninsulae ) \u00e8 un roditore della famiglia dei Muridi diffuso nell'Estremo Oriente.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 80 e 118\u00a0mm, la lunghezza della coda tra 75 e 103\u00a0mm, la lunghezza del piede tra 21 e 23\u00a0mm e la lunghezza delle orecchie tra 14 e 17\u00a0mm.\nAspetto.\nLe parti superiori sono bruno-rossicce chiare, con dei riflessi bruno-giallastri lungo i fianchi, mentre le parti ventrali sono bianche, con la base dei peli grigia. Le orecchie sono dello stesso colore del dorso. La coda \u00e8 lunga quanto la testa ed il corpo, bruno-nerastra sopra, bianca sotto e finemente ricoperta di peli. Le femmine hanno 2 paia di mammelle pettorali e 2 paia addominali.\nBiologia.\nComportamento.\n\u00c8 una specie terricola. In estate \u00e8 attiva dal tramonto e durante la notte, mentre in autunno ed inverno anche di giorno. Si rifugia in tane naturali o costruisce cunicoli lunghi fino a 3,5 metri e profondi 30-40\u00a0cm. Le tane hanno diverse camere e 1-2 uscite.\nAlimentazione.\nSi nutre di radici, granaglie, semi, bacche, noci ed insetti. Ha la tendenza ad immagazzinare noci e ghiande.\nRiproduzione.\nSi riproduce solitamente allo scioglimento delle nevi. Le femmine partoriscono 5-6 piccoli almeno 3 volte l'anno.\nDistribuzione e habitat.\nQuesta specie \u00e8 diffusa nella Siberia centrale e orientale, Penisola coreana, Cina, Mongolia e sulle isole di Sachalin e Hokkaid\u014d.\nVive nelle foreste fluviali, miste, nelle steppe, campi erbosi, zone coltivate e boschi alpini fino a 4.000 metri di altitudine. Si trova frequentemente negli edifici.\nTassonomia.\nSono state riconosciute 7 sottospecie:\nStato di conservazione.\nLa IUCN Red List, considerato che questa specie \u00e8 comune e ampiamente diffusa, classifica \"A.peninsulae\" come specie a rischio minimo (LC)."}
{"id": "4003756", "revid": "1983214", "url": "https://it.wikipedia.org/wiki?curid=4003756", "title": "Paolo Fiammingo", "text": "Biografia.\nFu maestro ad Anversa fin dal 1561, come riportato in alcuni documenti in cui \u00e8 registrato in quella data alla \"Gilda di San Luca\", Paolo Fiammingo realizz\u00f2 per il banchiere Hans Fugger di Augusta il gruppo delle tele degli \"Elementi\" (castello di Kircheim in Svevia) e poi, tra il 1578-1580, si stabil\u00ec a Venezia, dove divenne allievo del Tintoretto. Collabor\u00f2 con il maestro nei grandi dipinti del Palazzo Ducale, specialmente nell'esecuzione del paesaggio del fondo.\nApr\u00ec in seguito una sua bottega a Venezia e si specializz\u00f2 in paesaggi dove si mescola la tradizione fiamminga con quella veneziana. In particolar modo i suoi aerei paesaggi popolati di eleganti figure ebbero una grande influenza sia in Italia che nel nord Europa."}
{"id": "4003758", "revid": "22475", "url": "https://it.wikipedia.org/wiki?curid=4003758", "title": "Borgo Durbecco (Rione)", "text": "Il Borgo Durbecco (rione di Porta delle Chiavi, in precedenza Rione Bianco) \u00e8 uno dei cinque rioni della citt\u00e0 di Faenza partecipanti agli eventi del Palio del Niballo. \nIl territorio su cui si estende comprende Borgo Durbecco e il territorio a destra dei fiumi Marzeno e Lamone. La sua sede si trova presso la chiesa della Commenda in Piazza Fra\u2019 Saba. \nStemma.\nNello stemma del rione Borgo Durbecco \u00e8 rappresentato su sfondo bianco il ponte turrito in azzurro, che un tempo univa il Borgo al resto della citt\u00e0 di Faenza, attraversando il fiume Lamone.\nStoria nel Palio.\nIl rione Borgo Durbecco \u00e8 il terzo rione su cinque per palii vinti, mentre secondo per le Bigorde d'oro. \u00c8 un rione che non ha radici storiche, in quanto la Faenza antica era divisa in quattro quartieri (rappresentati dai colori nero, rosso, giallo e verde) chiamati rioni. Nel 1959, data di inizio del palio moderno, fu inventato il rione Bianco (poi in tempi recenti divenuto Borgo Durbecco di denominazione ufficiale), per permettere a tutti gli abitanti del borgo di partecipare a questa \"nuova\" manifestazione. Le edizioni del palio in cui ne \u00e8 uscito vincitore sono state quelle del 1959 (1\u00aa edizione), 1976 (18\u00aa edizione), 1984 (26\u00aa edizione), 1990 (33\u00aa edizione), 1991 (35\u00aa edizione), 2002 (48\u00aa edizione), 2011 (57\u00aa edizione).\nPrima dell'inizio della manifestazione sul campo di gara avviene il corteo storico, che per il rione Bianco parte dalla Commenda, passa il ponte delle Grazie, corso Saffi, si ferma in piazza del Popolo per la presentazione, poi per corso Mazzini e via Oberdan raggiunge lo stadio, dove i tifosi attendono. I costumi del rione Borgo Durbecco sono principalmente bianco-blu, eccezion fatta per qualche figurante speciale, come la dama e il crociato.\nFuori dal palio.\nFuori dal palio e la Bigorda d'oro (conosciuta anche come palio dei Giovani), ci sono i tornei degli alfieri bandieranti, dove il rione Borgo Durbecco gareggia con risultati apprezzabili anche se negli ultimi anni il rione NERO si sta imponendo, i tornei degli sbandieratori organizzati dalla FISB, ma anche giornate popolari come la Nott d\u00e8 Bis\u00f2, dove in piazza ci sono gli stand gastronomici di ogni rione, e si attende la mezzanotte, quando si brucia il Niballo del colore del rione vincitore dell'ultima edizione del palio, e si lanciano i palloncini dei rioni in cielo con dei biglietti gratis dentro.\nOrgani direttivi.\nIl consiglio \u00e8 formato da un caporione, due capitani, i consiglieri e il presidente onorario. Il consiglio rimane in carica per tre anni, poi viene rieletto dai soci.\nAllo stadio.\nI tifosi del rione Borgo Durbecco sono conosciuti come i pi\u00f9 calorosi e numerosi allo stadio. Si possono dividere in due gruppi non ufficiali: gli \"ultr\u00e0\" e i \"moderati\". I primi si posizionano in curva, lato tribuna centrale, di fianco ai tifosi del rione Rosso, lo storico rivale, per questo a dividere le due tifoserie c'\u00e8 sempre la polizia. Loro sostengono cantando per il rione e il cavaliere, inoltre all'entrata del Rione accendono fumogeni e aprono striscioni. I \"moderati\" si trovano nella tribuna centrale, in curva, e nelle tribunette in metallo. Essi assistono al palio sostenendo solo all'entrata e nei momenti cruciali, come le tornate con il rione Rosso."}
{"id": "4003768", "revid": "1543377", "url": "https://it.wikipedia.org/wiki?curid=4003768", "title": "Harbour Island (Bahamas)", "text": "Harbour Island \u00e8 un'isola e un distretto delle Bahamas con 1.702 abitanti al censimento 2010. \n\u00c8 situata al largo della costa nord-orientale dell'isola di Eleuthera e l'unico centro abitato dell'isola \u00e8 Dunmore Town\nL'isola \u00e8 rinomata per la spiaggia sabbiosa rosa ed \u00e8 una meta turistica principalmente degli statunitensi. Inoltre, si trova a circa 15 minuti di barca dalle coste di Eleuthera e dal Glass Window Bridge, un piccolo ponte che separa il Mar dei Caraibi, di colore turchese, dall'Oceano Atlantico, di colore blu intenso."}
{"id": "4003770", "revid": "1005847", "url": "https://it.wikipedia.org/wiki?curid=4003770", "title": "Elezioni parlamentari in Albania del 1945", "text": "Le elezioni parlamentari in Albania del 1945 si tennero il 2 dicembre e furono le prime elezioni dalla fine della Seconda guerra mondiale.\nIl Fronte Democratico, organizzato e guidato dal Partito Comunista d'Albania, ottenne tutti i seggi col 93% dei voti. L'affluenza fu dell'89,9%.\nContesto.\nAl termine della guerra di liberazione albanese, il 20 ottobre 1944 il Consiglio di Liberazione Nazionale Antifascista, che a maggio si era stabilito a P\u00ebrmet, istitu\u00ec il Governo Democratico dell'Albania, un governo ad interim guidato da Enver Hoxha, Segretario Generale del Partito Comunista d'Albania.\nDurante la guerra nazionale di liberazione, il Partito Comunista fu l'unica forza politica e militare consistente. Due organizzazioni rivali, il Balli Komb\u00ebtar e il Legaliteti, godevano di qualche consenso tra la piccola borghesia che sosteneva gli occupanti tedeschi contro i partigiani comunisti. Entrambe furono sconfitte prima della fine della guerra.\nIl Fronte Democratico nacque nell'agosto 1945 come erede del Fronte di Liberazione Nazionale. Esso era formato dal Partito Comunista d'Albania e da vari esponenti democratici e patriottici della piccola borghesia che non facevano parte di alcun partito. Nel 1974 il professor Ndre\u00e7i Plasari afferm\u00f2: \"Il Partito Comunista non avrebbe escluso la cooperazione coi partiti antifascisti e il loro inserimento nel Fronte di Liberazione Nazionale, se tali partiti fossero stati creati\".\nNel settembre 1945, si tenne il terzo incontro del Consiglio di Liberazione Nazionale Antifascista, nel quale si decise l'adozione di una legge sulla formazione di un'Assemblea costituente e di leggi sull'elezione dei rappresentanti di questa Assemblea e sulla lista dei candidati sulla base di \"scrutinio generale, eguale, diretto e segreto e di garanzie necessarie per il libero esercizio dei diritti elettorali dei cittadini\". In questo incontro, tuttavia, il Ministro dell'Educazione liberale del Governo Democratico, Gjergj Kokoshi, critic\u00f2 la legge elettorale, chiamandola \"antidemocratica\" e richiedendo che il Partito Comunista svolgesse un ruolo secondario piuttosto che primario all'interno del Fronte. Hoxha rispose alle critiche affermando: \"Il popolo organizzato nel Fronte Democratico presenta i suoi candidati all'Assemblea nelle liste del Fronte. Se coloro che non sono nel Fronte desiderano essere eletti, lasciate che presentino individualmente le loro candidature. La legge elettorale riconosce loro questo diritto e lo difender\u00e0\". Kokoshi rispose che i candidati indipendenti erano \"destinati al fallimento, perch\u00e9 questi elementi non sono organizzati in partiti politici e non hanno i loro giornali e la loro propaganda. Dall'altro lato, gli uomini del potere statale sono tutti nel Fronte, perci\u00f2 non si d\u00e0 alcuna garanzia circa l'elezione di altri candidati\".\nUn altro membro del Fronte, Siri Shpallo, rispose a queste critiche, affermando: \"Il fatto che nessun altro gruppo sia stato in grado di organizzarsi a dieci mesi dalla liberazione indica che la creazione di tali gruppi non \u00e8 stata nell'interesse del popolo. Il popolo \u00e8 dalla parte del Fronte. Se ci sono alcuni che si vogliono organizzare fuori dal Fronte, lasciate che ci provino, ma correranno contro la forza del Fronte e perderanno. Non c'\u00e8 nulla che possiamo fare per questo\". Kokoshi ed altri membri non comunisti del Fronte sarebbero poi stati accusati del tentativo di insediare un'opposizione illegale al Fronte ed al governo col sostegno della Missione Militare Inglese in Albania, che aveva richiesto al Governo Democratico di garantire agli osservatori stranieri l'accesso al processo elettorale insieme con quelle che furono chiamate \"elezioni libere\", come condizione affinch\u00e9 il Regno Unito riconoscesse il governo albanese a livello diplomatico.\nDurante la campagna elettorale, tutti i cittadini albanesi maggiorenni, uomini e donne, poterono votare, anche se i vecchi membri del governo insediato dagli pccupanti durante la guerra, i disertori politici, i criminali di guerra e i \"nemici del popolo\" furono privati di tale diritto. Il Fronte present\u00f2 la propria lista opposta ad \"alcuni candidati separati che rappresentavano i circoli borghesi, ma che fallirono completamente a causa della mancanza di supporto da parte del popolo\". The Palm Beach Post not\u00f2 che i candidati indipendenti erano ben 18. A causa dell'estremo analfabetismo della popolazione, il voto fu condotto tramite una piccola pallina di gomma con un'aquila stampata sopra che doveva essere gettata in una scatola rossa per i candidati del Fronte o nera per gli indipendenti. L'elettore doveva infilare la mano in entrambe le scatole per garantire la segretezza del voto. Lo stesso sistema era stato adottato alle elezioni parlamentari jugoslave nel mese di novembre.\nGli osservatori diplomatici statunitensi ed inglesi conclusero che le elezioni erano state condotte regolarmente e riflettevano la popolarit\u00e0 del Fronte Democratico. Quest'opinione fu condivisa anche dai corrispondenti della stampa estera che avevano visitato il Paese in occasione delle elezioni.\nConseguenze.\nI deputati eletti erano tutti, con poche eccezioni, membri del Partito Comunista. L'Assemblea costituente si riun\u00ec per la prima volta il 10 gennaio 1946. A mezzogiorno dell'11 gennaio, nel corso della seconda sessione, l'Assemblea proclam\u00f2 all'unanimit\u00e0 la nascita della Repubblica Popolare d'Albania su proposta di Hysni Kapo, abolendo formalmente la monarchia ed impedendo a re Zog e ai suoi eredi di tornare in Albania. Il 12 gennaio fu eletto il Presidium dell'Assemblea, malgrado l'opposizione di alcuni deputati liberali e conservatori. \u00d6mer Nishani fu eletto Presidente del Presidium, e tra i membri del Presidium vi erano Enver Hoxha, Myslim Peza, Nako Spiru, Medar Shtylla, Sami Baholli, Ramadan \u00c7itaku, Qirjako Harito ed altri. Dopo un periodo di dibattito pubblico e di discussione sulla Costituzione, la prima Costituzione dell'Albania del dopoguerra fu attuata il 14 marzo e l'Assemblea costituente si trasform\u00f2 in Assemblea Popolare. Il 18 marzo, nel corso del primo incontro dell'Assemblea, Enver Hoxha fu incaricato di formare un nuovo governo, che ricevette la fiducia il 22 marzo e giur\u00f2 il 24 marzo."}
{"id": "4003771", "revid": "22475", "url": "https://it.wikipedia.org/wiki?curid=4003771", "title": "Marssonina", "text": "Marssonina \u00e8 un genere di funghi ascomiceti."}
{"id": "4003772", "revid": "110157", "url": "https://it.wikipedia.org/wiki?curid=4003772", "title": "Richard Kadison", "text": ""}
{"id": "4003773", "revid": "1543377", "url": "https://it.wikipedia.org/wiki?curid=4003773", "title": "South Eleuthera", "text": "South Eleuthera \u00e8 un distretto delle Bahamas con 4.722 abitanti al censimento 2010. \n\u00c8 situato nella parte meridionale dell'isola di Eleuthera."}
{"id": "4003777", "revid": "1305772", "url": "https://it.wikipedia.org/wiki?curid=4003777", "title": "North Eleuthera", "text": "North Eleuthera \u00e8 un distretto delle Bahamas con 3.104 abitanti al censimento 2010.\n\u00c8 situato nella parte settentrionale dell'isola di Eleuthera."}
{"id": "4003779", "revid": "838137", "url": "https://it.wikipedia.org/wiki?curid=4003779", "title": "Uakea", "text": ""}
{"id": "4003780", "revid": "767487", "url": "https://it.wikipedia.org/wiki?curid=4003780", "title": "Edy V\u00e1squez", "text": ""}
{"id": "4003781", "revid": "287204", "url": "https://it.wikipedia.org/wiki?curid=4003781", "title": "Edy Vasquez", "text": ""}
{"id": "4003782", "revid": "288300", "url": "https://it.wikipedia.org/wiki?curid=4003782", "title": "Edy Rafael V\u00e1squez Andrade", "text": ""}
{"id": "4003783", "revid": "290023", "url": "https://it.wikipedia.org/wiki?curid=4003783", "title": "Andreas Fridolin Weiss Bentzon", "text": ""}
{"id": "4003784", "revid": "110157", "url": "https://it.wikipedia.org/wiki?curid=4003784", "title": "Ralph Phillips", "text": ""}
{"id": "4003788", "revid": "1543377", "url": "https://it.wikipedia.org/wiki?curid=4003788", "title": "South Andros", "text": "South Andros \u00e8 un distretto delle Bahamas con 3.532 abitanti al censimento 2010.\n\u00c8 situato nella parte meridionale dell'isola di Andros."}
{"id": "4003789", "revid": "1971044", "url": "https://it.wikipedia.org/wiki?curid=4003789", "title": "Nella casa di Flambards", "text": "Nella casa di Flambards (\"Flambards\") \u00e8 una miniserie televisiva britannica in 12 puntate trasmesse per la prima volta nel 1979. La serie \u00e8 basata sulla trilogia di romanzi di \"Flambards\" (\"Estate a Flambards\", \"Caccia alla volpe\" e \"Sulle ali del vento\") dell'autore K. M. Peyton, pubblicata tra il 1967 e il 1969.\nCome i libri, anche la miniserie \u00e8 ambientata poco prima, durante e dopo la prima guerra mondiale e racconta dell'adolescente ereditiera orfana Christina Parsons che va ad abitare a Flambards, una tenuta nell'Essex di propriet\u00e0 del suo paralizzato e tirannico zio, William Russell, e dei suoi due figli, Mark e Will Russell.\nTrama.\nRimasta vedova a soli 21 anni, durante la prima guerra mondiale, Christina Parsons ritorna a Flambards con la speranza di trovare in quel luogo a lei tanto caro, una nuova ragione di vita. A Flambards tutto \u00e8 silenzio. Vuote le stalle e i canili, abbandonate le colture, la vecchia casa padronale va lentamente in rovina. Davanti a questo desolante scenario Christina torna ad essere la fanciulla dolce ma volitiva di un tempo. Come sappia ritrovare la perduta felcit\u00e0 e ridare a Flambards, con l'aiuto di due lavoranti e di un prigioniero di guerra tedesco, il primitivo splendore, K.M. Peyton ce lo racconta in questa bellissima Estate a Flambards.\nProduzione.\nLa miniserie fu prodotta da Yorkshire Television Le musiche furono composte da David Fanshawe.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa nel Regno Unito dal 2 febbraio 1979 al 20 aprile 1979 sulla rete televisiva Independent Television. In Italia \u00e8 stata trasmessa con il titolo \"Nella casa di Flambards\". Nel 1980 fu trasmessa dalla televisione americana PBS che tagli\u00f2 la serie da 13 puntate a 12 combinando le prime due puntate in una sola.\nAlcune delle uscite internazionali sono state:"}
{"id": "4003791", "revid": "1305772", "url": "https://it.wikipedia.org/wiki?curid=4003791", "title": "North Andros", "text": "North Andros \u00e8 un distretto delle Bahamas con 3.854 abitanti al censimento 2010. \n\u00c8 situato nella parte settentrionale dell'isola di Andros.\nLocalit\u00e0.\nI centri abitati del distretto sono i seguenti:"}
{"id": "4003792", "revid": "486946", "url": "https://it.wikipedia.org/wiki?curid=4003792", "title": "Whitman (Massachusetts)", "text": ""}
{"id": "4003793", "revid": "599013", "url": "https://it.wikipedia.org/wiki?curid=4003793", "title": "Flambards", "text": ""}
{"id": "4003805", "revid": "322321", "url": "https://it.wikipedia.org/wiki?curid=4003805", "title": "Cattedrale di Santa Maria del Sepolcro", "text": ""}
{"id": "4003807", "revid": "125991487", "url": "https://it.wikipedia.org/wiki?curid=4003807", "title": "Alberto Matano", "text": "Biografia.\nNegli anni dell'universit\u00e0 comincia a scrivere sul quotidiano \"Avvenire\", poi, dopo la laurea in giurisprudenza (conseguita presso la Sapienza nel 1995) collabora con l'agenzia televisiva Rete News a Montecitorio. Nel 1996 supera la selezione per la Scuola di giornalismo radiotelevisivo di Perugia.\nLa carriera televisiva comincia nel 1998 all'Agenzia ANSA nella redazione di Bloomberg Tv. Diventa giornalista professionista nel gennaio 1999. Il primo contratto in Rai \u00e8 al Giornale Radio, qui segue i principali avvenimenti della politica italiana e i vertici istituzionali e diventa giornalista parlamentare ASP.\nNel 2007 Gianni Riotta lo chiama al TG1. Qui continua a seguire la cronaca politico-parlamentare e ottiene la nomina a caposervizio della Redazione Interni. Dal 2013 al 2019 conduce l'edizione delle 20:00.\nNel 2012 fa parte del cast di \"Unomattina Estate.\" L'anno successivo approda prima al tg delle 13:30, poi all'edizione delle 20:00 e diventa il conduttore di \"Speciale Tg1\" in diretta.\nHa condotto molte edizioni straordinarie e dirette del Tg1 (tra le altre: la nascita del governo Monti, le conferenze stampa di fine anno del Presidente del Consiglio dei ministri Renzi nel 2014 e nel 2015, la telecronaca del giuramento del presidente della Repubblica Sergio Mattarella, quelle sull'attacco alla redazione di Charlie Hebdo a Parigi e sulla strage di Sousse in Tunisia, le cerimonie di apertura e chiusura di Expo 2015, lo speciale in prima serata sulla strage di Nizza con l'annuncio in diretta del colpo di Stato in Turchia).\nHa condotto l'edizione 2015 del \"Premio giornalistico Marco Luchetta\" e \"I nostri angeli\" da Trieste. Sempre su Rai 1 ha presentato dal 2015 al 2017 il programma \"Nostra madre Terra\" da Assisi e dal 2016 presenta il \"Premio di giornalismo Biagio Agnes\" da Sorrento, prima con Francesca Fialdini e poi con Mara Venier.\nSulla stessa rete ha inoltre condotto \"Tg1 Referendum\", sei puntate in access prime time con un confronto tra diversi esponenti politici sul referendum costituzionale del 2016.\nSuccessivamente \u00e8 diventato autore e conduttore di \"Sono innocente\", docufiction che racconta le storie di persone arrestate ingiustamente in onda su Rai 3, in prima serata, dal 7 gennaio 2017. Il programma verr\u00e0 rinnovato anche per una seconda edizione, in onda nel 2018.\nDal settembre 2017 ogni sabato su Rai Radio 2 interviene nel programma \"Miracolo italiano\" con Laura Piazzi e Fabio Canino.\nNel marzo 2018 \u00e8 stato pubblicato per Rai Eri il suo primo libro \"Innocenti - Vite segnate dall'ingiustizia\", nel quale vengono approfondite le vicende giudiziarie di alcuni dei protagonisti della trasmissione \"Sono innocente\".\nDurante i mesi di febbraio e marzo 2019, \u00e8 stato richiamato a Rai 3 per condurre un late show di intrattenimento: \"Photoshow\". Archiviato il programma, ha partecipato a diverse puntate della quattordicesima edizione di \"Ballando con le stelle\" su Rai 1, in qualit\u00e0 di opinionista, alternandosi con altri colleghi.\nNella stagione 2019-2020 ha condotto il rotocalco pomeridiano di Rai 1 \"La vita in diretta\", in coppia con Lorella Cuccarini. I due conduttori hanno guidato la trasmissione durante i difficili mesi di lockdown andando in onda anche nel segmento tra le 14:00 e le 15:40. \nIl 27 giugno 2020, prima dell'ultima puntata, appresa la decisione di Rai 1 di non riconfermarla per l'anno successivo, la showgirl Lorella Cuccarini in una lettera alla redazione, senza alcun riferimento esplicito, ha sostenuto di essere stata vittima di maschilismo da parte di un collega. In seguito, un gruppo di donne del programma si sono schierate a difesa di Matano riconoscendone la professionalit\u00e0.\nDal settembre 2020 Matano continua la conduzione di \"La vita in diretta\", questa volta in solitaria e con il ruolo di capo autore. Fa parte anche del cast della quindicesima edizione dello show \"Ballando con le stelle\", in qualit\u00e0 di opinionista.\nIl 28 ottobre 2021 durante la conduzione de \"La vita in diretta\", commentando l'applauso dei senatori dopo la votazione negativa del ddl Zan, dichiara commosso come anche lui da giovane sia stato vittima di omofobia.\nIn un'intervista al Corriere della Sera dichiara di avere un compagno e volersi sposare."}
{"id": "4003810", "revid": "729019", "url": "https://it.wikipedia.org/wiki?curid=4003810", "title": "Gran Premio motociclistico di Gran Bretagna 1985", "text": "Il Gran Premio motociclistico di Gran Bretagna 1985 fu la decima gara del Motomondiale 1985. Si disput\u00f2 il 4 agosto 1985 sul circuito di Silverstone e vide le vittorie di Freddie Spencer nella classe 500, di Anton Mang nella classe 250 e di August Auinger nella classe 125. La gara dei sidecar \u00e8 stata annullata per pioggia e vento forti. La richiesta di Egbert Streuer e Rolf Biland di correre una gara sostitutiva ad Assen in settembre \u00e8 stata rigettata.\nSpencer \u00e8 campione del mondo 250."}
{"id": "4003812", "revid": "49142353", "url": "https://it.wikipedia.org/wiki?curid=4003812", "title": "SS 309 dir", "text": ""}
{"id": "4003814", "revid": "110157", "url": "https://it.wikipedia.org/wiki?curid=4003814", "title": "Paul Seymour (matematico)", "text": ""}
{"id": "4003816", "revid": "107831", "url": "https://it.wikipedia.org/wiki?curid=4003816", "title": "Rik de Voest", "text": ""}
{"id": "4003818", "revid": "119250360", "url": "https://it.wikipedia.org/wiki?curid=4003818", "title": "Roadhouse Soundtrack", "text": "Roadhouse \u00e8 la colonna sonora dell'omonimo film del 1989 interpretato da Patrick Swayze e meglio conosciuto in Italia con il titolo Il duro del Road House.\nJeff Healey, oltre a curare la colonna sonora insieme ad altri artisti, nel film interpreta il ruolo di Cody, leader della band che intrattiene il pubblico nel locale dove \u00e8 ambientata la pellicola. "}
{"id": "4003821", "revid": "767487", "url": "https://it.wikipedia.org/wiki?curid=4003821", "title": "Janko Pacar", "text": "Carriera.\nIl 24 agosto 2015, viene annunciata la firma del contratto con il Servette fino alla sosta invernale con opzione per la fine della stagione. Il 5 settembre fa il suo esordio in occasione della partita di campionato contro il Breitenrain. Durante la giornata successiva segna la sua prima rete con la maglia della squadra ginevrina contro la seconda compagine dello Zurigo."}
{"id": "4003822", "revid": "12290", "url": "https://it.wikipedia.org/wiki?curid=4003822", "title": "Bat-mobile", "text": ""}
{"id": "4003823", "revid": "76963", "url": "https://it.wikipedia.org/wiki?curid=4003823", "title": "Erich Waschneck", "text": "Biografia.\nFiglio di Therese Emilie Schneider e di un fabbro, Karl Hermann Waschneck, il giovane Erich frequent\u00f2 il liceo a Lipsia, iscrivendosi all'Accademia d'Arte della citt\u00e0 dove studi\u00f2 pittura. Nel 1907, entr\u00f2 nell'industria cinematografica disegnando e dipingendo i manifesti dei film. In seguito, lavor\u00f2 come fotografo e come assistente del direttore della fotografia Fritz Arno Wagner. Risale al 1921 il suo esordio come direttore della fotografia di \"Der verlorene Schatten\", un film diretto da Rochus Gliese e interpretato da Paul Wegener.\nNel 1924, cominci\u00f2 la sua carriera di regista che, conclusasi nel 1953, lo port\u00f2 a dirigere quasi cinquanta pellicole. Il suo \"Otto ragazze in barca\" del 1932, vinse la medaglia d'oro alla Mostra di Venezia. Divent\u00f2 amministratore delegato della Fanal-Film GmbH di Berlino, iniziando cos\u00ec la sua carriera di produttore."}
{"id": "4003824", "revid": "1005847", "url": "https://it.wikipedia.org/wiki?curid=4003824", "title": "Elezioni parlamentari in Albania del 1991", "text": "Le elezioni parlamentari in Albania del 1991 si tennero il 31 marzo per l'elezione dell'Assemblea di Albania; si tratt\u00f2 delle prime elezioni multipartitiche nel Paese dalla Seconda guerra mondiale. La legalizzazione dei nuovi partiti politici era avvenuta l'11 dicembre 1990, dopo la rivolta di 700 studenti dell'Universit\u00e0 di Tirana.\nIn seguito all'esito elettorale, Fatos Nano divenne Primo ministro."}
{"id": "4003828", "revid": "212348", "url": "https://it.wikipedia.org/wiki?curid=4003828", "title": "Sinead O\u2019Connor", "text": ""}
{"id": "4003830", "revid": "714058", "url": "https://it.wikipedia.org/wiki?curid=4003830", "title": "Pan America Highway", "text": ""}
{"id": "4003840", "revid": "1543377", "url": "https://it.wikipedia.org/wiki?curid=4003840", "title": "Menace to Sobriety", "text": "Menace to Sobriety \u00e8 il secondo album studio del gruppo heavy metal statunitense Ugly Kid Joe, pubblicato nel 1995."}
{"id": "4003841", "revid": "158913", "url": "https://it.wikipedia.org/wiki?curid=4003841", "title": "Diritto animale", "text": ""}
{"id": "4003843", "revid": "767487", "url": "https://it.wikipedia.org/wiki?curid=4003843", "title": "Das Opfer der Ellen Larsen", "text": "Das Opfer der Ellen Larsen \u00e8 un film muto del 1921 diretto da Paul L. Stein.\nProduzione.\nIl film fu prodotto da Paul Davidson per la Projektions-AG Union (PAGU). Davidson (1867-1927) era nato in Prussia (attualmente la sua citt\u00e0 natale, L\u00f6tzen, \u00e8 diventata polacca) e pu\u00f2 essere considerato uno dei pionieri dell'industria cinematografica tedesca. Produsse gran parte dei film tedeschi di Ernst Lubitsch.\nDistribuzione.\nDistribuito dall'Universum Film (UFA), il film usc\u00ec nelle sale cinematografiche tedesche il 22 aprile 1921, presentato in prima a Berlino al Tauentzien-Palast."}
{"id": "4003849", "revid": "3115", "url": "https://it.wikipedia.org/wiki?curid=4003849", "title": "Una giornata al monte dei pegni", "text": "Una giornata al monte dei pegni \u00e8 un'opera letteraria della scrittrice italiana Elena Loewenthal.\nTrama.\nIl libro si presenta come una raccolta di dieci racconti, accomunati solo dal medesimo luogo, il banco dei pegni, e da una vicenda pi\u00f9 impersonale che funge da cornice per la narrazione. I capitoli sono nominati con l'oggetto che viene lasciato in pegno, dal momento che ogni personaggio \u00e8 parte di una storia a s\u00e9 stante, collegata alle altre solo per brevi momenti iniziali e finali.\n\"Marted\u00ec, ore 8.40 - Tarda primavera, forse inizio estate, giornata uggiosa (minaccia scrosci di pioggia)\"\nUna donna straniera si reca al monte dei pegni a riscattare la sua catenina in filigrana, consegnata tempo fa. La restituzione non \u00e8 possibile perch\u00e9 la donna non ha pi\u00f9 la polizza. Uscendo dall'edificio vede l'uomo che in passato le aveva comprato la polizza in cambio di una cospicua somma di denaro, non conoscendo lei l'importanza del foglio.\n\"Pelliccia visone pastello (bottone mancante)\"\nEva, una donna matura, evita due uomini che, all'entrata del monte dei pegni, tentano di persuadere le donne a vendere le loro polizze. Entra nell'edificio e impegna una pelliccia di visone regalato il suo ex amante, il quale l'aveva lasciata per sensi di colpa alla morte della moglie. Prima di vendere la pelliccia, stacca un bottone per ricordo e con i soldi che ottiene decide di rifare la plastica al seno.\n\"Oro a peso (poca roba)\"\nSalvatore non \u00e8 in grado di pagare l'affitto della sua casa. Accetta il suggerimento di un'amica che consiste nel recarsi al monte dei pegni per ipotecare la sua catenina d'oro. Riceve cos\u00ec sessanta euro che gli permettono di pagare l'affitto per un solo mese.\n\"Piatto argento (con ammaccatura) gr. 303\"\nUna donna anziana si reca al monte dei pegni per ipotecare un piatto che testimonia il venticinquesimo anno di matrimonio dei suoi genitori. L'oggetto \u00e8 in parte ammaccato in quanto un tempo lei lo aveva lanciato contro un muro con l'intenzione di romperlo come dispetto ai suoi genitori.\n\"Lotto 52 (15 pezzi) + lotto 51 (27 pezzi)\"\nIl ragionier Sciuto \u00e8 al banco dei pegni con numerose suppellettili d'oro puro. A differenza delle altre persone egli \u00e8 abbastanza ricco, infatti lascia in consegna parte dei suoi averi per ottenere in modo rapido denaro contante, da investire poi in affari. Dopo essere stato lasciato dalla moglie ha deciso di rivolgersi solamente a prostitute, altro motivo delle sue spese. Consegna una quarantina di quelli che erano stati regali per la sua ex-moglie, ricevendo in cambio 2500 euro in contanti.\n\"Anello oro con diamante e diamantini taglio brillante gr. 3,4\"\nErica vive con la famiglia una situazione economica difficile. Lei disoccupata da tempo e il marito in cassa integrazione non sanno come mantenere i tre figli. Per risolvere questi problemi prende la sofferta e difficile decisione di lasciare al banco dei pegni l'anello di fidanzamento, in cambio di una ragguardevole cifra.\n\"Collana oro con piastra gr. 47,5\"\nL'anziana signora Pina si reca spesso al monte dei pegni, motivo per cui \u00e8 conosciuta dai dipendenti che vi lavorano. Vi aveva lasciato in passato molti gioielli, non avendo nessuno a cui darli dopo essere rimasta sola senza figli, ma era riuscita a riscattarli grazie ad una vincita alla lotteria. In questa occasione depositer\u00e0 una piastra d'oro con l'immagine del marito, non riuscendo pi\u00f9 a vivere con la esigua pensione.\n\"Posacenere argento gr. 140 (e smetto di fumare)\"\nUn uomo piuttosto nervoso \u00e8 in coda al Monte dei Pegni per consegnare un portacenere d'argento, con l'intenzione di smettere di fumare. Critica tutto e tutti, oltre ad essere collerico anche nei confronti della famiglia. Ripete a s\u00e9 stesso di non aver rubato il portacenere, avendolo sottratto da casa e confidando nella scarsa attenzione dei famigliari. Non potr\u00e0 per\u00f2 consegnare l'oggetto, non avendo con s\u00e9 codice fiscale o documento d'identit\u00e0, e se ne andr\u00e0 ancora pi\u00f9 irritato.\n\"Tappeto orientale tipo Saruk cm 204x134 (m\u00b2 2,73)\"\nTre fratelli giostrai, una donna e due uomini, depositano al banco un tappeto, che si ripromettono di riscattare entro Carnevale. Questo era stato infatti regalato alla donna, Ester, che vi teneva molto, dalla madre, che aveva dichiarato di averlo acquistato durante un viaggio in oriente. I figli non avevano mai creduto all'origine dell'oggetto, ma devono ricredersi dopo l'accurata analisi dell'impiegato che li attende. \n\"Tre anelli oro gr. 22 - ore 12.35\"\nL'ultimo avventore, in ritardo, deve lasciare tre anelli, che non riesce a togliere. Li consegner\u00e0 dopo averli sfilati grazie ad acqua e sapone nel bagno dell'ufficio. \u00c8 dispiaciuto nel farlo, ma si giustifica dicendo di aver avuto problemi urgenti, per i quali la sua azione \u00e8 stata indispensabile.\nCornice narrativa.\nUna donna, seduta in attesa del suo turno al monte dei pegni, tiene in mano una borsa che contiene telegrammi di storie, un piccolo anello, il portachiavi di una macchina, un giubbotto e una piccola brocca di ceramica. Si chiede quale sia il modo migliore per congedarsi da questi \u201cpezzettini di vita\u201d. Prima di lei, in coda, ci sono molte altre persone di differente et\u00e0 e sesso, ognuno con una storia alle spalle pronto a rendere parte della loro vita solo un lontano ricordo. Alla fine della giornata, le commesse, trovano una borsa con molti oggetti di valore sotto una sedia. Rimane il mistero, se questi oggetti siano stati lasciati l\u00ec per caso, per disperazione o, volutamente, per non riaverli mai pi\u00f9 indietro.\nPremio Chiara e critica.\nCon questo libro Elena Loewenthal ha vinto la ventitreesima edizione del Premio Chiara, con 101 voti della giuria, contro i secondi a pari merito \"Mosche d'inverno\" di Eugenio Baroncelli e \"Guida agli animali fantastici\" di Ermanno Cavazzoni. Il 23 ottobre 2011 \u00e8 stata infatti premiata ed intervistata a Varese, nell'ambito del Festival del Racconto.\nLa peculiarit\u00e0 del libro \u00e8 l'attenzione al rapporto che le persone hanno con gli oggetti. \u00c8 infatti l'analisi di una situazione umana quanto mai reale, da cui si \u00e8 ispirata la scrittrice, a favorire la riflessione sul valore che spesso viene attribuito alle cose che fanno parte della vita quotidiana o di un particolare momento, ad esempio un anello di fidanzamento o il regalo di una madre. Da qui scaturisce la riflessione finale, lasciata dall'autrice, sulla realt\u00e0: si tratta solo di illusioni che gli uomini proiettano su manufatti inanimati.\nCuriosit\u00e0.\nElena Loewenthal, prima della stesura del libro, \u00e8 rimasta ad osservare in disparte all'interno di un monte dei pegni fingendo di essere in coda. Non ha avuto contatti con le altre persone; ha solo ascoltato, osservato la scena ed inventato le storie. Come lei stessa dice: \u201c Per me la coerenza nel raccontare \u00e8 fondamentale. L'attendibilit\u00e0 non \u00e8 solo un vezzo, \u00e8 un modo per tradurre la verit\u00e0 in racconto\u201d.\nPer dimostrare il legame che si era creato in quel luogo, la scrittrice ha deciso di vivere in modo personale l'esperienza lasciando in pegno un suo piccolo oggetto. Voleva capire inoltre cosa si provava a trasformare pezzettini della propria vita in denaro e prima ancora vederli cadere nel piattino, stimare e sparire dietro lo sportello."}
{"id": "4003850", "revid": "253269", "url": "https://it.wikipedia.org/wiki?curid=4003850", "title": "Grant Gustin", "text": "\u00c8 meglio conosciuto per i suoi ruoli di Barry Allen/Flash nella serie televisiva \"The Flash\" e di Sebastian Smythe nella serie televisiva \"Glee\".\nBiografia.\nGrant \u00e8 nato il 14 gennaio 1990 a Norfolk in Virginia da Tina Haney, un'infermiera pediatrica, e Thomas (Tom) Gustin, un insegnante. Ha un fratello maggiore di nome Tyler e una sorella minore di nome Gracie.\nDurante la sua carriera scolastica Grant ha frequentato la Governor's School for the Arts a Norfolk per il teatro musicale. Ha fatto parte anche della Hurrah Players Incorporated, una organizzazione della Virginia per il teatro.\nNel 2008 si \u00e8 diplomato alla Granby High School ed ha continuato a frequentare il teatro musicale BFA Program presso la Elon University nella Carolina del Nord per due anni.\nSuccessivamente ha lasciato gli studi per interpretare il ruolo di Baby John nel Revival Tour di Broadway di \"West Side Story\"; si \u00e8 esibito con il tour dalla sua apertura, il 30 settembre 2010, fino al 23 settembre 2011.\nL'8 novembre 2011 ha debuttato nella serie televisiva di Fox \"Glee\" nel ruolo di Sebastian Smythe, un membro apertamente gay appartenente agli \"Usignoli\" (Glee Club) della Dalton Academy. Gustin ha ottenuto il ruolo dopo \"una faticosa e lunga settimana di casting\". Originariamente fece il provino per un ruolo di ballerino di tip tap, ma non ottenne la parte; tuttavia Ryan Murphy non lo aveva dimenticato e fu cos\u00ec scelto per interpretare Sebastian, un ragazzo promiscuo, intrigante e capitano degli \"Usignoli\". L'attore ha cominciato a registrare nei panni di Sebastian nel settembre del 2011, il giorno dopo aver finito il tour di West Side Story.\nAmante dei libri di Suzanne Collins, a ventidue anni fu tra i candidati a interpretare Finnick Odair nella saga di Hunger Games, ma venne considerato troppo giovane per quel ruolo che and\u00f2 infine al ventiseienne Sam Claflin.\nNel 2012 ha preso parte al film TV \"A Mother's Nightmare\", girato a West Kelowna (Canada), nel ruolo di Chris Stewart.\nL'11 luglio 2012 viene annunciato che Grant ha ottenuto un ruolo nel cast del film \"Affluenza\", uscito nelle sale a fine 2013.\nSempre nel 2012 \u00e8 comparso come guest star in alcune puntate della serie TV \"90210\" nel ruolo di Campbell Price.\nDal 2014 ricopre il ruolo di Barry Allen/Flash, protagonista della serie televisiva statunitense \"The Flash\", prodotta dal canale The CW, che ha debuttato il 7 ottobre 2014 con 4,8 milioni di spettatori, il massimo per una premi\u00e8re di The CW nei cinque anni precedenti. La serie \u00e8 anche lo spin-off di \"Arrow\", nella quale lo stesso Grant ha recitato e continuer\u00e0 a recitare in alcuni episodi al fianco di Stephen Amell e Emily Bett. Interpreta Barry Allen/Flash anche in alcuni episodi delle serie \"Supergirl\", al fianco di Melissa Benoist (attrice con cui ha gi\u00e0 lavorato in \"Glee\") e \"Legends of Tomorrow\", entrambe di The CW, inoltre doppia il personaggio sia nella webserie Vixen, sia nella webserie \"\".\nIl 30 marzo 2015 \u00e8 stato reso noto che l'attore ha ottenuto una parte nel film dell'attore e regista William H. Macy, \"Kristal\" (2017).\nIl 29 marzo 2017 era stato annunciato che Grant avrebbe preso parte al film del regista Todd Robinson\", Era mio figlio\", le cui riprese erano iniziate il 1\u00ba aprile 2017 e in cui avrebbe dovuto interpretare il ruolo di William H. Pitsenbarger, un paracadutista soccorritore delle forze speciali, decorato con una \"medaglia al valore\".\nNella prima parte del 2017 ha preso parte, come co-protagonista, alle riprese del cortometraggio \"Tom and Grant - Quit Your Day Job\", finanziato tramite una campagna su Indiegogo, scritto, diretto e recitato dalla sua co-star in \"The Flash\" Tom Cavanagh.\nNel marzo 2020, Gustin \u00e8 stato scritturato in Operation Blue Eyes come Barry Keenan.\nVita privata.\nNel gennaio 2016, Gustin ha iniziato a frequentare Andrea \"LA\" Thoma. La coppia ha annunciato il loro fidanzamento il 29 aprile 2017. Si sono sposati il 15 dicembre 2018. L'11 febbraio 2021, annunciano di star aspettando il loro primo figlio e il 17 agosto 2021 annunciano la nascita di Juniper Grace Louise Gustin sui social network.\nDoppiatori italiani.\nNelle versioni in italiano dei suoi film e delle serie TV, Grant Gustin \u00e8 stato doppiato da:\nDa doppiatore, viene sostituito da:"}
{"id": "4003851", "revid": "1005847", "url": "https://it.wikipedia.org/wiki?curid=4003851", "title": "Elezioni parlamentari in Albania del 1992", "text": "Le elezioni parlamentari in Albania del 1992 si tennero il 22 marzo per il rinnovo dell'Assemblea di Albania. In seguito all'esito elettorale, Aleksand\u00ebr Meksi, espressione del Partito Democratico d'Albania, divenne Primo ministro; Sali Berisha, espressione del medesimo partito, fu invece eletto Presidente della Repubblica."}
{"id": "4003855", "revid": "6923", "url": "https://it.wikipedia.org/wiki?curid=4003855", "title": "The Cotton Club Atlanta 1988", "text": "The Cotton Club Atlanta 1988 \u00e8 un album di Jeff Healey, pubblicato nel 1988."}
{"id": "4003863", "revid": "712828", "url": "https://it.wikipedia.org/wiki?curid=4003863", "title": "Naturalmente Sadie!", "text": "Naturalmente Sadie! (\"Naturally, Sadie\") \u00e8 una serie televisiva canadese in 65 episodi trasmessi per la prima volta nel corso di tre stagioni dal 2005 al 2007.\n\u00c8 una sitcom per ragazzi incentrata sulle vicende familiari e scolastiche della quattordicenne Sadie Hawthorne che vive a Whitby, Ontario, in Canada.\nProduzione.\nLa serie, ideata da Suzanne Bolch e Barbara Wiechmann, fu prodotta da Decode Entertainment e girata a Toronto in Canada. Le musiche furono composte da Tim Foy e Carlos Lopes.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa in Canada dal 24 giugno 2005 al 26 agosto 2007 sulla rete televisiva Family Channel. In Italia \u00e8 stata trasmessa dal novembre del 2005 su Nickelodeon con il titolo \"Naturalmente Sadie!\", e successivamente Rai Gulp a partire da gennaio 2012\nAlcune delle uscite internazionali sono state:"}
{"id": "4003864", "revid": "46931", "url": "https://it.wikipedia.org/wiki?curid=4003864", "title": "Naturally, Sadie", "text": ""}
{"id": "4003865", "revid": "767487", "url": "https://it.wikipedia.org/wiki?curid=4003865", "title": "Pay Your Dues", "text": "Pay Your Dues \u00e8 un cortometraggio muto del 1919 diretto da Vincent Bryan e Hal Roach. Il film, di genere comico, fu interpretato da Harold Lloyd, Snub Pollard, Bebe Daniels, Sammy Brooks.\nTrama.\nUn ragazzo \u00e8 scambiato per un evaso da una confraternita stravagante. Viene rapito e iniziato nell'ordine e il processo include varie esilaranti indignit\u00e0."}
{"id": "4003871", "revid": "757396", "url": "https://it.wikipedia.org/wiki?curid=4003871", "title": "Club Baloncesto Sevilla 2010-2011", "text": "Questa voce raccoglie le informazioni riguardanti il Club Baloncesto Sevilla nelle competizioni ufficiali della stagione 2010-2011.\nStagione.\nLa stagione 2010-2011 del Club Baloncesto Sevilla \u00e8 la 22\u00aa nel massimo campionato spagnolo di pallacanestro, la Liga ACB.\nIl Siviglia nella stagione 2010-2011 ha partecipato alla Liga ACB e all'Eurocup. Nella Liga ACB 2010-2011 con 16 vittorie e 18 sconfitte, si \u00e8 piazzato all'undicesimo posto nella stagione regolare. In Eurocup fu battuta in finale dall'.\nRoster.\n\"Aggiornato al 14 luglio 2018.\""}
{"id": "4003875", "revid": "11959", "url": "https://it.wikipedia.org/wiki?curid=4003875", "title": "Fes el-Bali", "text": "Fes el-Bali () \u00e8 la pi\u00f9 antica parte murata di F\u00e8s, in Marocco. F\u0101s al-B\u0101l\u012b fu originariamente fondata come capitale della dinastia degli Idrisidi tra il 789 e l'808. Oltre ad essere famosa per ospitare la pi\u00f9 antica universit\u00e0 del mondo islamico, si crede che F\u0101s al-B\u0101l\u012b, con una popolazione totale di 156\u00a0000 persone, sia la pi\u00f9 grande area urbana del mondo in cui sia vietato il transito delle automobili.\nF\u0101s al-B\u0101l\u012b \u00e8 diventata un patrimonio dell'umanit\u00e0 dell'UNESCO nel 1981, col nome di \"Medina di Fez\". Il sito UNESCO comprende il tessuto urbano di F\u0101s al-B\u0101l\u012b, le sue mura, e la zona circostante.\nF\u0101s al-B\u0101l\u012b \u00e8, assieme a F\u0101s al-Jad\u012bd e alla francese Ville nouvelle, uno dei tre principali distretti di F\u00e8s.\nStoria.\nStoria antica.\nDinastia degli Idrisidi (789-927).\nCome capitale dell'impero appena acquisito, Idr\u012bs ibn \u02bfAbd All\u0101h scelse di costruire una nuova citt\u00e0 sulla riva destra del fiume Fes nel 789. Inizialmente buona parte della popolazione era composta da rifugiati che fuggivano da una rivolta scoppiata a Cordova (attuale Spagna) Nell'809 suo figlio, Idris II, decise di fondare una propria capitale sulla riva opposta del fiume Fes. Anche questa volta molti rifugiati decisero di insediarsi nella nuova citt\u00e0, stavolta provenienti dalla rivolta di Qayrawan (situata nell'odierna Tunisia).\nAnche se erano separate solo dal piccolo fiume, le due citt\u00e0 si evolsero separatamente, diventando due citt\u00e0 indipendenti fino all'unificazione avvenuta nell'XI secolo per opera degli Almoravidi.\nUn ottimo esempio di come i rifugiati contribuirono alla crescita della citt\u00e0 di Fes \u00e8 l'Universit\u00e0 al-Qarawiyyin, costruita da un rifugiato tunisino nell'859, e considerata la pi\u00f9 antica universit\u00e0 del mondo.\nMiknasa e Maghrawa (927-1069).\nDurante il regno Maghrawa, Fes el Bali fu fiorente, e rimase la capitale del regno nell'odierno Marocco.\nAlmoravidi e Almohadi (1069\u20131244).\nDurante il regno degli Almoravidi Fes perse lo status di capitale quando gli Almoravids fondarono Marrakech, nuova loro capitale.\nGli Almoravidi distrussero gran parte di Fes el Bali, ma ricrearono l'odierna Fes el Bali quando unificarono le citt\u00e0 gemelle tramite la costruzione di ponti sul fiume Fes.\nDurante il regno degli Almohadi, Fes fu una fiorente citt\u00e0 di commercio con una popolazione di 120\u00a0000 abitanti, anche se non fu capitale, grazie ai numerosi immigrati andalusi.\nDinastia dei Merinidi (1244\u20131472).\nDopo aver sconfitto gli Almohadi in Marocco, i Merinidi spostarono la capitale da Marrakech a F\u00e8s. Questo segn\u00f2 l'inizio del pi\u00f9 grande periodo della storia di Fes el Bali. Quando i Merinidi spostarono la capitale a Fes nel 1276, iniziarono la costruzione di una nuova citt\u00e0 all'esterno delle antiche mura. Inizialmente la chiamarono la Citt\u00e0 Bianca, ma dopo qualche tempo prese il nome di Fes Jdid, o Nuova Fes. \u00c8 sempre in questo periodo che Fes el Bali, o Vecchia Fes, prese il suo nome. Prima della fondazione di Fes Jdid si chiamava semplicemente F\u00e8s.\nMolti dei principali monumenti di Fes el Bali furono eretti dai Merinidi. Nel XIV secolo fu aggiunto un mellah (quartiere ebraico) al tessuto urbano.\nDinastia degli Wattasidi (1472 - 1550).\nLa dinastia degli Wattasidi, era, come quella dei Merinidi, di discendenza berbera Zanata, e le due famiglie avevano un legame di parentela. Avendo potenti nemici sia a sud (dinastia Sa'diana) che a nord (Spagna e Portogallo), colpisce il fatto che questo piccolo sultanato sia riuscito a restare al potere per cos\u00ec tanto tempo. Alla fine perse il controllo di F\u00e8s a favore della dinastia Sa'diana nel 1554.\nDinastia Sa'diana (1554 - 1659).\nDi nuovo Fes si trov\u00f2 governata da un impero che prefer\u00ec riportare la capitale a Marrakech. I Sa'diani giungevano da sud, riuscendo a sconfiggere gli Wattasidi. Durante il loro regno riuscirono a tenere sia l'impero Ottomano che il Portogallo fuori da Fes el Bali. Tra il 1603 ed il 1627 i Sa'diani nominarono a Fes un governante locale, anche se aveva in realt\u00e0 pochi poteri.\nFino al 1554 solo nel Marocco Meridionale:\n1603-1659 sovrani Sadiani con sede a Marrakech\n1603-1627 sovrani Sadiani con sede a F\u00e8s (solo con poteri locali)\nDinastia alaouita (1669 - 1912).\nIn questo periodo Fes fu capitale della dinastia alouita, venne ulteriormente ingrandita ed abbellita con moschee, hammam e palazzi reali.\nProtettorato francese (1912 - 1956).\nI francesi decisero di spostare la capitale da Fes a Rabat, dove \u00e8 rimasta fino ad oggi. In ogni caso Fes rimase una citt\u00e0 molto importante. I francesi costruirono anche la Ville Nouvelle di Fes nel 1916. Nel gennaio 1944, \u00e8 stato scritto il \"Manifesto per l'indipendenza\" in una casa della vecchia medina di Fes, situata oggi a Place de l'Istiqlal.\nIndipendenza (1956 - oggi).\nFes \u00e8 diventato un importante centro turistico ed economico marocchino. Fes el Bali ne \u00e8 la principale attrazione turistica, e negli anni scorsi ha visto un aumento esponenziale del numero di turisti. L'attrazione principale \u00e8 la stessa Medina, dove le persone vivono come hanno fatto per secoli, i mercati locali e le opere architettoniche. Paragonata ad altre citt\u00e0, come Marrakech, il turismo a Fes el Bali \u00e8 ancora molto modesto.\nMinacce.\nSecondo l'UNESCO vi sono due principali pericoli per il patrimonio dell'umanit\u00e0:\nA causa della vulnerabilit\u00e0 del sito, lo Stato ha adottato uno speciale piano di protezione per ogni edificio e monumento contenuti al suo interno. L'obiettivo \u00e8 quello di evitare il crollo delle case, aumentare il turismo sostenibile e salvaguardare il tutto."}
{"id": "4003876", "revid": "339392", "url": "https://it.wikipedia.org/wiki?curid=4003876", "title": "Fes el Bali", "text": ""}
{"id": "4003877", "revid": "339392", "url": "https://it.wikipedia.org/wiki?curid=4003877", "title": "F\u0101s al-b\u0101l\u012b", "text": ""}
{"id": "4003881", "revid": "15756", "url": "https://it.wikipedia.org/wiki?curid=4003881", "title": "Cultura dell'India", "text": "Parlando di cultura dell'India ci si riferisce alle religioni, agli usi, alle tradizioni, alle lingue parlate, alle cerimonie, alle arti, al modo di vivere in India e al suo popolo. In un subcontinente come l'India, con una popolazione di oltre un miliardo di individui, le lingue, le religioni, le danze, la musica, l'architettura e le tradizioni culinarie variano sensibilmente da luogo a luogo. La sua cultura \u00e8 spesso un insieme di diverse sub-culture che risalgono a diversi millenni addietro.\nSecondo diversi storici essa \u00e8 la \"pi\u00f9 antica civilt\u00e0 della terra\", poich\u00e9 le sue tradizioni risalgono fino all'8000 a.C., sin dai tempi dei Veda, ritenuti risalenti da 3000 a pi\u00f9 di 5500 anni addietro. Diversi elementi della cultura indiana, come le religioni e la cucina, hanno avuto un profondo impatto in tutto il mondo e soprattutto nei flussi che sono stati immigranti dall'origine degli indiani d'america.\nReligioni e spiritualit\u00e0.\nL'India \u00e8 la culla di induismo, buddismo, giainismo e sikhismo, collettivamente conosciute come religioni indiane. Queste religioni, conosciute anche come religioni \"dharmiche\", sono le maggiori religioni del mondo assieme a quelle abramitiche. Oggi, induismo e buddismo sono la terza e quarta religione al mondo rispettivamente, con oltre due miliardi di fedeli, probabilmente fra 2,5 e 2,6 miliardi. L'India \u00e8 anche la culla di molti movimenti e tradizioni religiose pi\u00f9 o meno vasti, quali i Li\u1e45g\u0101yat, l'Ahmadiyya.\nEssa \u00e8 una delle nazioni pi\u00f9 religiosamente diverse al mondo, con alcune delle societ\u00e0 pi\u00f9 profondamente religiose. La religione gioca ancora un ruolo centrale e definitivo nella vita di molti dei suoi abitanti.\nSecondo il censimento del 2001, la religione pi\u00f9 professata \u00e8 l'induismo, praticato dall'80% della popolazione, l'Islam \u00e8 praticato da circa il 13% degli indiani. Inoltre in India vivono anche 23 milioni di cristiani, pi\u00f9 di 19 milioni di Sikh, circa 8 milioni di buddisti e circa 4 milioni di giainisti.\nSikismo, giainismo e soprattutto buddismo hanno avuto influenza non solo in India ma anche nel resto del mondo. Cristiani, zoroastriani, ebrei e fedeli Bah\u00e1'\u00ed sono anch'essi influenti ma il loro numero \u00e8 minore. Atei e agnostici hanno anche la loro influenza, in virt\u00f9 della tolleranza religiosa presente nel popolo indiano.\nLa religione hind\u00f9 ha diverse scuole o correnti, ognuna con la propria visione. Ad esempio, secondo lo Yogavasistha, un testo spirituale Advaita della religione ind\u00f9, i valori dell'essere umano libero (hindi: \u091c\u0940\u0935\u0928\u094d\u092e\u0941\u0915\u094d\u0924\u093f), possono essere riassunti come segue: \"I piaceri non lo deliziano; i dolori non lo angosciano. Anche se impegnato in azioni mondane, non ha nessun attaccamento a qualsiasi oggetto. Anche se esteriormente occupato \u00e8 calmo interiormente. Si sente libero da vincoli di scritture, di costumi, di et\u00e0, di casta o credo. Egli \u00e8 felice, ma la sua felicit\u00e0 non dipende da nient'altro. Lui non ha bisogni, orgoglio, agitazione, irrequietezza, depressione o euforia. Egli \u00e8 pieno di compassione e di perdono anche verso coloro che intendono fargli del male. Egli fa sempre la cosa giusta, a prescindere dalle pressioni. \u00c8 paziente, perseverante, e senza alcuna impurit\u00e0 nel cuore. \u00c8 libero dalle delusioni, non desidera nulla. Il suo senso di libert\u00e0 proviene dal suo spirito di ricerca. I frutti della sua ricerca sono la sua forza, intelligenza, efficienza e puntualit\u00e0. Cerca la compagnia di persone sagge e illuminate. \u00c8 contento.\"\nEsistono significativi discorsi storici sulla nozione, la pertinenza, l'esistenza e la non-esistenza di Dio in India. Dharmakirti, ad esempio, scrisse nel VII secolo nel Pramanavarttikam:\n\u0935\u0947\u0926 \u092a\u094d\u0930\u093e\u092e\u093e\u0923\u094d\u092f\u0902 \u0915\u0938\u094d\u092f \u091a\u093f\u0924\u094d \u0915\u0930\u094d\u0924\u0943\u0935\u093e\u0926\u0903 \u0938\u094d\u0928\u093e\u0928\u0947 \u0927\u0930\u094d\u092e\u0947\u091a\u094d\u091b\u093e \u091c\u093e\u0924\u093f\u0935\u093e\u0926\u093e\u0935 \u0932\u0947\u092a\u0903|\n\u0938\u0902\u0924\u093e\u092a\u093e\u0930\u0902\u092d\u0903 \u092a\u093e\u092a\u0939\u093e\u0928\u093e\u092f \u091a\u0947\u0924\u093f \u0927\u094d\u0935\u0938\u094d\u0924\u092a\u094d\u0930\u091c\u094d\u091e\u093e\u0928\u093e\u0902 \u092a\u091e\u094d\u091a \u0932\u093f\u0919\u0917\u093e\u0928\u093f \u091c\u093e\u0921\u094d\u092f\u0947||\nRitenere che i Veda sono santi o divini, credere in un Creatore del mondo,\nFare il bagno in acque sacre per ottenere pu\u1e47ya, avendo orgoglio (vanit\u00e0) della propria mansione,\nEseguire penitenza per assolvere i peccati,\nSono cinque sintomi che dimostrano la perdita della propria sanit\u00e0 mentale.\nPercezione della cultura indiana.\nLa diversit\u00e0 dell'India ha ispirato molti scrittori nella scrittura delle loro percezioni della cultura del paese. Questi scritti dipingono un quadro complesso e spesso conflittuale della cultura dell'India.\nSecondo Eugene M. Makar, per esempio, la cultura tradizionale indiana \u00e8 definita da una gerarchia sociale piuttosto rigida. Egli ricorda, inoltre, che fin dalla tenera et\u00e0, ai bambini vengono resi noti i loro ruoli nella societ\u00e0. Questo \u00e8 rafforzato, nota Makar, dal modo in cui molti credono che le divinit\u00e0 e gli spiriti abbiano un ruolo fondamentale e funzionale nella determinazione della loro vita. Alcune differenze come la religione dividono la cultura. Tuttavia, una divisione di gran lunga pi\u00f9 potente \u00e8 il sistema delle caste. Severi tab\u00f9 sociali hanno governato questi gruppi per migliaia di anni, sostiene Makar. Negli ultimi anni, soprattutto nelle citt\u00e0, alcune di queste prescrizioni sono confuse e talvolta addirittura scomparse. Egli scrive che relazioni familiari importanti si estendono al \"gotra\", la discendenza patrilineare o di clan assegnata ad ogni ind\u00f9 alla nascita. Nelle zone rurali e talvolta in aree urbane, \u00e8 comune che tre o quattro generazioni della stessa famiglia vivano sotto un unico tetto e il patriarca spesso risolve i problemi dell'intera famiglia.\nAltri hanno una percezione diversa della cultura indiana. Secondo un'intervista con C. K. Prahalad di \"Des Dearlove\", autore di molti libri di successo, l'India moderna \u00e8 un paese di culture molto diverse, con molte lingue, religioni e tradizioni. I bambini iniziano ad affrontare, imparare, accettare e assimilare questa diversit\u00e0. Prahalad - che \u00e8 nato in India e cresciuto l\u00ec - ha affermato, nell'intervista, che gli indiani, come qualunque altro popolo al mondo, vogliono essere trattati come unici, come individui, vogliono esprimersi e cercare l'innovazione. In un altro rapporto, Nancy Lockwood della \"Societ\u00e0 per la gestione delle risorse umane\", la pi\u00f9 grande associazione di risorse umane con membri in 140 paesi, scrive che negli ultimi due decenni o gi\u00f9 di l\u00ec, il cambiamento sociale in India \u00e8 in drammatico contrasto con le aspettative della cultura tradizionale indiana. Questi cambiamenti hanno portato le famiglie indiane a dare opportunit\u00e0 di istruzione alle ragazze, accettato che le donne lavorino fuori casa, perseguendo una carriera, e aprendo la possibilit\u00e0 a queste ultime di raggiungere ruoli manageriali aziendali. Lockwood sostiene che il cambiamento \u00e8 lento, ma la portata del cambiamento culturale pu\u00f2 essere rilevata dal fatto che in India, su 397 milioni di lavoratori, 124 milioni sono ora donne. Le questioni per l'emancipazione delle donne sono simili a quelle presenti in altre parti del mondo.\nSecondo Amartya Sen, Premio Nobel per l'Economia indiano, la cultura dell'India moderna \u00e8 una miscela complessa delle sue tradizioni storiche, influenzate dagli effetti del colonialismo nel corso dei secoli, e l'attuale cultura occidentale, sia collateralmente che dialetticamente. Sen osserva che le immagini esterne dell'India in Occidente spesso tendono a sottolineare la differenza - reale o immaginaria - tra l'India e l'Occidente. C'\u00e8 una notevole inclinazione, nei paesi occidentali, a prendere le distanze ed evidenziare le differenze della cultura indiana dalla corrente principale delle tradizioni occidentali, piuttosto che scoprire e mostrare le analogie. Gli scrittori occidentali e i media, di solito, mancano di evidenziare gli aspetti cruciali della cultura indiana e delle sue tradizioni. La profonda eterogeneit\u00e0 delle tradizioni indiane, nelle diverse parti dell'India, viene trascurata in queste descrizioni omogeneizzate dell'India. Le percezioni della cultura indiana, da coloro che non sono nati e cresciuti in India, tendono ad inserirsi in almeno tre categorie, scrive Sen:\nL'approccio curatoriale, ispirato dalla curiosit\u00e0 sistematica per la diversit\u00e0 culturale dell'India, \u00e8 in gran parte assente all'interno del paese.\nSusan Bayly, nel suo libro, osserva che vi \u00e8 una notevole controversia fra l'India e gli studiosi orientalisti sulla presunta cultura indiana. Lei riconosce che molte delle controversie sono basate sulla pervasivit\u00e0 delle caste e sulla rigorosa gerarchia sociale nell'India moderna. Bayly osserva che gran parte del subcontinente indiano \u00e8 stato popolato da persone per le quali le distinzioni formali delle gerarchie sociali di casta erano solo di scarsa e limitata importanza nei loro stili di vita.\nSecondo Rosser, un sociologo statunitense, gli americani originari dell'Asia meridionale sentono la percezione che gli occidentali hanno della cultura dell'India, come permeata da numerosi stereotipi. Rosser osserva che il discorso sulla cultura dell'India, in gran parte degli Stati Uniti, \u00e8 raramente dedicato ad un'India indipendente. La gente imbastisce ipotesi metafisiche radicali sui difetti e sulla religione e cultura, ma \u00e8 molto pi\u00f9 cauta nel valutare la societ\u00e0 civile e la cultura politica nell'India moderna. \u00c8 come se il valore del Sud Asia risiedesse solo nei suoi contributi alla conoscenza umana antica mentre i suoi patetici tentativi di ammodernamento e sviluppo debbano essere patrocinati. Rosser ha condotto numerose interviste e riassunto i commenti. Lo studio segnala un netto contrasto tra la percezione occidentale della cultura dell'India, rispetto all'esperienza diretta degli intervistati. Ad esempio:\nStruttura della famiglia e dei matrimoni indiani.\nLa struttura della famiglia in India e le tradizioni culturali all'interno di essa, sono state oggetto di numerosi studi.\nNella storia dell'India, e attualmente in alcune regioni, una famiglia comune svolge un ruolo significativo nella cultura indiana. Per generazioni, l'India ha avuto una tradizione prevalente del sistema familiare comune. Si tratta di un sistema nel quale molti membri di una famiglia - genitori, figli, coniugi dei figli e dei loro figli, ecc. - vivono insieme sotto lo stesso tetto. Di solito, il membro maschio pi\u00f9 anziano \u00e8 il capo del sistema congiunto familiare. Egli prende tutte le decisioni importanti e detta le regole, mentre gli altri membri della famiglia devono rispettarle.\nIn uno studio del 1966, Orenstein e Micklin analizzarono i dati della popolazione e la struttura familiare indiana. I loro studi suggeriscono che la dimensione dei nuclei familiari indiani era rimasta simile nel periodo 1911-1951. Successivamente, con l'urbanizzazione e lo sviluppo economico, l'India ha assistito ad una frammentazione della tradizione familiare comune in pi\u00f9 nuclei, costituiti da singole famiglie.\nSinha, nel suo libro, dopo aver riassunto i numerosi studi sociologici condotti sulla famiglia indiana, nota che nel corso degli ultimi sessant'anni, la tendenza culturale in molte parti dell'India \u00e8 stata quella di un passaggio accelerato dalla famiglia comune alle famiglie singole, proprio come le tendenze demografiche in altre parti del mondo. La tradizionale famiglia numerosa indiana, nel 1990, rappresentava una piccola percentuale di tutte le famiglie, e in media ha avuto il pi\u00f9 basso reddito pro capite. Egli ritiene che la famiglia congiunta persiste in alcune aree e in certe condizioni, in parte a causa di tradizioni culturali e in parte a causa di fattori pratici.\nMatrimonio combinato.\nPer secoli, i matrimoni combinati sono stati la tradizione nella societ\u00e0 indiana, sebbene gli uomini e le donne abbiano sempre avuto la possibilit\u00e0 di scegliere chi volessero sposare. Ancora oggi, la maggior parte degli indiani si ritrovano a sposare un coniuge scelto dai loro genitori o da altri membri autorevoli della loro famiglia, ma con il consenso della sposa e dello sposo.\nNella maggior parte dei matrimoni la famiglia della sposa fornisce una dote ad essa per salvaguardarla, assieme ai suoi figli, in caso di morte prematura del marito. Storicamente, nella maggior parte delle famiglie, l'eredit\u00e0 dei patrimoni familiari passava per la linea maschile. Dal 1956, le leggi indiane trattano maschi e femmine allo stesso livello in materia di eredit\u00e0 senza la presenza di un testamento legale. Gli indiani stanno sempre pi\u00f9 utilizzando un testamento per l'eredit\u00e0 e la successione delle propriet\u00e0, con circa il 20 per cento di legati testamentari nel 2004.\nIn India il divorzio \u00e8 estremamente raro \u2014 1% rispetto al 40% negli Stati Uniti. Queste statistiche, per\u00f2, non riflettono un quadro completo. C'\u00e8 una carenza di indagini scientifiche o studi sui matrimoni indiani, nei quali siano state analizzate le prospettive di entrambi i coniugi in profondit\u00e0. Indagini campione suggeriscono che i problemi dei matrimoni in India sono simili a quelli riscontrati in altre parti del mondo. I tassi di divorzio sono in aumento e quelli delle popolazioni urbane sono molto pi\u00f9 elevati. Le donne provocano circa l'80 per cento dei divorzi.\nStudi recenti suggeriscono che la cultura indiana sta rapidamente allontanandosi dai tradizionali matrimoni combinati. \"Banerji et al.\" hanno intervistato 41.554 famiglie in 33 Stati dell'India nel 2005, scoprendo che le tendenze al matrimonio in India sono simili a quelle registrate, negli ultimi quarant'anni, in Cina, Giappone e altre nazioni asiatiche. Sempre un numero minore di matrimoni sono organizzati senza il consenso degli sposi. Lo studio ha evidenziato che la maggior parte dei matrimoni sono stati organizzati con il consenso dei coniugi. La percentuale dei matrimoni d'amore (come vengono chiamati in India) sono in aumento, in particolare nelle aree urbane. Un articolo del 2006 riportava che tra il 10 e il 20 per cento dei matrimoni in territorio urbano erano ad iniziativa degli sposi.\nSaluto.\n\"Namast\u00e9\", \"namaskar\", \"Namaskara\" o \"Namaskaram\" (lingua telugu, lingua malayalam), \"Vanakkam\" (lingua tamil),\"Nomoshkaar\" (lingua bengali), \"Nomoskar\" (lingua assamese) sasriakal (lingua punjabi)\u00e8 il saluto tradizionale, anche se considerato un po' antiquato da qualcuno. Namaskar \u00e8 considerato una versione pi\u00f9 formale di Namast\u00e9 ma entrambi esprimono profondo rispetto. Questo saluto \u00e8 comunemente usato in India e in Nepal da ind\u00f9, giainisti e buddisti, e talvolta anche al di fuori del sub-continente indiano. Nella cultura indiana e nepalese, la parola \u00e8 pronunciata all'inizio della comunicazione scritta o verbale. Il gesto, tuttavia, con le stesse mani piegate, senza pronunciare la parola, si fa di solito al momento del commiato. Presa alla lettera, significa \"mi inchino a te\". La parola deriva dal \"sanscrito\" (namah): per \"inchino\", \"riverenza\", \"saluto\" e \"riguardo\", e (te): \"a te\". Come spiegato da uno studioso indiano, Namast\u00e9 letteralmente fa riferimento a \"Ci\u00f2 che \u00e8 di Dio in me si inchina a ci\u00f2 che \u00e8 di Dio in te\". Nella maggior parte delle famiglie indiane, ai giovani uomini e donne viene insegnato a cercare la benedizione dei loro anziani, per mezzo dell'inchino reverenziale ad essi. Questa usanza \u00e8 conosciuta come Pran\u0101ma.\nFra le altre forme di saluto vi \u00e8 \"Jai Shri Krishna\", \"Ram Ram\" e \"Sat Shri Akal\" (lingua punjabi, usate dai seguaci del sikhismo), \"Jai Jinendra\", saluto in uso nella comunit\u00e0 giainista e \"Nama Shivaya\".\nFeste.\nL'India, essendo un paese multi culturale e multi religioso, celebra ricorrenze di diverse religioni. Le quattro feste nazionali indiane sono: \"giorno dell'indipendenza\", \"festa della repubblica\", \"Gandhi Jayanti\" e Festa del lavoro. In molti Stati e regioni del paese si festeggiano altre ricorrenze a carattere religioso e civile. Fra le ricorrenze religiose ind\u00f9 si ricordano \"Navratri\", \"Diwali\", \"Ganesh Chaturthi\", \"Durga puja\", \"Holi\", \"Rakshabandhan\" e \"Dussehra\". Esistono poi festeggiamenti per la mietitura \"Sankranthi\", \"Pongal\", \"Raja sankaranti swinging festival\", \"Onam\" e \"Nuakhai\".\nAlcune feste sono celebrate da pi\u00f9 religioni. Tipici esempi sono Diwali, che viene celebrata da ind\u00f9, sikh e giainisti, e \"Buddh Purnima\", celebrata dai buddisti. Feste sikh, quali \"Guru Nanak Jayanti\" e \"Baisakhi\" sono celebrate con fanfare da sikh e ind\u00f9. Aggiungendo colore alla cultura dell'India, il Dree Festival \u00e8 una delle feste tribali dell'India, celebrata dagli \"Apatanis\" della valle di Ziro nell'Arunachal Pradesh, che \u00e8 lo Stato pi\u00f9 orientale dell'India.\nL'Islam \u00e8 parte del tessuto culturale indiano e oltre 135 milioni di musulmani risiedono in India, organizzando un certo numero di feste per onorare le tradizioni islamiche. Milad-Un-Nabi, Eid ul Fitr, Eid ul Adha (Bakr Eid), Muharram, Mawlid, and Shab-e-Barat, sono alcune festivit\u00e0 islamiche osservate in India.\nIl cristianesimo \u00e8 la terza religione pi\u00f9 professata in India. Con oltre 23 milioni di cristiani, di cui 17 milioni sono cattolici, l'India \u00e8 sede di molte feste cristiane. Il paese festeggia il Natale e il Venerd\u00ec Santo.\nLe fiere regionali sono comuni anche in India. Ad esempio, la fiera di Pushkar \u00e8 uno dei mercati pi\u00f9 grandi del mondo per i cammelli e \"Sonepur Mela\" \u00e8 la pi\u00f9 grande fiera del bestiame in Asia.\nNomi e lingue.\nI nomi propri di persona sono legati ad una variet\u00e0 di sistemi e convenzioni che variano da regione a regione. Essi sono inoltre influenzati dalle religioni, dalle caste e possono derivare dai poemi epici indiani. La popolazione dell'India parla un'ampia variet\u00e0 di lingue come: Angika Assamese Beary bashe Bengali Bodo Chhattisgarhi Dogri GaroGujarati HindiKannada Kashmiri KhasiKokborokKonkani Maithili Malayalam Manipuri Marathi MizoNepali Oriya Punjabi Sanscrito SantaliSindhi Tamil Telugu Tulu Urdu\nAnimali.\nLa variegata e ricca fauna dell'India ha avuto un profondo impatto sulla cultura popolare della regione. Il nome comune indiano per descrivere una regione selvaggia \u00e8 Jungle che \u00e8 stato adottato dai colonizzatori inglesi nella loro lingua. La parola \u00e8 stata anche resa famosa ne \"Il libro della giungla\" di Rudyard Kipling. La fauna selvatica dell'India \u00e8 stata oggetto di numerosi altri racconti e favole, come il \"Panchatantra\" e i \"racconti di Jataka\".\nNell'induismo, la mucca \u00e8 considerata come un simbolo di \"ahimsa\" (non-violenza), dea madre e portatrice di buona fortuna e ricchezza. Per questa ragione, le mucche sono sacre nella cultura ind\u00f9 e dar loro da mangiare \u00e8 un atto di devozione.\nA partire da gennaio 2012, la mucca rimane un argomento di divisione in India. Diversi stati dell'India hanno approvato leggi per proteggere le mucche, mentre molti Stati non hanno restrizioni sulla produzione e il consumo di carne bovina. Alcuni gruppi si oppongono alla macellazione di vacche, mentre altri gruppi indiani affermano che il tipo di carne che si mangia dovrebbe essere una questione di scelta personale in una democrazia. Lo Stato del Madhya Pradesh ha approvato una legge, nel gennaio 2012, ovvero il \"Gau-Vansh Vadh Pratishedh (Sanshodhan) Act\", che rende la macellazione della mucca un reato grave. Nel Gujarat, uno Stato dell'India occidentale, la legge di conservazione degli animali, entrata in vigore nell'ottobre 2011, vieta l'uccisione di mucche e l'acquisto, la vendita e il trasporto delle carni bovine. Al contrario, Orissa e Andhra Pradesh consentono la macellazione dei bovini con un protocollo di macellazione certificato. Negli Stati del Bengala occidentale e del Kerala, il consumo di carne bovina non \u00e8 considerato un reato. Contrariamente agli stereotipi, un numero considerevole di ind\u00f9 mangiano carne, e molti sostengono che le loro scritture, come ad esempio i testi vedici, non ne vietano il consumo. Nel sud del Kerala, per esempio, la carne di manzo costituisce quasi la met\u00e0 di tutta la carne consumata da tutte le comunit\u00e0, fra cui gli induisti. I sociologi teorizzano che il largo consumo di carne di vacca in India sia dovuto al fatto che \u00e8 una fonte molto pi\u00f9 economica di proteine animali per i poveri rispetto alla carne di agnello o di pollo, che al dettaglio costa il doppio del prezzo. Per queste ragioni, il consumo di carne bovina in India, dopo l'indipendenza nel 1947, \u00e8 andato incontro ad una crescita molto pi\u00f9 veloce di qualsiasi altro tipo di carne. Attualmente, l'India \u00e8 uno dei cinque pi\u00f9 grandi produttori e consumatori di carne bovina in tutto il mondo. Mentre in paesi come il Madhya Pradesh stanno passando leggi locali per prevenire crudelt\u00e0 sulle mucche, altri indiani stanno discutendo: \"Se il vero obiettivo \u00e8 quello di prevenire crudelt\u00e0 verso gli animali, perch\u00e9 solo la mucca viene rispettata quando centinaia di altri animali vengono maltrattati?\nCucina.\nIl cibo \u00e8 parte integrante di ogni cultura umana. Chang rileva come l'importanza del cibo nella comprensione della cultura umana risiede nella sua variabilit\u00e0 infinita - una variabilit\u00e0 che non \u00e8 essenziale per la sopravvivenza della specie. Per le esigenze di sopravvivenza, la gente ovunque potrebbe mangiare lo stesso semplice cibo. Ma le culture umane, nel corso dei secoli, hanno sperimentato, innovato e sviluppato cucine altamente sofisticate. Cucine diventate molto pi\u00f9 che fonte di sostanze nutritive, ma riflettenti la conoscenza umana, la cultura, l'arte ed espressioni di amore.\nLa cucina indiana \u00e8 varia come l'India. Essa utilizza numerosi ingredienti, possiede una vasta gamma di stili di preparazione degli alimenti, tecniche di cottura e presentazione dei piatti. Dalle insalate ai sughi, dalle verdure alle carni, dalle spezie al pane ai dolci, la cucina indiana \u00e8 sempre complessa. Harold McGee, uno dei preferiti di molti chef stellati Michelin, scrive \"per pura inventiva, con il latte come ingrediente primario, nessun paese al mondo pu\u00f2 eguagliare l'India.\"\nSecondo Sanjeev Kapoor, un membro del \"Panel Internazionale Singapore Airlines Culinary\", la cucina indiana \u00e8 stata a lungo l'espressione della cucina mondiale. Kapoor sostiene, \"guardando indietro nella storia dell'India e studiando il cibo mangiato dai nostri padri, si noter\u00e0 quanta attenzione \u00e8 stata dedicata alla pianificazione e alla cottura di un pasto. Grande attenzione \u00e8 stata data alla consistenza ed al gusto di ogni piatto\". Una fonte storica \u00e8 il \"M\u0101nasoll\u0101sa\", (in sanscrito \u092e\u093e\u0928\u0938\u094b\u0932\u094d\u0932\u093e\u0938, Le delizie della mente), scritto nel XII secolo. Il libro descrive la necessit\u00e0 di cambiare la cucina e il cibo con le stagioni, i vari metodi di cottura, la migliore miscela di sapori, la sensazione dei vari cibi, la pianificazione e lo stile di cenare, tra le altre cose.\nL'India \u00e8 nota per il suo amore per il cibo e per le spezie, che svolgono un ruolo importante nella vita quotidiana, cos\u00ec come nelle feste. La cucina indiana varia da regione a regione, riflettendo le svariate etnie presenti nel paese. In generale, la cucina indiana pu\u00f2 essere suddivisa in cinque categorie - cucina dell'India settentrionale, cucina del sud, cucina orientale, cucina occidentale e cucina nord-orientale.\nNonostante questa diversit\u00e0, emergono alcuni tratti unificanti. L'uso delle spezie \u00e8 parte integrante di talune preparazioni alimentari, ed esse sono utilizzate per esaltare il sapore di un piatto e creare sapori e profumi unici. La cucina in tutta l'India \u00e8 stata influenzata anche da vari gruppi culturali che entrarono in India nel corso della storia, come i persiani, i Mogul e i coloni europei.\nLa cucina indiana \u00e8 fra le pi\u00f9 popolari nel mondo intero. Nella maggior parte dei ristoranti indiani, al di fuori dell'India, il menu non rende giustizia alla variet\u00e0 enorme di cibi che la cucina indiana mette a disposizione. La cucina che pi\u00f9 di ogni altra viene proposta nei men\u00f9 \u00e8 quella del Punjab (il pollo al curry \u00e8 molto popolare nel Regno Unito). Esistono alcuni ristoranti che servono cucina di altre regioni dell'India, anche se questi sono veramente rari. Storicamente, le spezie indiane e le erbe sono state uno dei pi\u00f9 ricercati prodotti commerciali. Il loro commercio tra l'India e l'Europa ha portato alla nascita e al dominio dei commercianti arabi, a tal punto che gli esploratori europei, come Vasco da Gama e Cristoforo Colombo, hanno cercato di trovare nuove rotte commerciali per l'India che portarono alla scoperta dell'America. La popolarit\u00e0 del \"curry\", che origina dall'India, attraverso l'Asia ha spesso portato all'identificazione dei cibi che lo incorporano come \"pan-asiatici\".\nAlcuni sostengono che la cucina indiana \u00e8 classificata in tre categorie principali: Sattva, Rajas e Tamas. Sattva significa equilibrio, Rajas \u00e8 sinonimo di passione, e Tamas \u00e8 l'acronimo di indulgenza. Il cibo viene consumato in base allo stile di vita della persona. Per esempio: un re deve essere aggressivo per difendere il suo paese, e pertanto dovrebbe assumere dei cibi che gli diano tanta passione e l'aggressivit\u00e0 che \u00e8 richiesta. Quando una persona cerca di condurre la propria vita cercando la propria realizzazione, dovrebbe preferire un alimento \"satvico\", che aiuti a mantenere la mente in equilibrio. Il cibo \"tamasico\" sarebbe da prendere solo se richiesto dal corpo, come il consumo dell'alcool. Questo \u00e8 il motivo per cui molti indiani cercano di astenersi dal bere.\nLe molteplici variet\u00e0 della cucina indiana sono caratterizzate dall'uso sofisticato e sottile di molte spezie e erbe. Ogni famiglia di questa cucina \u00e8 caratterizzata da un vasto assortimento di piatti e tecniche di cottura. Anche se una parte significativa del cibo indiano \u00e8 vegetariana, molti piatti indiani tradizionali comprendono anche: pollo, capra, agnello, pesce e altre carni.\nAbbigliamento.\nL'abbigliamento tradizionale in India varia notevolmente tra le diverse parti del paese ed \u00e8 influenzato dalla cultura locale, dalla geografia, dal clima e dall'ambiente rurale o urbano. Stili popolari di abbigliamento comprendono indumenti drappeggiati come sari per le donne e dhoti o lungi per gli uomini. I vestiti cuciti sono anche popolari come churidar o \"salwar-kameez\" per le donne, con una \"dupatta\" (lunga sciarpa) gettata sulle spalle a completare l'abbigliamento. Il salwar \u00e8 spesso poco attillato, mentre il churidar \u00e8 un taglio pi\u00f9 stretto. Per gli uomini, le versioni cucite sono kurta - pigiama e pantaloni e camicia in stile europeo. Nei centri urbani, la gente pu\u00f2 essere spesso vista in jeans, pantaloni, camicie, abiti, kurta e altro genere di abbigliamento.\nIn luoghi pubblici e religiosi, l'etichetta dell'abbigliamento indiano scoraggia l'esposizione della pelle e l'indossare abiti trasparenti o attillati. La maggior parte dei tessuti indiani sono fatti di cotone, fibra ideale per le elevate temperature presenti per gran parte dell'anno a quelle latitudini. Poich\u00e9 il clima dell'India \u00e8 per la maggior parte caldo e piovoso, la maggior parte degli indiani calza i sandali.\nLe donne indiane amano perfezionare il loro senso di fascino con trucco e ornamenti. Orecchini, mehendi, braccialetti e altri gioielli sono piuttosto comuni. In occasioni speciali, come matrimoni e feste, le donne possono indossare colori allegri con vari ornamenti realizzati con pietre preziose, oro, argento o altre pietre semi-preziose locali.\nIl Bindi \u00e8 spesso una componente essenziale del trucco di una donna indiana. Portato sulla fronte, alcuni lo considerano come un segno di buon auspicio. Tradizionalmente, il bindi rosso \u00e8 stato portato solo da donne sposate ind\u00f9, e quello colorato da donne nubili, ma ora tutti i colori sono diventati parte della moda femminile. Alcune donne adoperano il sindur, una tradizionale polvere rossa o arancione-rosso (vermiglio) nella scriminatura dei capelli (localmente chiamata \"mang\"). Il sindur \u00e8 il segno tradizionale di una donna sposata, fra gli induisti. Esso non viene adoperato dalle donne ind\u00f9 non sposate cos\u00ec come dagli oltre 100 milioni di donne indiane che professano religioni diverse.\nGli stili indiani di abbigliamento si sono continuamente evoluti nel corso della storia del paese. Alcuni antichi testi vedici parlavano di vestiti fatti di cortecce e foglie (noti come \"phataka\"). Il \u1e5agveda dell'XI secolo a.C. menziona indumenti colorati e ricamati (noti come \"paridhan\" e \"pesas\" rispettivamente) ed evidenzia lo sviluppo di tecniche sofisticate di produzione di abbigliamento in epoca vedica. Nel V secolo a.C., lo storico greco Erodoto descrisse la ricchezza e la qualit\u00e0 dell'abbigliamento indiano in cotone. Dal II secolo, la mussola fabbricata nel sud dell'India veniva importata dall'Impero Romano e la stoffa di seta era uno dei maggiori prodotti delle esportazioni dell'antica India insieme alle spezie. Gli abiti cuciti si sono sviluppati prima del X secolo e divennero popolari a seguito dell'uso presso gli imperi musulmani a partire dal XV secolo. Gli abiti drappeggiati rimasero popolari fra la popolazione ind\u00f9, mentre i musulmani sempre pi\u00f9 adottarono capi su misura.\nDurante il Raj Britannico, l'industria dell'abbigliamento dell'India e quella dell'artigianato vennero lasciate morire in modo da far posto al tessuto industriale britannico. Di conseguenza, il capo del \"movimento per l'indipendenza indiana\" Mahatma Gandhi auspic\u00f2 con successo quello che defin\u00ec come \"abbigliamento khadi\" - colorati e luminosi abiti tessuti a mano - in modo da ridurre la dipendenza del popolo indiano dai beni industriali britannici. Gli anni 1980 sono stati caratterizzati da una modifica diffusa delle mode tessili indiane che sono state caratterizzate da una grande crescita delle scuole di moda in India, da un maggior coinvolgimento delle donne nel settore della moda e dalla modifica degli atteggiamenti nei confronti del multiculturalismo indiano. Questi sviluppi hanno svolto un ruolo fondamentale nella fusione degli stili di abbigliamento indiani e occidentali.\nLingue e letteratura.\nStoria.\nIl sanscrito rigvedico \u00e8 una delle pi\u00f9 antiche testimonianze delle antiche lingue indoariane e nello stesso tempo uno dei primi attestati sull'esistenza delle lingue indo-europee. La scoperta del sanscrito, da parte dei primi esploratori europei dell'India, ha portato allo sviluppo di una filologia comparata. Gli studiosi del XVIII secolo sono stati colpiti dalla grande somiglianza del sanscrito, sia per la grammatica che per il vocabolario, con le lingue classiche d'Europa. Intensivi studi scientifici hanno stabilito che il sanscrito e molte lingue indiane derivate, appartengono alla famiglia che include inglese, tedesco, francese, italiano, spagnolo, celtico, greco, baltiche, armeno, persiano e altre lingue indo-europee.\nL'evoluzione del linguaggio in India si pu\u00f2 distinguere in tre periodi: antico, medio e moderno indoariano. La forma classica dell'antico indoariano era \"samskrta\" che significa \"lucido, colto e corretto\" (molto simile all'inglese corretto), a differenza di \"prakrta\" - la lingua pratica delle masse migranti in continua evoluzione, senza preoccupazione di pronuncia corretta o grammatica, in quanto la struttura del linguaggio cambiava a seguito del mescolamento delle masse dovuto alle conquiste e al mescolamento con altre lingue native. Il \"Prakrta\" divenne il medio indoariano che port\u00f2 al \"Pali\" (la lingua dei primi buddisti e Ashoka nel 200-300 a.C.), al \"Prakrit\" (il linguaggio dei filosofi gianisti) e all\"'Apabhramsa\" (il linguaggio misto della fase finale del medio indoariano). E fu poi dall'Apabhramsa, secondo gli studiosi, che fior\u00ec l'hindi, il gujarati, il begali, il marathi, il punjabi e molte altre lingue attualmente in uso in India del nord, dell'est e dell'ovest. Tutte queste lingue indiane hanno radici e strutture simili al sanscrito e ad altre lingue indo-europee. Cos\u00ec abbiamo in India tremila anni di storia linguistica continua registrati e conservati in documenti letterari. Questo consente agli studiosi di seguire l'evoluzione del linguaggio e osservare come, da cambiamenti notevoli difficilmente documentabili da generazione in generazione, un unico linguaggio si altera nelle lingue discendenti che ora sono appena riconoscibili come provenienti dallo stesso ceppo.\nIl sanscrito ha avuto un profondo impatto sulle lingue e la letteratura dell'India. L'hindi, la lingua pi\u00f9 parlata in India, \u00e8 un \"esempio sanscritizzato\" del dialetto \"khariboli\". Inoltre, tutte le moderne lingue indoariane, lingue munda e lingue dravidiche, hanno preso in prestito molti lemmi direttamente dal sanscrito (\"tatsama\"), o indirettamente tramite lingue indoariane del periodo medio (\"tadbhava\"). Le parole originate dal sanscrito rappresentano circa il 50% del vocabolario delle moderne lingue indoariane, e nelle forme letterarie di (dravidico) telugu, malayalam e kannada. Parte delle lingue indoariane orientali, bengali derivano dalle lingue medioindie e le loro radice provengono dalla lingua Ardhamagadhi del V secolo a.C.\nLa tamil, una delle principali lingue classiche dell'India, discende dal proto-dravidico che era parlato, intorno al III millennio a.C. nella penisola indiana. La letteratura tamil \u00e8 esistita per pi\u00f9 di 2000 anni ed i primi riscontri epigrafici riportano date relative al III secolo dell'era volgare.\nUn altro importante linguaggio classico dravidico, il kannada, epigraficamente \u00e8 attestato intorno alla met\u00e0 del VI secolo, e la letteratura del kannada antico fior\u00ec fra il IX e X secolo secolo sotto la dinastia Rashtrakuta. Come lingua parlata, alcuni credono che sia ancora pi\u00f9 antica per l'esistenza di parole che hanno forme pi\u00f9 primitive che nel tamil. La lingua pre-kannada antico (o \"Purava HazheGannada\") era la lingua parlata a Banavasi all'inizio dell'era volgare, ai tempi delle dinastie Satavahana e Kadamba e quindi ha una storia di oltre 2000 anni. L\"'Ashoka rock edict\" trovato nel sito archeologico di \"Brahmagiri\" (datato intorno al 230 a.C.) contiene un termine identificabile nella lingua kannada.\nOltre alle lingue indo-europee e dravidiche, in India sono parlate anche lingue austro-asiatiche e tibeto-birmane. Studi di genomica di gruppi etnici in India suggeriscono che trib\u00f9 austro-asiatiche furono probabilmente i primi coloni dell'India. La fusione linguistica e culturale dell'India non \u00e8 solo causa di grandi migrazioni di indo-ariani provenienti dall'Asia centrale e dall'occidentale Eurasia attraverso il nord-ovest, ma gli studi del genoma suggeriscono una grande ondata di esseri umani giunti in India, molto tempo fa, attraverso il nord-est, insieme con popolazioni tribali di origini tibeto-birmane. Tuttavia, gli studi del genoma sull'indice di fissazione delle distanze suggeriscono che l'Himalaya nord-orientale ha agito come una barriera, negli ultimi 5000 anni, alla migrazione umana. Le lingue parlate in questa parte dell'India sono austro-asiatiche (ad esempio \"Khasi\") e tibeto-birmane (ad esempio \"Nishi\").\nSecondo il censimento del 2001, l'hindi \u00e8 la lingua pi\u00f9 parlata in India, seguita dal bengalese, dal telogu, dal marathi e dal tamil. Nella letteratura indiana contemporanea, ci sono due importanti riconoscimenti letterari, che sono il \"Sahitya Akademi Fellowship\" e l\"'Award Jnanpith\". Sette premi Jnanpith sono stati dati ad opere in kannada, sei in hindi, cinque in bengali, quattro in malayalam, tre in marathi, gujarati, urdu e oriya, e due rispettivamente in assamese, telugu e tamil.\nPoemi epici.\nIl R\u0101m\u0101ya\u1e47a ed il Mah\u0101bh\u0101rata sono i pi\u00f9 antichi poemi epici dell'India pervenuti fino ai nostri giorni. Alcune versioni sono state adottate come poemi epici da paesi del sudest asiatico come Thailandia, Malaysia e Indonesia. Il Ramayana \u00e8 costituito da 24.000 versi in sette libri e 500 \"canti\", e narra la storia di R\u0101ma (una reincarnazione o Avatar del dio hindu Vishnu), la cui moglie S\u012bt\u0101 \u00e8 stata rapita dal demone re di Lanka, R\u0101va\u1e47a. Questo poema epico ha avuto un'importanza centrale nello stabilire il ruolo del dh\u00e1rma come linea guida principale del modo di vivere degli ind\u00f9. La prima parte dei testi del Mahabharata data dal 400 a.C. e si ritiene che il poema abbia raggiunto la forma finale agli inizi del periodo Gupta (circa IV secolo). Altre varianti regionali, anche non correlate, comprendono il tamil \"Ramavataram\", il kannada \"Pampa Bharata\", l'hindi \"Ramacharitamanasa\" ed il malayalam \"Adhyathmaramayanam\". Oltre a questi due grandi poemi indiani, ne esistono altri cinque in lingua tamil \u2014 \"Silappatikaram\", \"Manimekalai\", \"Civaka Cintamani\" e \"Valayapathi\".\nSpettacolo.\nDanza.\nL'India ha avuto una lunga storia d'amore con l'arte della danza. \"N\u0101tya\u015b\u0101stra\" (scienza della danza) e \"Abhinaya Darpana\" (specchio di gesti) sono due documenti superstiti in sanscrito, entrambi stimati risalire da 1700 a 2200 anni addietro.\nL'antica arte indiana della danza, insegnata in questi due libri, secondo Ragini Devi \u00e8 l'espressione della bellezza interiore e della parte di divino contenuta nell'uomo. Si tratta di un'arte deliberata, nulla \u00e8 lasciato al caso, ogni gesto cerca di comunicare le idee, ogni espressione facciale narra delle emozioni.\nLe danze dell'India comprendono otto forme classiche, molte in forma narrativa con elementi mitologici della tradizione hindu. Le otto forme di danza classica indiana, codificate dalla \"Sangeet Natak Academi\" (Accademia Nazionale di Musica, Danza e Dramma), sono le seguenti: \"Bharatanatyam\" dello Stato di Tamil Nadu,\" kathak\" dell'Uttar Pradesh,\" kathakali\" e \"Mohiniattam\" del Kerala, \"Kuchipudi\" dell'Andhra Pradesh, \"Yakshagana\" del Karnataka\", Manipuri\" di Manipur\", Odissi (Orissi)\" dello Stato di Orissa e la \"Sattriya\" dell'Assam.\nOltre alla danza classica, le regioni indiane hanno altre forme di danze folcloristiche. Fra queste si ricordano \"Bhangra\" del Punjab, \"bihu\" dell'Assam, \"chhau\" del Jharkhand, \"qauwwalis\", \"birhas\" e \"charkulas\" dell'Uttar Pradesh, \"jat-jatin\" e \"saturi\" di Bihar, \"odissi\" dell'Orissa, \"ghoomar\" del Rajasthan, \"dandiya\" e \"garba\" del Gujarat, \"kolattam\" dell'Andhra Pradesh, \"yakshagana\" di Karnataka, \"lavani\" del Maharashtra e \"Dekhnni\" di Goa.\nRecenti sviluppi includono l'adozione di forme di ballo internazionali, in particolare nei centri urbani dell'India, e l'estensione delle arti di danza classica indiana del Kerala alla comunit\u00e0 cristiana, per raccontare le storie della Bibbia.\nTeatro.\nIl teatro indiano di prosa ha una lunga storia accanto alla musica e alla danza. Opere di K\u0101lid\u0101sa come Shakuntala e Meghadoot sono alcuni dei drammi pi\u00f9 antichi, dopo quelli di Bh\u0101sa. Una delle pi\u00f9 antiche tradizioni teatrali superstiti del mondo \u00e8 Kutiyattam del Kerala, risalente a 2000 anni addietro. Esso \u00e8 seguito dal Natya Shastra. Il N\u0101ty\u0101ch\u0101rya dell'attore M\u0101ni M\u0101dhava Ch\u0101ky\u0101r \u00e8 stato accreditato di far rivivere l'antico splendore del teatro antico in via di estinzione. Egli \u00e8 stato un maestro del Rasa Abhinaya ed inizi\u00f2 a rappresentare i lavori di Kalidasa come \"Abhij\u00f1\u0101na\u015b\u0101kuntala\", \"Vikramorva\u015b\u012bya\" e \"M\u0101lavik\u0101gnimitra\" oltre alle opere di Bhasa come \"Swapnav\u0101savadatta\" e \"Panchar\u0101tra\" e quella di Harsha come \"Nagananda\".\nMusica.\nLa musica \u00e8 parte fondamentale della plurimillennaria cultura indiana. Il Natyasastra, un testo in sanscrito di 2000 anni addietro, descrive cinque sistemi tassonomici per classificare gli strumenti musicali. Uno di questi antichi sistemi classifica gli strumenti in quattro diversi gruppi in funzione delle quattro diverse forme di vibrazione: archi, membranofoni, cimbali e aerofoni. Secondo Reis Flora, questa suddivisione \u00e8 simile a quella occidentale. Gli archeologi hanno scoperto uno strumento di 3000 anni fa, un litofono a 20 tasti, accuratamente realizzato in basalto lucido, nella regione del Sankarjang sugli altopiani dell'Orissa.\nLe pi\u00f9 antiche musiche indiane a noi pervenute sono comprese nel \"S\u0101maveda\" (1000 a.C.) ancora oggi cantate in alcuni sacrifici \"veda\" del \u015arauta; questi sono il primo esempio di poemi musicali indiani. Essi propongono una struttura tonale di sette note, il cui nome, in ordine discendente \u00e8: \"Krusht\", \"Pratham\", \"Dwitiya\", \"Tritiya\", \"Chaturth\", \"Mandra\" e \"Atisw\u0101r\". Queste sono riferite alle note di un flauto, che era l'unico strumento a frequenza fissa. Il Samaveda ed altri testi Hindu, hanno influenzato profondamente la musica classica indiana, che \u00e8 nota oggi in due diversi stili: musica carnatica e indostana. Entrambi i sistemi musicali sono impostati su una base melodica (nota come R\u0101ga), cantata su un ciclo ritmico (noto come T\u0101la); questi elementi sono stati affinati nel n\u0101tya\u015b\u0101stra (200) e nel dattilam (300).\nLa musica attuale in India comprende multipli generi di tipo religioso, classico, folcloristico e pop.\nImportanti contemporanee forme musicali indiane comprendono i generi filmi e indipop. Il \"filmi\" si riferisce alla vasta gamma di musica scritta ed eseguita per il tradizionale \"cinema indiano\", in primo luogo Bollywood, e rappresenta oltre il 70 per cento di tutte le vendite di musica nel paese L\"'indipop\" \u00e8 uno degli stili pi\u00f9 popolari contemporanei di musica indiana che \u00e8 una fusione di musica popolare, classica o musica sufi con tradizioni musicali occidentali.\nArti visive.\nPittura.\nLe prime pitture indiane erano pitture rupestri preistoriche; i petroglifi erano comuni nelle famiglie in quanto si usava dipingere le porte o le stanze interne degli ospiti residenti.\nLe pitture rupestri delle grotte di Ajanta, BaghBagh, Ellora e Sittanavasal e dei templi, testimoniano l'amore per il naturalismo. La maggior parte dell'arte medievale in India \u00e8 hindu, buddista e giainista. Un disegno realizzato con farina colorata (Rangoli) \u00e8 ancora una visione abbastanza comune al di fuori della soglia di molte case indiane (la maggior parte nel sud dell'India). Raja Ravi Varma \u00e8 uno dei pittori classici medievali dell'India.\nLe pitture \"Madhubani\", \"Mysore\", \"Rajput\", \"Tanjore\" e \"Mughal painting\" sono fra i maggiori generi di arte indiana, mentre Nandalal Bose, S. H. Raza, Geeta Vadhera, Jamini Roy e B. Venkatappa sono i pi\u00f9 noti pittori moderni. Un'altra importante artista d'avanguardia del XX secolo \u00ea stata Amrita Sher-Gil. Fra gli artisti del XXI secolo, Atul Dodiya, Bose Krishnamacnahri, Devajyoti Ray e Shibu Natesan rappresentano la nuova frontiera dell'arte indiana che miscela un po' di moderno con la pittura classica. Questi artisti hanno raggiunto una certa notoriet\u00e0 a livello mondiale. La Jehangir Art Gallery di Mumbai nel Mysore Palace espone alcune delle opere migliori di questi artisti. Tra il XX e il XXI secolo si distinse il pittore Maqbool Fida Husain, che nel 1947 ader\u00ec al Modernismo Indiano.\nScultura.\nLe prime sculture in India risalgono alla civilt\u00e0 della valle dell'Indo, dove sono state scoperte figure intagliate nella pietra e di fuse in bronzo. Pi\u00f9 tardi, con l'induismo, il buddismo e il giainismo, l'India ha prodotto alcuni bronzi estremamente elaborati, nonch\u00e9 sculture nei templi. Alcuni grandi santuari, come quello di Ellora non sono stati costruiti utilizzando blocchi di pietra, ma scavandoli direttamente nella roccia solida.\nSculture prodotte nel nord-ovest, in stucco, scisto o argilla, mostrano una miscela molto forte di classicismo indiano ed ellenistico o forse anche un'influenza greco-romana. Le sculture di arenaria rosa di Mathura si svilupparono quasi simultaneamente. Nel corso del periodo Gupta (IV-VI secolo) la scultura raggiunse un livello molto elevato per esecuzione e delicatezza nella modellazione. Questi stili ed altri altrove in India, evolvendo, portarono all'affermazione dell'arte classica indiana che ha contribuito alla scultura buddista e induista in tutto il sud-est, centro e oriente asiatico.\nArchitettura.\nL'architettura indiana comprende una moltitudine di espressioni nello spazio e nel tempo, costantemente volte ad assorbire nuove idee. Il risultato \u00e8 una gamma, in continua evoluzione, della produzione architettonica che conserva comunque una certa continuit\u00e0 nel corso della storia. Parte della sua prima produzione si trova nella Civilt\u00e0 della valle dell'Indo (2600-1900 a.C.) che \u00e8 caratterizzata da citt\u00e0 e case ben pianificate. La religione e la regalit\u00e0 non sembrano aver giocato un ruolo importante nella pianificazione e la disposizione di queste citt\u00e0.\nDurante il periodo degli imperi Mauryan e Gupta e dei loro successori, sono stati costruiti diversi complessi architettonici buddisti, come le grotte di Ajanta e Ellora e il monumentale stupa Sanchi. Pi\u00f9 tardi, l'India del Sud ha prodotto diversi templi ind\u00f9, come il tempio Chennakesava a Belur, il tempio Hoysaleswara a Halebidu, il tempio Chennakesava a Somanathapura, il tempio Brihadeeswara a Thanjavur, il tempio del sole a Konark, il tempio Sri Ranganathaswamy a Srirangam e lo stupa di Buddha (Chinna Lanja Dibba e Vikramarka kota Dibba) a Bhattiprolu. L'Angkor Wat a Borobudur e altri templi buddisti e ind\u00f9 indicano una forte influenza indiana sull'architettura del sud est asiatico, in quanto sono realizzati in stili quasi identici a quelli tradizionali degli edifici religiosi indiani.\nIl sistema tradizionale di Vaastu Shastra \u00e8 la versione indiana del Feng Shui, ed influenza l'urbanistica, l'architettura e l'ergonomia. Non \u00e8 chiaro quale sistema sia pi\u00f9 antico, ma i due hanno diverse somiglianze. Il Feng Shui \u00e8 pi\u00f9 comunemente utilizzato in tutto il mondo, anche se il Vastu \u00e8 concettualmente simile al Feng Shui, nel senso che cerca anche di armonizzare il flusso di energia, (chiamato anche forza vitale o Prana in sanscrito e Chi / Ki in cinese / giapponese), attraverso la casa, distinguendosi nei dettagli, come le indicazioni precise con le quali debono essere disposti vari oggetti, locali e materiali.\nCon l'avvento dell'influenza islamica da occidente, l'architettura indiana \u00e8 stata adattata per seguire le tradizioni della nuova religione. Fatehpur Sikri, Taj Mahal, Gol Gumbaz, Qutub Minar e Forte Rosso di Delhi sono creazioni di questo periodo, e sono spesso utilizzate come simboli stereotipati dell'India. Il dominio coloniale dell'impero britannico ha visto lo sviluppo dello stile indo-saraceno e la miscelanza di diversi altri stili, come il gotico europeo. Il \"Victoria Memorial\" dell'India o il \"Chhatrapati Shivaji Terminus\" sono esempi notevoli di questo stile.\nL'architettura indiana ha influenzato l'oriente ed il sud-est asiatico, a causa della diffusione del buddismo. Un certo numero di elementi architettonici indiani quali il tumulo tempio o stupa, il tempio guglia o sikhara, il tempio torre o pagoda e il tempio cancello o torana, sono diventati famosi simboli della cultura asiatica, ampiamente utilizzati in Asia orientale e Sud-Est asiatico. La guglia centrale \u00e8 a volte chiamata anche vimanam. La porta del tempio meridionale, o gopuram \u00e8 nota per la sua complessit\u00e0 e maestosit\u00e0.\nL'architettura contemporanea dell'India \u00e8 pi\u00f9 cosmopolita. Le citt\u00e0 sono estremamente compatte e densamente popolate. Il Nariman Point di Mumbai \u00e8 famoso per i suoi edifici Art d\u00e9co. Creazioni recenti come il Tempio del loto e diversi complessi urbani dell'India moderna come a Chandigarh, sono decisamente notevoli.\nSport e arti marziali.\nSport.\nL'hockey su prato \u00e8 lo sport nazionale ufficiale dell'India, e la squadra nazionale indiana ha vinto, nel 1975, la \"Men's Hockey World Cup\". Inoltre ha vinto complessivamente 8 medaglie d'oro, 1 d'argento e 2 di bronzo ai Giochi olimpici.\nIl cricket \u00e8 il pi\u00f9 popolare sport dell'India. La squadra nazionale ha vinto l'edizione del 1983 della \"Cricket World Cup\", l'edizione del 2011 della stessa competizione e nel 2007 l\"ICC World Twenty20\", pareggiando l'edizione 2002 con lo Sri Lanka. Fra le competizioni nazionali si ricordano il \"Ranji Trophy\", il \"Duleep Trophy\", il \"Deodhar Trophy\", l\"Irani Trophy\" e le \"Challenger Series\". Inoltre, il \"Board of Control for Cricket in India\" organizza l' Indian Premier League, un torneo nazionale di cricket Twenty20.\nIl gioco degli scacchi si crede abbia avuto origine nel nord-ovest dell'India durante l'impero Gupta, dove la sua forma iniziale, nel VI secolo, era nota come \"chaturanga\". Altri giochi nati in India, e che continuano a rimanere popolari in vaste parti del nord del paese, sono: Kabaddi, Gilli-danda e Kho Kho. Giochi tradizionali del sud indiano comprendono: regata Snake e Kuttiyum kolum.\nNel 2011, l'India ha inaugurato il circuito automobilistico Buddh International Circuit, il primo nel suo genere costruito nel paese. Lungo 5,14 chilometri si trova a Greater Noida, nell'Uttar Pradesh, vicino a Delhi. Il primo gran premio di Formula uno vi si \u00e8 svolto nell'ottobre 2011.\nArti marziali indiane.\nUna delle pi\u00f9 note arti marziali antiche indiane \u00e8 il \"Kalarippayattu\" del Kerala. Questo stile di combattimento ha un'origine antica nel sud dell'India, risalendo al XII secolo a.C., ed \u00e8 considerato una delle pi\u00f9 antiche arti marziali superstiti. In questa forma di arti marziali, sono necessari vari stadi di preparazione fisica come il massaggio ayurvedico con olio di sesamo per conferire morbidezza al corpo (\"uzichil\"), una serie di forti movimenti del corpo in modo da ottenere il controllo sulle varie parti dello stesso (\"miapayattu\") e complesse tecniche di combattimento con la spada (\"paliyankam\"). Il Silambam, sviluppato intorno all'anno 200, trae le sue radici dal periodo Sangam nel sud dell'India. Esso \u00e8 unico tra le arti marziali indiane in quanto utilizza tecniche complesse di combattimento con i piedi (\"kaaladi\"), tra cui una variet\u00e0 di stili di rotazione degli arti. Come arma principale viene usata una canna di bamb\u00f9. L'antica letteratura Sangam in lingua tamil afferma che tra il 400 a.C. ed 600 dell'era volgare, i soldati del sud India ricevevano una formazione specifica sulle arti marziali che ruotava principalmente attorno all'uso di lancia (\"vel\"), spada (\"val\") e scudo (\"kedaham\").\nNel nord dell'India, il \"musti yuddha\" si svilupp\u00f2 nel 1100 ed era basato sull'allenamento mentale, fisico e spirituale. Inoltre, la tradizionale \"Dhanur Veda\" era un'influente arte di combattimento che considerava l'arco e la freccia le armi supreme. La \"Dhanur Veda\" venne descritta, per la prima volta, nel V secolo a.C. nel Visnu Purana ed \u00e8 anche citata in entrambe le grandi epopee antiche indiane, il \"Ramayana\" e il \"Mah\u0101bh\u0101rata\". Un fattore distintivo delle arti marziali indiane \u00e8 il forte accento posto sulla meditazione (\"dhy\u0101na\") come strumento per rimuovere la paura, il dubbio e l'ansia.\nLe tecniche delle arti marziali indiane hanno avuto un profondo impatto su altri stili di lotta in tutta l'Asia. Lo \"Yoga S\u016btra\" di Patanjali, del III secolo a.C., ha insegnato a meditare unilateralmente sui punti situati all'interno del corpo, tecnica che \u00e8 stata poi utilizzata in tutte le arti marziali, mentre diversi movimenti delle dita sono stati insegnati nel buddista Yogacara. Questi elementi di yoga, cos\u00ec come i movimenti delle dita nelle danze \"nata\", sono stati in seguito ripresi in diverse altre arti marziali. Secondo diverse fonti storiche, il monaco buddista indiano Bodhidharma fu uno dei fondatori del Shaolin Kungfu.\nMedia.\nTelevisione.\nLa televisione in India inizi\u00f2 le trasmissioni, nel 1959 a Delhi, con prove di programmi per l'istruzione. Una programmazione articolata venne poi trasmessa soltanto dalla met\u00e0 degli anni 1970. All'epoca c'era solo un canale nazionale Doordarshan, che era di propriet\u00e0 del governo. Il 1982 vide la rivoluzione nell'ambito della programmazione televisiva in India in quanto, in occasione dei Giochi asiatici svoltisi a Nuova Delhi, si diede inizio alle trasmissioni a colori. R\u0101m\u0101ya\u1e47a e Mah\u0101bh\u0101rata furono alcune fra le pi\u00f9 popolari serie televisive prodotte. Alla fine degli anni 1980 si diffuse la presenza di apparecchi televisivi anche negli strati meno abbienti della popolazione. Sebbene vi era un singolo canale, la programmazione televisiva aveva raggiunto la saturazione. Quindi il governo decise l'apertura di un altro canale che mise in onda programmazioni a carattere nazionale ed in parte anche regionale. Questo canale si chiamava DD 2 divenuto poi DD Metro. Entrambi i canali venivano diffusi via etere.\nNel 1991, il governo ha liberato i mercati con l'inizio delle trasmissioni della televisione via cavo. Da allora, c'\u00e8 stato un notevole aumento del numero dei canali disponibili. Oggi, quella della televisione \u00e8 una grande industria del paese ed ha migliaia di programmi in tutti gli Stati dell'India. Il piccolo schermo ha prodotto numerose celebrit\u00e0 che hanno raggiunto una certa fama nazionale. Le soap opera televisive sono estremamente popolari tra le casalinghe ma anche fra le donne che lavorano, anche se spesso pure gli uomini vi sono interessati. Alcuni attori meno conosciuti hanno trovato il successo a Bollywood. La televisione indiana dispone ora di molti degli stessi canali TV occidentali, comprese le stazioni di Cartoon Network, Nickelodeon, HBO, FX e MTV India.\nCinema.\nBollywood \u00e8 il nome informale dato alla popolare industria di Mumbai basata sulla produzione di film in India. Esistono poi anche altri grandi centri di produzione cinematografica (nelle lingue bengalese, kannada, malayalam, marathi, tamil, punjabi e telugu) che costituiscono la pi\u00f9 ampia industria cinematografica indiana, che realizza la maggior produzione mondiale in termini di numero di film girati e in numero di biglietti venduti.\nL'India ha prodotto molti noti registi come K. Vishwanath, Bapu, Satyajit Ray, Ritwik Ghatak, Guru Dutt, K. Vishwanath, Adoor Gopalakrishnan, Shaji N. Karun, Girish Kasaravalli, Shekhar Kapoor, Hrishikesh Mukherjee, Shankar Nag, Girish Karnad, G. V. Iyer ed altri ancora. Con l'apertura dell'economia, in anni recenti, e la conseguente esposizione al mondo intero, i gusti del pubblico stanno cambiando. Inoltre, i multiplex si sono moltiplicati nella maggior parte delle citt\u00e0, essendo mutate le condizioni economiche della popolazione."}
{"id": "4003883", "revid": "1005847", "url": "https://it.wikipedia.org/wiki?curid=4003883", "title": "Elezioni parlamentari in Albania del 1996", "text": "Le elezioni parlamentari in Albania del 1996 si tennero il 26 maggio per il rinnovo dell'Assemblea di Albania. In seguito all'esito elettorale, Aleksand\u00ebr Meksi, espressione del Partito Democratico d'Albania, fu confermato Primo ministro, mentre Sali Berisha, espressione del medesimo partito, fu rieletto Presidente della Repubblica."}
{"id": "4003884", "revid": "122017762", "url": "https://it.wikipedia.org/wiki?curid=4003884", "title": "Eugenio Medea", "text": "Psichiatra e neuropatologo, Eugenio Medea si occup\u00f2 soprattutto di problemi dello sviluppo infantile. Fu tra i fondatori della Lega italiana di igiene mentale.\nBiografia.\nEugenio Medea, figlio di Tranquillo Medea e Luigia De-Vincenti, nacque a Varese il 4 ottobre del 1873.\nAll'et\u00e0 di quattro anni Eugenio rimase orfano di padre; la madre Luigia decise allora di trasferirsi a Milano presso il fratello Angelo De Vincenti e lo zio Serafino Biffi, illustri medici neuropsichiatri.\nA Milano frequent\u00f2 lo Stabilimento per ammalati di mente del quale Serafino Biffi era direttore e la villa Dosso-Biffi dello zio a Rancate in Brianza dove passava le vacanze. Ambienti familiari e colti caratterizzarono l'infanzia di Eugenio Medea.\nL'ambiente in cui crebbe, ma soprattutto la conoscenza e la frequentazione dei maggiori esponenti della psichiatria italiana dell'Ottocento, ne stimolarono l'interesse per la medicina e per la neuropatologia.\nIl 23 novembre 1891 Eugenio Medea, avendo superato gli esami di ammissione, firm\u00f2 il regolamento sottopostogli dal Rettore dott. Luigi Concornotti, quale allievo n.3788 dalla data di fondazione del Collegio Ghislieri, iscritto alla Facolt\u00e0 di Medicina e Chirurgia.\nEugenio Medea frequent\u00f2 quindi il Collegio Ghislieri, istituto d'eccellenza di Pavia.\nIl collegio permetteva a giovani di sesso maschile di proseguire gli studi presso una delle Universit\u00e0 pi\u00f9 prestigiose d'Italia, l'Universit\u00e0 degli Studi di Pavia.\nIl 14 ottobre 1895 scrisse una lettera al Rettore con la quale gli comunicava la necessit\u00e0 di lasciare il collegio per poter stare vicino alla madre che presentava problemi di salute.\nL'abbandono del Collegio Ghislieri non implic\u00f2 l'interruzione degli studi presso l'Universit\u00e0 di Pavia.\nTra i suoi professori vi fu Camillo Golgi, del quale frequent\u00f2 il laboratorio nelle stanze dell'Orto Botanico proprio vicino al Collegio Ghislieri. Frequentando la Clinica Neuropatologica conobbe il professor Ant\u00ecgono Raggi, con il quale si laure\u00f2 dottore in Medicina e Chirurgia il 7 luglio 1897, discutendo la tesi dal titolo \"Le forme psicopatiche a base neuroastenica\", dedicata allo zio Angelo.\nSubito dopo il conseguimento della laurea, Eugenio Medea inizi\u00f2 a prestare servizio presso l'Ospedale Maggiore Ca' Grande di Milano come \u201cpraticante assumibile\u201d Rispetto all'ambiente pavese al Ca' Grande di Milano era praticato maggiormente l'insegnamento di interesse anatomo-patologico tramite autopsia offrendo maggiori opportunit\u00e0 di studio e di ricerca. Durante questo periodo Medea pubblic\u00f2 alcuni lavori in tema di clinica generale:\"L'impiego terapeutico dell'eroina, La lattofenina nel reumatismo poliarticolare acuto, La patogenesi della malattia di Stokes-Adams. Osservazioni cliniche ed anatomo-patologiche\".\nMedea fu quindi assunto per il tirocinio chirurgico nel comparto del primario Dalle-Ore e per il tirocinio medico in quello del primario Ripamonti all'Ospedale Maggiore.\nMatrimonio.\nNel 1902 Eugenio Medea spos\u00f2 Bianca Pisani, dalla quale ebbe l'unica figlia Alba (1905).\nAlba, storica dell'arte, prosegu\u00ec l'appassionata opera filantropica del padre.\nEsperienza europea.\nNel 1902 i coniugi Medea si recarono a Parigi dove Eugenio frequent\u00f2 la clinica neurologica di Joseph Jules Dejerine alla Salpetri\u00e8re con il quale ebbe una stretta collaborazione. D\u00e8j\u00e8rine present\u00f2 alla Societ\u00e8 de Neurologie alcuni lavori di Medea di istologia patologica del sistema nervoso compiuti nel laboratorio di Camillo Golgi, Il contributo di Medea riguardava l'applicazione di una nuova tecnica allo studio di reperti anatomici.\nMedea segu\u00ec anche le lezioni di Fulgence Raymond, frequent\u00f2 il laboratorio di D\u00e8j\u00e8rine, si rec\u00f2 con Valentin Magnan a Sainte Anne e non trascur\u00f2 di presenziare al servizio e alle lezioni di Joseph Babinski alla Piti\u00e8.\nDurante l'esperienza parigina conobbe anche Pierre Marie e Alexandre-Achille Souques, una delle figure pi\u00f9 rappresentative della scuola parigina, fondata da Jean-Martin Charcot.\nEugenio Medea, rientrato in Italia dalla Francia dopo un soggiorno di due anni, nel 1904 si prepar\u00f2 per la libera docenza tornando a frequentare il laboratorio di Golgi e a svolgere il tema che gli era stato affidato: \"Neuriti dal punto di vista clinico e anatomo-patologico\".\nPer svolgere tale compito applic\u00f2 il metodo dello spagnolo Santiago Ram\u00f3n y Cajal allo studio delle alterazioni della fibra nervosa nella nevrite parenchimatosa degenerativa sperimentale e in altre forme di nevrite.\nI risultati furono soddisfacenti e il professor Emilio Veratti, che aiut\u00f2 sempre Medea nei suoi lavori, gli sugger\u00ec di comunicare i risultati alla Societ\u00e0 Medica di Pavia.\nSeppur praticante assumibile, Medea fu incaricato dal 1904 in poi di tenere delle lezioni dimostrative di Neurologia clinica, illustrando i malati degenti delle Sale di Medicina e di Chirurgia messi a disposizione da diversi primari. All'Ospedale maggiore di Milano inoltre partecip\u00f2 alle autopsie di Giuseppe Forlanini e offr\u00ec servizio neurologico ai malati ambulatoriali del Padiglione meccanoterapico Ponti.\nConseguito l'esame per la libera docenza, nel 1906 Eugenio Medea vinse il \u201cpremio Parravicini\u201d dell'Ospedale Maggiore di Milano che gli apr\u00ec la via per la fondazione del Padiglione Biffi, una delle prime divisioni neurologiche in Italia.\nL'assegnazione del riconoscimento prevedeva un soggiorno all'estero: Eugenio Medea, conoscendo gi\u00e0 l'ambiente francese, scelse la Germania a quel tempo ricca di strumentazioni, laboratori e biblioteche.\nSu consiglio dell'amico Paolo Pini, scelse di recarsi pi\u00f9 precisamente a Berlino dove avrebbe potuto seguire le lezioni di Hermann Oppenheim,illustre neuropatologo tedesco.\nL'autorit\u00e0 e la fama internazionale di Oppenheim fecero s\u00ec che la sua Policlinica privata divenisse un centro di grande importanza presso il quale affluivano malati inviati da tutta Europa.\nLa Policlinica permise a Eugenio di conoscere e lavorare a contatto con Fedor Krause e Richard Cassirer.\nDurante il periodo berlinese Medea frequent\u00f2 anche il laboratorio di Theodor Ziehen, direttore della clinica neurologica della Charit\u00e8 dove conobbe anche altri illustri colleghi come Hugo Liepmann, Max-Einrich Lewandoski e Richard-Max-Wilhelm Henneberg. I risultati dell'internato presso Ziehen culminarono con la pubblicazione del \u2018Contributo allo studio della emiatrofia cerebro-cerebellare crociata\u2019 (1908).\nLo studio pubblicato si basava sullo studio del caso di una bambina di due anni affetta da emiplegia destra e morta a dodici anni per tisi. L'autopsia ne dimostr\u00f2 l'atrofia dell'emisfero cerebrale sinistro e cerebellare destro. Al tempo la figlia di Medea, Alba, aveva tre anni e lo studio della piccola paziente lo coinvolse anche emotivamente; questo studio fu il suo primo approccio documentato nei confronti dell'infanzia \u2018minorata\u2019.\nLasciata Berlino, dopo un breve soggiorno a Heidelberg, Medea si rec\u00f2 a Monaco di Baviera per frequentare la clinica di Emil Kraepelin, che poteva vantare anche la collaborazione di Alois Alzheimer. L'istituto di Kraepelin era un modello: le bevande alcooliche erano proibite in clinica e nessun paziente veniva tenuto in contenzione. Dai laboratori della clinica passarono studiosi illustri da tutto il mondo tra i quali Ugo Cerletti, l'ideatore dell'elettroshockterapia che lavor\u00f2 nel laboratorio di Alzheimer.\nIl soggiorno tedesco port\u00f2 Eugenio Medea a frequentare la Clinica di Malattie nervose diretta da Max Nonne all'ospedale di Amburgo, apprendendo dagli studi del medico tedesco che aveva istituito un particolare sistema di cura misto per la neurosifilide (patologia diffusa con una terapia non risolutiva fino all'avvento degli antibiotici) applicabile come complemento della terapia malarica nella paralisi progressiva.\nFacendo tappa a Vienna Eugenio Medea conobbe il neurologo anatomopatologo Heinrich Obersteiner e il suo collaboratore Otto Marburg. In questo periodo Eugenio Medea lavorava alla base del suo Trattato compiendo studi di istologia, anatomia e fisiopatologia del sistema nervoso centrale.\nMentre si occupava di neurologia al laboratorio di Obersteiner, approfondiva la materia psichiatrica da Julius Wagner-Jauregg il quale si dedicava all'ipotesi della cura delle psicosi con la febbre.\nA Zurigo, l'incontro con Costantin von Monakow, pioniere delle ricerche neuroanatomiche e neuropatologiche sul cervello, e il suo assistente Kurt Goldstein contribu\u00ec ulteriormente alla formazione di Medea. I due studiosi infatti stavano lavorando al concetto per cui la clinica neurologica dovesse essere tenuta presente come reale scienza biologica in rapporto alla dinamica del comportamento umano.\nNei pochi giorni che trascorse in seguito a Berna Medea apprese invece il metodo di psicoterapia di Paul-Charles Dubois che mirava a spingere i propri pazienti alla collaborazione parlando nelle sedute anche della natura dei loro problemi.\nNel 1913 Medea vinse il concorso per primario neurologo dell'ospedale Maggiore di Milano, dove assunse la direzione del nuovo padiglione Biffi, uno fra i primi reparti ospedalieri italiani di neuropsichiatria inaugurato l'anno precedente per volont\u00e0 testamentaria di Antonio Biffi (morto nel 1908), fratello di Serafino. Giovanni Mingazzini e Camillo Negro furono suoi esaminatori.\nI rapporti con allievi, collaboratori e colleghi furono di supporto al successo di Medea. Tra questi vi furono anche Giuseppe e Carlo Forlanini.\nIn costante collegamento con il mondo accademico sul piano della ricerca scientifica e su quello della didattica, dopo i soggiorni esteri, fino al 1915 Medea svolse un corso libero di neuropatologia presso l'Universit\u00e0 di Pavia.\nIl metodo di insegnamento di Medea volto alla pratica clinica fece s\u00ec che le sue lezioni fossero frequentate sia dagli studenti che dai professori di altre discipline.\nCon la nascita a Milano degli \"Istituti Clinici di Perfezionamento\" nel 1904, Medea, su designazione di Luigi Mangiagalli, ebbe l'incarico di tenere un corso in Clinica delle malattie nervose, lezioni che tenne ogni anno fino all'istituzione dell'Universit\u00e0 degli Studi di Milano nel 1924 dove divenne docente del corso che prese il titolo di \"Semeiotica delle malattie nervose\".\nLa Grande Guerra.\nLa partecipazione alla grande guerra dopo un periodo di neutralit\u00e0 dell'Italia nel 1915 comport\u00f2 il coinvolgimento dei diversi organi sanitari. Tra questi una funzione fondamentale fu svolta dal Padiglione Biffi di Milano, dove la sezione neurologica diretta da Medea fu assegnata alla cura dei lesionati al sistema nervoso in modo organico o funzionale. La sezione tuttavia non bast\u00f2 ad accogliere l'afflusso di pazienti, cos\u00ec fu aggiunta una Sezione speciale nell'attiguo oratorio di San Carlo in modo da poter dividere i ricoverati con lesioni organiche da quelli con lesioni funzionali.\nImponente fu il lavoro svolto in collaborazione con Carlo Besta per i soggetti invitati dall'Autorit\u00e0 Militare e dall'Opera Nazionale Invalidi di Guerra al fine di stabilire la veridicit\u00e0 dei disturbi accusati in rapporto alla capacit\u00e0 del soldato di tornare in servizio.\nCon Baldo Rossi prese parte all'iniziativa degli ospedali da campo per avvicinare gli ospedali ai feriti gravi, soprattutto neurolesi cerebrali e midollari e con traumi addominali.\nCon l'avanzamento del fronte di guerra Medea arriv\u00f2 ad operare nei campi del Carso, sull'altopiano di Asiago e quello della Basanizza a Gorizia; presso il campo di Bassano del Grappa invece vide la fine della guerra nel 1918, fu poi congedato dal fronte con il grado di colonnello medico di complemento.\nQuando si concluse la grande guerra, Eugenio Medea ritorn\u00f2 a Milano all'Ospedale Maggiore dove, dopo un nuovo concorso, prosegu\u00ec nella direzione del comparto di neurologia fino al 1938, anno in cui abbandon\u00f2 il suo compito per motivi di et\u00e0 e il padiglione Biffi divenne la Clinica delle Malattie nervose diretta da Giuseppe Carlo Riquier.\nLa fine del conflitto comport\u00f2 anche il ritorno di un gran numero di reduci invalidi.\nLa conoscenza di Medea con Senatore Borletti, conte di Arosio, port\u00f2 all'inaugurazione il 1\u00ba agosto 1919 di un centro di riabilitazione per gli invalidi di guerra dedicato alla moglie di Borletti, Anna dell'Acqua.\nL'istituto accoglieva i combattenti che a causa della guerra erano stati colpiti da grande invalidit\u00e0 del sistema nervoso o erano affetti da ferite o malattie che impedivano l'autonomia e la normalit\u00e0 dell'individuo.\nTra i membri pi\u00f9 eminenti del Consiglio direttivo dell'Istituto vi furono, oltre a Borletti e Medea, il premio Nobel Camillo Golgi e Baldo Rossi.\nLo studio e la cura dei problemi dell'infanzia.\nL'attivit\u00e0 di Medea non si svolse solo presso il comparto di neurologia dell'Ospedale Maggiore, la sua attenzione infatti era volta anche allo studio e alla cura de i problemi dell'infanzia. Medea, la cui abilitazione alla libera docenza in clinica psichiatrica e neuropatologica fu definitivamente confermata nel maggio 1929, fu chiamato da Sante De Santis a condividere la direzione del rinato periodico \"Infanzia anormale\", organo della PIA;(1919).\nL'anno successivo trasform\u00f2 la P.I.A. nella Societ\u00e0 italiana assistenza minorati in et\u00e0 evolutiva (S.I.A.M.E.), istituendo, a Roma e a Milano, i primi sei consultori medico-psicopedagogici ispirati al modello delle americane Child Guidance Clinics, discutendo progetti di legge per l'assistenza medica ed educativa ai minori anormali, realizzando a Milano una fra le prime \u2018Scuole per genitori\u2019, e attivando quindi una propaganda regionale e nazionale ramificata in favore dei princip\u00ee organizzativi dell'assistenza e dell'istruzione.\nLa sua azione fu finalizzata ad attribuire all'igiene mentale il ruolo di disciplina scientifica e a promuoverne l'opera sociale di prevenzione attiva.\nAnche per questo fu tra i fondatori, nel 1924, della Lega italiana di igiene mentale, della quale per diversi anni fu incaricato della presidenza, deputata alla realizzazione e all'organizzazione di speciali centri e dispensari extraospedalieri, indispensabili strumenti per la profilassi dei disturbi mentali e dei comportamenti di devianza sociale.\nNel 1933 gli fu affidata la trattazione del tema \"Igiene mentale nella scuola\" al congresso europeo della Lega di igiene mentale, tenutosi a Roma.\nFu presidente della Societ\u00e0 lombarda di criminologia e ader\u00ec inoltre all'Associazione mondiale New Education Fellowship (N.E.F.).\nPartecip\u00f2 al dibattito sui vari problemi della assistenza psichiatrica, sulla necessit\u00e0 di procedere alla riforma della legge manicomiale del 1904, sugli aspetti criminologici e di difesa sociale della devianza minorile.\nNel 1950, al primo congresso nazionale della SIAME, vi fu l'incontro con l'associazione \"La nostra famiglia\", un ente benefico per l'infanzia bisognosa fondato da don Luigi Monza, che lo convinse della realizzabilit\u00e0 del progetto da tempo maturato dell'istituzione di un centro regionale di accoglienza per bambini in difficolt\u00e0, in quegli anni ancora rinchiusi in ospedali psichiatrici o in istituti non specializzati.\nUltimi anni.\nIl 24 ottobre 1966, contribu\u00ec personalmente alla fondazione del padiglione Bianca Medea per il riadattamento sociale, scolastico e lavorativo dei bambini epilettici; poco pi\u00f9 tardi, grazie ancora ai suoi lasciti patrimoniali e all'attiva partecipazione della figlia Alba, nacque un padiglione per la rieducazione di minori spastici e discinetici presso l'istituto \"La nostra Famiglia\" a Bosisio.\nMedea mor\u00ec a Milano il 14 gennaio 1967.\nPremi e riconoscimenti.\nNel 1949 gli fu attribuito l'Ambrogino d'oro.\nNel 1986 gli fu intitolato l'Istituto di ricovero e cura a carattere scientifico Eugenio Medea.\nGli \u00e8 stata intitolata una via di Milano."}
{"id": "4003887", "revid": "767487", "url": "https://it.wikipedia.org/wiki?curid=4003887", "title": "Count the Votes", "text": "Count the Votes \u00e8 un cortometraggio muto del 1919 diretto da Hal Roach. Il film, di genere comico, fu interpretato da Harold Lloyd, Snub Pollard, Bebe Daniels, Sammy Brooks."}
{"id": "4003888", "revid": "110157", "url": "https://it.wikipedia.org/wiki?curid=4003888", "title": "The Good Girl Gone Bad Tour", "text": "The Good Girl Gone Bad Tour \u00e8 stato il primo tour mondiale della cantautrice barbadiana Rihanna, a supporto del suo terzo album in studio, \"Good Girl Gone Bad\".\nInformazioni sul tour.\nCon concerti distribuiti su cinque continenti, il \"Good Girl Gone Bad Tour\" dur\u00f2 16 mesi.\nIl primo tour mondiale di Rihanna fu diretto e coreografato da Tina Landon.\nIl \"Good Girl Gone Bad Tour\" present\u00f2 la cantante in una immagine rinnovata: Rihanna indossava costumi di pelle nera spesso succinti.\nAnche molte canzoni furono presentate in una veste sonora differente rispetto alla versione contenuta sugli album di Rihanna; alcune furono interpretate con un arrangiamento di chitarre rock, dal momento che Rihanna voleva enfatizzare la sua immagine di 'bad girl'.\nIl palco comprendeva un'ampia scalinata, due maxischermi che trasmettevano primi piani di Rihanna e i video preregistrati per il concerto, 6 sottili schermi LCD posizionati 3 sulla destra e 3 sulla sinistra, sotto i quali stavano la band e le coriste. Il palco comprendeva migliaia di riflettori di vari colori, effetti pirotecnici e alcune scenografie utilizzate da Rihanna e dai ballerini.\nDurante i concerti in Australia il palco comprendeva anche una piccola piattaforma che emergeva dal centravanti della scena. La cantante era cos\u00ec rialzata durante l'interpretazione di \"Disturbia\" e si risollevava per \"Unfaithful\".\nDurante tutto il tour aprirono i concerti Akon, Ciara, David Jordan, Chris Brown e vari artisti locali in Europa. Chris Brown e Rihanna si esibirono in undici show tra Nuova Zelanda e Australia, e due concerti nel Sud-Est asiatico nel dicembre 2008.\nEventi lungo il tour.\nIl 20 febbraio 2008, il giorno del suo ventesimo compleanno, Rihanna presenzi\u00f2 a Barbados all'interno di un evento speciale in suo onore intitolato \"Rihanna Day\".\nIl concerto pi\u00f9 grande del tour fu quello di Casablanca (Marocco) del 12 luglio 2008 allo Stade Mohammed V, al quale assistettero 100.000 spettatori.\nAl concerto del 7 novembre a Sydney (Australia) Rihanna corse dietro il palco durante \"Umbrella\" lasciando Chris Brown finire la sua parte nel \"Cinderella Remix\". Fu dichiarato che Rihanna lasci\u00f2 il palco perch\u00e9 le mancava l'aria e che aveva bisogno di sdraiarsi e idratarsi.\nIl concerto previsto il 13 febbraio in Malaysia fu boicottato dal partito islamico concersvatore, per via dei costumi troppo succinti che Rihanna indossava sul palco, e fu di conseguenza cancellato, cos\u00ec come il concerto previsto a Giacarta (Indonesia) fu posticipato per motivi organizzativi alla fine del tour.\nRihanna si esib\u00ec a Manila, nelle Filippine, con una scaletta leggermente diversa, di fronte a oltre 70.000 spettatori.\nRihanna si esib\u00ec per la prima volta in Messico nel gennaio 2009.\nI concerti previsti in Asia nel febbraio 2009 furono cancellati in seguito all'aggressione subita da Rihanna da Chris Brown.\nDurante il periodo del tour, Rihanna tenne tre concerti speciali dal titolo \"A Girl's Night Out\". Furono concerti di beneficenza il cui ricavato and\u00f2 alla Believe Foundation, fondata da Rihanna nel 2006. La fondazione fornisce attenzione medica, scolarizzazione, giocattoli e vestiti ai bambini.\nLa scaletta di questi concerti fu pi\u00f9 corta; Rihanna si esib\u00ec il 26 e 28 marzo 2008 al Vision Night Club di Chicago, poi al Rugby Skye di San Francisco e infine il 9 aprile all'Highline Ballroom di New York (non incluse nei dati del Good Girl Gone Bad Tour).\nRecensioni.\nNel settembre 2007 il \"Canadian Online Explorer\" recens\u00ec positivamente il suo show di Toronto dicendo: \"La cantante ha sbalordito abbastanza dal punto di vista visivo, aprendo con \"Pon de Replay\" e abbigliata in un completo sexy di cuoio nero, in veste da dominatrice\".\n\"MTV Southeast Asia\" recens\u00ec il concerto dicendo: \"Non era il massimo dello stupefacente. Tuttavia, ha fatto quello che sa fare meglio, ossia discernere live un'intera collana di singoli numeri 1\".\nRegistrazioni del concerto.\nDal concerto del 6 dicembre 2007 alla MEN Arena di Manchester (Regno Unito) \u00e8 stato tratto il DVD ufficiale del tour, \"Good Girl Gone Bad Live\"."}
{"id": "4003896", "revid": "726373", "url": "https://it.wikipedia.org/wiki?curid=4003896", "title": "Nemico alla porta", "text": "Nemico alla porta (\"Enemy at the Door\") \u00e8 una serie televisiva britannica in 26 episodi trasmessi per la prima volta nel corso di 2 stagioni dal 1978 al 1980.\n\u00c8 una serie drammatica di guerra ambientata durante la seconda guerra mondiale e incentrata sulle vicende riguardanti l'occupazione tedesca di Guernsey, una delle Isole del Canale, attraverso le esperienze dei membri della famiglia Martel.\nProduzione.\nLa serie, ideata da Michael Chapman, fu prodotta da London Weekend Television Le musiche furono composte da Wilfred Josephs.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa nel Regno Unito dal 21 gennaio 1978 al 29 marzo 1980 sulla rete televisiva Independent Television. In Italia \u00e8 stata trasmessa con il titolo \"Nemico alla porta\"."}
{"id": "4003898", "revid": "46931", "url": "https://it.wikipedia.org/wiki?curid=4003898", "title": "Enemy at the Door", "text": ""}
{"id": "4003902", "revid": "767487", "url": "https://it.wikipedia.org/wiki?curid=4003902", "title": "Zucchero e cannella", "text": "Zucchero e cannella (\"Zucker und Zimmt\") \u00e8 un cortometraggio muto del 1915 diretto da Ernst Lubitsch. Per Lubitsch, che produsse, sceneggi\u00f2 e interpret\u00f2 il film, fu la sesta regia.\nTrama.\nUn abile padrone di casa affitta la stessa stanza a due uomini: un impiegato (Cannella), che \u00e8 al lavoro durante il giorno, e il direttore di un'orchestra di caff\u00e8 (Sugar), che deve lavorare tutta la notte. Dopo ogni tipo di turbolenza, il trucco viene alla luce ed i due acerrimi nemici zucchero e cannella diventano finalmente buoni amici\nProduzione.\nIl cortometraggio fu prodotto dalla Matray-Lubitsch-Film con il nome Malu-Film: un nome che riuniva il Ma di Matray e il Lu di Lubitsch (che era conosciuto anche con quel soprannome). Fu il primo film prodotto dal regista berlinese.\nDistribuzione.\nIl film usc\u00ec nelle sale cinematografiche tedesche nel maggio 1915."}
{"id": "4003906", "revid": "117498838", "url": "https://it.wikipedia.org/wiki?curid=4003906", "title": "Barbara Canepa", "text": "Biografia.\nNasce il 19 gennaio del 1969 a Genova.\nInizia a frequentare l'Universit\u00e0 di Architettura e dopo lavora come grafica pubblicitaria per lo spazio espositivo della Fiera di Milano \u201cParco di Novegro\u201d.\nNel 1996 inizia la sua collaborazione con la Disney Italia come illustratrice per libri, periodici e licensing. Nel 1997 realizza le illustrazioni per la campagna pubblicitaria \"Disney Babies\" e per i tre anni successivi collabora a progetti per la rivista \"La sirenetta\" tra le copertine e una decina di storie a fumetti. Contemporaneamente prende parte al Corso Avanzato di Tecniche Pittoriche tenuto da G.B.Carpi presso l'Accademia Disney per due anni.\nI suoi quadri ad olio sono stati esposti in varie mostre in tutt'Italia. Dal 1998 collabora pure come illustratrice con Clementoni, De Agostini e Disney Records. Partecipa anche a diversi progetti creativi come illustratrice, character designer e grafica per la Walt Disney Company Italia.\nCon Alessandro Barbucci realizza diverse storie a fumetti e illustrazioni per \"PK\" ed altri fumetti.\nNel 1997 la coppia Barbucci e Canepa collabora con l'autrice Elisabetta Gnone alla creazione di W.I.T.C.H., serie a fumetti della Disney italia: partecipano alla stesura del soggetto, realizzano i personaggi, i background e lo stile grafico, registico e coloristico. Pubblicata in 71 paesi, la serie riscuote un enorme successo in tutto il mondo, arrivando a vendere pi\u00f9 di 40 milioni di copie prima della chiusura del 2012.\nTiene anche il \u201ccorso di colore\u201d ad altri 4 artisti disney per \u201cWitch\u201d.\nLasciata la Disney, nel 2000, la coppia Barbucci e Canepa si dedica ad un nuovo progetto per l'editore francese Soleil, la serie fantasy-fantascientifica a fumetti Sky Doll, tradotta anche in altri paesi e pubblicata in Italia da Vittorio Pavesio Productions. Nei primi anni 2000 la coppia viene coinvolta da Francesco Artibani e Katja Centomo nella creazione della serie Monster Allergy, pubblicata per il nuovo marchio di casa Disney Buena Vista Comics.\nDal 2015 \u00e8 la curatrice della collana di fumetti M\u00e9tamorphose pubblicata dalla casa editrice francese Soleil di cui fa parte anche il fumetto co-realizzato con Anna Merli, E.N.D. - Elisabeth."}
{"id": "4003911", "revid": "1573940", "url": "https://it.wikipedia.org/wiki?curid=4003911", "title": "Romitorio di San Pietro", "text": "Il Romitorio di San Pietro si trova alla periferia di Redondesco ed \u00e8 un edificio religioso costruito nell'XI secolo. Posizionato in un luogo isolato sorge sulle rive del torrente Tartaro.\nStoria e descrizione.\nL'esistenza della chiesa detta \"Romitorio di San Pietro\" \u00e8 documentata gi\u00e0 agli inizi del Duecento, nel \"Liber Potheris\": \"ecclesia Sancti Petri\". Nel documento \u00e8 precisato che la chiesa \u00e8 a sud delle Bologne, frazione di Redondesco.\nSecondo l'analisi di Ragazzi, essa, posta in un luogo solitario e silenzioso, circondato da un piccolo fiume, ove in antico sorgeva una fitta boscaglia, \u00e8 una costruzione che risale intorno al 1000. Per molti secoli, stando al nome di \u201cromitorio\u201d, sarebbe stata sede di eremiti, che vi conducevano una vita contemplativa.\nL'unica navata di questa chiesa risalta per la sua forma in puro stile romanico, senza alcuna colonna o capitello, con il soffitto nudo dalle robuste capriate scoperte, e il campanile pure in stile romanico, che sale leggermente a tromba, con quattro bifore a tutto sesto. L'arco del portale, di forma ogivale, testimonia per\u00f2 un rifacimento tre-quattrocentesco; anche sulle pareti interne sono ancora visibili affreschi quattrocenteschi, come della stessa epoca \u00e8 l'altare."}
{"id": "4003920", "revid": "1305772", "url": "https://it.wikipedia.org/wiki?curid=4003920", "title": "Le nuove avventure di Vidocq", "text": "Le nuove avventure di Vidocq (\"Les nouvelles aventures de Vidocq\") \u00e8 una serie televisiva francese in 13 episodi trasmessi per la prima volta nel corso di 2 stagioni dal 1971 al 1973. \u00c8 ispirata alla vita di Eug\u00e8ne-Fran\u00e7ois Vidocq. \u00c8 la seconda serie francese ispirata a Vidocq dopo \"Vidocq\" (1967).\n\u00c8 una serie d'avventura incentrata sulle vicende di un ex galeotto diventato un agente di polizia nei primi anni del XIX secolo.\nProduzione.\nLa serie fu prodotta da Gaumont T\u00e9l\u00e9vision, Bavaria Film, Office de Radiodiffusion T\u00e9l\u00e9vision Fran\u00e7aise e T\u00e9l\u00e9cip e girata nei Bavaria Filmstudios a Gr\u00fcnwald in Germania e a Senlis, in Francia. Le musiche furono composte da Jacques Loussier.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa in Francia dal 5 gennaio 1971 al 10 dicembre 1973 sulla rete televisiva ORTF. In Italia \u00e8 stata trasmessa con il titolo \"Le nuove avventure di Vidocq\".\nAlcune delle uscite internazionali sono state:"}
{"id": "4003922", "revid": "46931", "url": "https://it.wikipedia.org/wiki?curid=4003922", "title": "Les nouvelles aventures de Vidocq", "text": ""}
{"id": "4003923", "revid": "767487", "url": "https://it.wikipedia.org/wiki?curid=4003923", "title": "Soft Money (film 1919)", "text": "\u0646\u0635\u06cc\u0631\nSoft Money \u00e8 un cortometraggio muto del 1919 diretto da Hal Roach e Vincent Bryan. Il film, di genere comico, fu interpretato da Harold Lloyd, Snub Pollard, Bebe Daniels, Sammy Brooks."}
{"id": "4003927", "revid": "554633", "url": "https://it.wikipedia.org/wiki?curid=4003927", "title": "U.S. Army Air Service", "text": ""}
{"id": "4003932", "revid": "196390", "url": "https://it.wikipedia.org/wiki?curid=4003932", "title": "LVCI", "text": ""}
{"id": "4003936", "revid": "767487", "url": "https://it.wikipedia.org/wiki?curid=4003936", "title": "Memorial Viviana Manservisi 2007", "text": "Il Memorial Viviana Manservisi 2007, quinta edizione della corsa e valida come evento dell'UCI Europe Tour 2007, si svolse il 22 settembre 2007, per un percorso totale di 184\u00a0km. Fu vinto dall'italiano Danilo Napolitano che giunse al traguardo con il tempo di 4h17'23\" alla media di 42,893\u00a0km/h.\nPartenza con 150 ciclisti, dei quali 140 portarono a termine il percorso."}
{"id": "4003942", "revid": "1534511", "url": "https://it.wikipedia.org/wiki?curid=4003942", "title": "Manjul Bhargava", "text": "Biografia.\nFiglio di una matematica della Hofstra University e di un chimico indiani, Bhargava cresce a Long Island. Ottiene la laurea all'universit\u00e0 di Harvard nel 1996, e per le sue ricerche come studente universitario riceve il premio Morgan. Completa il suo dottorato nel 2001 a Princeton, sotto la supervisione di Andrew Wiles."}
{"id": "4003946", "revid": "300067", "url": "https://it.wikipedia.org/wiki?curid=4003946", "title": "Gord Herbert", "text": ""}
{"id": "4003953", "revid": "46931", "url": "https://it.wikipedia.org/wiki?curid=4003953", "title": "Le nuove avventure di Huck Finn", "text": ""}
{"id": "4003954", "revid": "46931", "url": "https://it.wikipedia.org/wiki?curid=4003954", "title": "Le favolose avventure di Huckleberry Finn", "text": ""}
{"id": "4003955", "revid": "46931", "url": "https://it.wikipedia.org/wiki?curid=4003955", "title": "The New Adventures of Huckleberry Finn", "text": ""}
{"id": "4003956", "revid": "830939", "url": "https://it.wikipedia.org/wiki?curid=4003956", "title": "Chandrashekhar Khare", "text": ""}
{"id": "4003967", "revid": "1543377", "url": "https://it.wikipedia.org/wiki?curid=4003967", "title": "Gran Premio Citt\u00e0 di Misano Adriatico 2006", "text": "Il Gran Premio Citt\u00e0 di Misano Adriatico 2006, quarta edizione della corsa e valida come evento dell'UCI Europe Tour 2006, si svolse il 16 settembre 2006, per un percorso totale di 199,2\u00a0km. Fu vinto dall'italiano Daniele Bennati che giunse al traguardo con il tempo di 4h49'00\" alla media di 41,356\u00a0km/h.\nPartenza con 149 ciclisti, dei quali 86 portarono a termine il percorso."}
{"id": "4003968", "revid": "686782", "url": "https://it.wikipedia.org/wiki?curid=4003968", "title": "NLTL", "text": ""}
{"id": "4003971", "revid": "131358", "url": "https://it.wikipedia.org/wiki?curid=4003971", "title": "FC Avenir Beggen", "text": ""}
{"id": "4003973", "revid": "767487", "url": "https://it.wikipedia.org/wiki?curid=4003973", "title": "Anna Caliendo", "text": "Alta 161 cm, ha giocato in Serie A1 con Alcamo nel ruolo di Playmaker.\nCarriera.\n\u00c8 stata capitano di Alcamo, ma con la mancata iscrizione della societ\u00e0 \u00e8 passata nell'estate 2012 alla Virtus Eirene Ragusa. Con le iblee ha ottenuto la promozione in Serie A1 ed \u00e8 arrivata in finale della Coppa Italia di categoria.\nNel 2013-14 scende in Serie B, con la Nova Basket di Castellammare del Golfo.\nStatistiche.\n\"Dati aggiornati al 30 giugno 2012\""}
{"id": "4003974", "revid": "767487", "url": "https://it.wikipedia.org/wiki?curid=4003974", "title": "Don's Plum", "text": "Don's Plum \u00e8 un film del 2001 diretto da R.D. Robb.\nLa pellicola \u00e8 stata girata in bianco e nero nel 1995.\nTrama.\nUn gruppo di adolescenti di Los Angeles si incontrano, ogni giorno, nel loro locale di ritrovo per discutere di donne, sesso e delle disavventure capitate nelle loro miserabili vite.\nDistribuzione.\nProduzione indipendente, il film \u00e8 stato presentato mediante una proiezione privata nel giugno 1996 ma quando successivamente il regista decise di distribuirlo pubblicamente, Tobey Maguire si oppose e richiese di bloccare la distribuzione nazionale del film. Trov\u00f2 successivamente l'appoggio dell'amico Leonardo DiCaprio e mediante vie legali, ottenne il divieto di uscita negli Stati Uniti. Il film venne comunque distribuito in Europa nel 2001."}
{"id": "4003983", "revid": "305330", "url": "https://it.wikipedia.org/wiki?curid=4003983", "title": "Jean-Fran\u00e7ois Le Gall", "text": ""}
{"id": "4003992", "revid": "1543377", "url": "https://it.wikipedia.org/wiki?curid=4003992", "title": "Notiogyne", "text": "Notiogyne \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata rinvenuta in Russia: precisamente nell'Oblast' dell'Amur e nel Territorio di Chabarovsk, localit\u00e0 della Russia orientale.\nTassonomia.\nA dicembre 2011, si compone di una specie:"}
{"id": "4003993", "revid": "1048993", "url": "https://it.wikipedia.org/wiki?curid=4003993", "title": "Io canto (singolo Laura Pausini)", "text": "Io canto \u00e8 un singolo del 2006 di Laura Pausini, cover della canzone scritta da Marco Luberti e Riccardo Cocciante e lanciata da quest'ultimo.\nIl brano.\n\u00c8 il primo singolo che anticipa l'uscita dell'omonimo album di cover del 2006, trasmesso in radio dal 13 ottobre e disponibile su CD singolo dal 3 novembre.\nLa canzone viene tradotta in lingua spagnola da Frank Andrada con il titolo \"Yo canto\", inserita nell'omonimo album ed estratta come primo singolo in Spagna e in America Latina il 2 ottobre. In Messico \u00e8 il secondo singolo estratto dall'album.\nVi \u00e8 anche una versione del brano in italiano e in francese scritta da Jean-Pierre Lemaire con il titolo \"Je chante (Io canto)\", inserita nell'edizione francese dell'album ed estratta come primo singolo in Francia il 10 novembre 2006.\nI tre brani vengono trasmessi in radio; vengono realizzati i tre videoclip rispettivamente nelle versioni italiana, francese e spagnola.\nIl video.\nTutte e tre le versioni del videoclip sono state dirette dal regista Gaetano Morbioli e girate in tre giorni tra Roma e Dubai, in pellicola 35\u00a0mm. Il video viene trasmesso per la prima volta il 30 ottobre 2006.\nI due luoghi mostrano due aspetti di Laura Pausini: da una parte nel suo quotidiano di artista impegnata in presentazioni e interviste, dall'altra determinata e convincente interprete di un brano importante.\nIl videoclip di \"Io canto\" viene inserito anche nel CD-ROM \"Io canto Greek Edition\".\nViene realizzato anche il \"Making of the video\" di \"Io canto\" che non viene pubblicato su nessun supporto audio-video, ma solo sul canale di Laura Pausini su YouTube.\nPubblicazioni.\n\"Io canto\" viene inserita in una versione rinnovata nell'album \"20 - The Greatest Hits\" del 2013 in versione italo-francese (\"Io canto/Je chante (Io canto)\") in duetto con la cantante belga Lara Fabian; in versione \"Live\" negli album \"San Siro 2007\" del 2007, \"Laura Live World Tour 09\" del 2009, \"Inedito - Special Edition\" del 2012 e \"Fatti sentire ancora\"/\"Hazte sentir m\u00e1s\" del 2018.\n\"Yo canto\" viene inserita in versione \"Live\" negli album \"Laura Live Gira Mundial 09\" del 2009 e \"In\u00e9dito - Special Edition\" del 2012.\nRiconoscimenti.\nNel gennaio 2011, \"Io canto\" si aggiudica il primo posto nella sezione italiana \"Miglior cover version del decennio\" nelle votazioni del referendum \"Dieci!\" organizzato dal sito Internet musicale \"Rockol\". Il referendum celebrativo del decennio 2001-2010 si \u00e8 svolto nei punti vendita della catena \"FNAC\".\nInterpretazioni dal vivo.\nIl 18 maggio 2014 Laura Pausini esegue il brano \"Io canto\" in versione live in duetto con la cantante italiana Fiorella Mannoia al Teatro antico di Taormina (trasmesso in tv su Rai 1 il 20 maggio con il titolo \"Stasera Laura: ho creduto in un sogno\"), tappa del \"The Greatest Hits World Tour 2013-2015\"."}
{"id": "4003994", "revid": "156341", "url": "https://it.wikipedia.org/wiki?curid=4003994", "title": "Andra Mandache", "text": ""}
{"id": "4003999", "revid": "327943", "url": "https://it.wikipedia.org/wiki?curid=4003999", "title": "Neferkara-Hekauaset", "text": ""}
{"id": "4004002", "revid": "767487", "url": "https://it.wikipedia.org/wiki?curid=4004002", "title": "La mia peggiore amica", "text": "La mia peggiore amica (\"Poison Ivy\") \u00e8 un film del 1992 diretto da Katt Shea. Presenta come protagonisti Drew Barrymore, Sara Gilbert e Tom Skerritt, in un ruolo secondario Cheryl Ladd, e Leonardo DiCaprio come comparsa. La sinossi fu ideata da Melissa Goddmard, successivamente fu portata in sceneggiatura da Andy Ruben, uno dei produttori. Tutte le riprese avvennero a Los Angeles. Le musiche furono curate da David Michael Frank.\nNonostante l'insuccesso al botteghino, incassando solo $1,829,804 (per via della limitata visione in sole 20 sale cinematografiche), il film ha comunque riscontrato forte apprezzamento, e verso la met\u00e0 degli anni 90 divenne un successo fra le televisioni via cavo. Ne conseguirono, come risultato, tre differenti sequel: \"La mia peggiore amica 2\", \"Violet - La nuova seduzione\" e \"\".\nNel 1992, il Sundance Film Festival lo nomin\u00f2 per il premio della giuria al il miglior film, e nel 1993, Sara Gilbert fu nominata dagli Independent Spirit Award come miglior attrice non protagonista.\nTrama.\nSylvie Cooper, ragazza benestante e poco curata, frequenta un istituto privato per altolocati. Ad un ritrovo boschivo incontra Ivy, giovane trasandata ma intelligente. Fra le due nasce una semplice amicizia che velocemente migliora in un rapporto di sorellanza, inizialmente non accettato dal padre di Sylvie, Darrel, ricco presentatore televisivo. Non contraria \u00e8 invece la madre Georgie, affetta da enfisema e costretta al perenne riposo aiutata da bombole di ossigeno, che sviluppa una forte simpatia per Ivy.\nQuando la zia di quest'ultima muore, la ragazza si trasferisce in casa Cooper dove inizia a migliorare i rapporti con i nuovi coinquilini. In particolar modo con Georgie, la donna infatti, rivedendo in Ivy la sua giovent\u00f9, inizia a viziarla prestandole i suoi vestiti pi\u00f9 costosi e anche il padre Darrel cambia opinione sulla sua persona. Nel mentre, Sylvie non esita a soddisfare ogni capriccio della compagna, la quale inizia ad approfittarne in maniera quasi insistente, e per questo accende alcune discussioni con l'amica.\nDiversi giorni dopo, Darrel organizza un ritrovo lavorativo per migliorare la sua carriera in discesa. A causa di un problema improvviso, Sylvie non potr\u00e0 aiutare con le preparazioni. La situazione viene presa in mano dalla stessa Ivy, artefice del disguido. Per l'occasione, indossa un vestito di Georgie e inizia a sedurre il marito di quest'ultima. La situazione degenera alla fine della serata quando i due hanno un rapporto sessuale.\nIvy, nei giorni successivi, inizia ad assumere un carattere completamente diverso. Cambia look, assumendo un carattere sempre pi\u00f9 altezzoso e snob indossando in continuazione abiti di Georgie. La situazione non comporta nulla di buono a Sylvie, la quale resasi conto del forte cambiamento, d\u00e0 inizio a una rottura fra loro due. La stessa giornata, Ivy incontra Darrel fuori scuola, il quale vorrebbe chiarire circa gli avvenimenti di qualche sera prima. Nonostante tutto, i due finiscono per avere un secondo rapporto in un bosco. Il mattino seguente Georgie \u00e8 in procinto di uccidersi, ma interviene Ivy, che prima si mostra altruista e generosa, ma successivamente la spinge gi\u00f9 dal balcone uccidendola, per\u00f2 riesce a far passare la morte della donna come un suicidio.\nDopo diverse settimane, Ivy si pone come nuova figura materna per Sylvie che, confusa, sembra accettare la cosa. Tuttavia una mattina, dopo aver messo a nuovo la macchina della donna defunta, le due si accingono ad utilizzarla per darle un saluto finale. Una discussione fra le ragazze avviene proprio durante la guida, Ivy involontariamente fa comprendere a Sylvie di essere lei l'assassina della madre e, nel bel mezzo della tensione, avviene uno scontro con un albero, ma Ivy approfittando dello svenimento di Sylvie, la fa passare per artefice dell'incidente.\nSylvie quindi si risveglia in ospedale, ma inutili sono le sue spiegazioni al padre, che si rifiuta di crederle. Lasciata sola nella struttura, la stessa notte fugge per ritornare alla villa. Con grande delusione, la ragazza assiste a un rapporto sessuale tra Ivy e Darrel che, notandola, la inseguono disperatamente. L'uomo viene a scoprire che alla guida della macchina vi era Ivy, la quale viene abbandonata. La ragazza allora cerca di emulare il suicidio di Georgie affacciandosi al balcone. Quest'ultima viene per\u00f2 notata da Sylvie, che per via di alcune allucinazioni, crede di vedere la madre. Delucidata, riesce a spingere Ivy dal balcone, la quale precipita sbattendo al suolo.\nNella narrazione finale, Sylvie ammette di amare ancora Ivy e che, nonostante tutto, le manca.\nColonna sonora.\nPer migliorarne la promozione, dal film fu estratta una colonna sonora ufficiale, curata principalmente da David Michael Frank. Inizialmente fu affiancato da Aaron Davis, ma il risultato di quest'ultimo fu rifiutato, alcune sue tracce tuttavia rimasero intatte.\nL'album fu rilasciato in compact disc il 14 giugno del 1992 a New York City, in versione limitata. Altre copie furono distribuite gratuitamente sul set del film.\nAltri brani udibili nel film sono: \"Baby 89\" dei The Humpers, \"Very First Lie\" di Material Issue, \"Let It Go\" e \"The Salt of Joy\" di Dan Reed, \"Too Bad\" di Ugly Kid Joe, \"Out of The Blue\" di Aaron Davis Band e \"Mama Never Told Me\" di Dan Shea."}
{"id": "4004009", "revid": "1543377", "url": "https://it.wikipedia.org/wiki?curid=4004009", "title": "Io canto/Il treno", "text": "Io canto/Il treno \u00e8 un 45 giri del cantante italiano Riccardo Cocciante del 1979.\nIl disco.\nEntrambe le canzoni sono scritte da Marco Luberti per il testo e da Cocciante per la musica, e sono tratte dall'album \"...E io canto\".\nIo canto.\nCanzone ritmata, viene tradotta in lingua spagnola con il titolo \"Yo canto\", in lingua francese con il titolo \"Je chante\" e in lingua inglese con il titolo \"I'm singing\".\nIl treno.\nLa canzone \u00e8 un bolero che nel testo racconta la vita di una persona paragonata alla corsa di un treno.\nCover.\nNel 1994 Roberta Modigliani esegue una cover per la compilation \"Non \u00e8 la Rai estate\".\nNel 2006 la cantante italiana Laura Pausini realizza una cover del brano, pubblicata come singolo di lancio per l'album omonimo composto unicamente da cover."}
{"id": "4004010", "revid": "287204", "url": "https://it.wikipedia.org/wiki?curid=4004010", "title": "Hnaef", "text": ""}
{"id": "4004011", "revid": "767487", "url": "https://it.wikipedia.org/wiki?curid=4004011", "title": "Die Rache einer Frau", "text": "Die Rache einer Frau \u00e8 un film muto del 1921 sceneggiato e diretto da Robert Wiene.\nProduzione.\nIl film fu prodotto dall'Ebner &amp; Co. e dalla Maxim-Film GmbH.\nDistribuzione.\nDistribuito dall'Universum Film (UFA), il film fu presentato in prima a Berlino il 14 aprile 1921. In Finlandia, usc\u00ec il 28 novembre dello stesso anno."}
{"id": "4004012", "revid": "729019", "url": "https://it.wikipedia.org/wiki?curid=4004012", "title": "Aeroporto di Step'anakert", "text": "L'Aeroporto di Step'anakert (in armeno \"\u054d\u057f\u0565\u0583\u0561\u0576\u0561\u056f\u0565\u0580\u057f\u056b \u0555\u0564\u0561\u0576\u0561\u057e\u0561\u056f\u0561\u0575\u0561\u0576\") \u00e8 lo scalo aeroportuale della repubblica dell'Artsakh e si trova nei pressi della sua capitale Step'anakert.\nAll'epoca dell'Oblast Autonomo del Nagorno Karabakh, facente parte della Repubblica Socialista Sovietica Azera era conosciuto con il nome di Aeroporto di Khojaly (in azero \"Xocal\u0131 hava liman\u0131\") ed aveva un utilizzo sia civile che militare.\nDalla fine della guerra del Nagorno-Karabakh (1994), a causa dei danni subiti nel conflitto, \u00e8 rimasto inutilizzato. Nel 2009 sono stati avviati lavori di ricostruzione dell'impianto che \u00e8 dal 2012 pronto ma viene utilizzato solo per voli istituzionali di elicotteri, civili e soprattutto militari, provenienti dall'Armenia.\nCaratteristiche.\nL'aeroporto sorge a 610\u00a0m di altitudine e dispone di una sola pista in asfalto che sviluppa una lunghezza di 2270\u00a0m per una larghezza di 45\u00a0m con un orientamento 05/23. Prima dei lavori di riqualificazione la pista misurava 2178\u00a0m di lunghezza e 37\u00a0m di larghezza.\nStoria.\nL'impianto \u00e8 entrato in esercizio alla fine del 1980 e serviva i collegamenti sulla rotta per Erevan capitale dell'Armenia. Con lo scoppio del conflitto ed il blocco delle frontiere da parte dell'Azerbaigian lo scalo rimase l'unico collegamento della regione verso l'esterno. Dopo il conflitto \u00e8 stato saltuariamente utilizzato ma solo per atterraggio di elicotteri militari non essendo pi\u00f9 la struttura adatta ad accogliere gli aerei.\nRicostruzione.\nNel 2009 sono iniziati lavori di ricostruzione del terminal passeggeri finanziati dalla Diaspora armena. Gli stessi sono stati quasi completamente terminati ma l'inaugurazione dello scalo, inizialmente prevista per aprile 2011, \u00e8 slittata al 2012 ufficialmente per il mancato completamento di alcune forniture accessorie, presumibilmente per la grave tensione creatasi con le autorit\u00e0 azere.\nLo scalo dovrebbe essere utilizzato dalla Artsakh Air creata dalla repubblica del Nagorno Karabakh e destinata a fornire il collegamento con l'Armenia. L'Armavia, compagnia aerea dell'Armenia, assicurava assistenza alla neonata consorella Artsakh Air ma annunciava che non avrebbe servito il collegamento con Stepanakert senza il preventivo benestare dell'ICAO.\nReazioni politiche e aggiornamenti.\nDopo l'annuncio agli inizi del 2011 da parte del Dipartimento dell'Aviazione civile del Nagorno Karabakh della imminente riapertura dello scalo non si \u00e8 fatta attendere la reazione dell'Azerbaigian. Il direttore dell'Aviazione civile di Baku ha rilasciato ferme dichiarazioni arrivando a minacciare l'abbattimento di velivoli in atterraggio nel nuovo aeroporto, suscitando peraltro la reprimenda dell'ambasciatore statunitense Bryza.\nLa data di apertura slittava ulteriormente prima alla fine dell'estate e poi al 2012. Lanci di stampa su alcune dichiarazioni del capo dell'aviazione civile della repubblica ritengono che l'apertura dello scalo aeroportuale e il varo della nuova compagnia avverranno nell'estate 2012.\nA fine settembre 2012 un lancio di agenzia annunciava la prossima apertura dello scalo dopo che lo stesso aveva superato i controlli di sicurezza da parte dell'Agenzia armena dell'aviazione civile. Nonostante tale annuncio l'operativit\u00e0 dello scalo rimaneva sulla carta e l'aeroporto era utilizzato solo per voli di elicotteri di stato.\nA settembre 2013, un altro lancio di agenzia informa che sarebbero stati acquistati alcuni velivoli pronti all'utilizzo."}
{"id": "4004014", "revid": "438678", "url": "https://it.wikipedia.org/wiki?curid=4004014", "title": "Motel California", "text": "Motel California \u00e8 il terzo album studio del gruppo heavy metal statunitense Ugly Kid Joe, pubblicato nel 1996."}
{"id": "4004015", "revid": "110157", "url": "https://it.wikipedia.org/wiki?curid=4004015", "title": "Michel Talagrand", "text": ""}
{"id": "4004019", "revid": "287204", "url": "https://it.wikipedia.org/wiki?curid=4004019", "title": "Go-Yozei", "text": ""}
{"id": "4004020", "revid": "322321", "url": "https://it.wikipedia.org/wiki?curid=4004020", "title": "Chiesa di San Giovanni Battista (San Giovanni)", "text": "La chiesa di San Giovanni Battista \u00e8 un edificio religioso che si trova in frazione San Giovanni del comune di Ceppaloni, in provincia di Benevento e arcidiocesi di Benevento.\nStoria.\nLa chiesa \u00e8 di antica fondazione essendo citata per la prima volta in documenti del XII secolo. Essa serviva l'antico casale di San Giovanni in Pino.\nNel 1687 l'edificio era una cappella a pianta rettangolare di modeste dimensioni (10\u00a0m x 8\u00a0m circa). Nel 1706 fu costruito un nuovo altare in stile barocco consacrato dal cardinale Vincenzo Maria Orsini e dedicato alla Vergine Maria, a san Giovanni Battista e a san Matteo apostolo.\nLa chiesa ha un'unica navata e sub\u00ec un ampliamento alla met\u00e0 del Settecento assumendo l'impianto che conserva tuttora. Ai lati dell'altar maggiore sono poste le statue della Madonna Addolorata e dell'Immacolata Concezione. Sulle pareti laterali sono presenti delle nicchie con le statue di: santa Lucia, Maria SS. del Carmine, san Vito, santa Filomena e san Antonio da Padova.\nIl soffitto \u00e8 decorato con un affresco che rappresenta il Battesimo di Ges\u00f9, opera del pittore Mario Pennino.\nLa parrocchia.\nNel XII-XIII secolo la chiesa \u00e8 menzionata quale sede parrocchiale. La chiesa era dipendente dalla chiesa arcipretale di San Nicola vescovo di Ceppaloni e vi era preposto un rettore.\nNel 1905 l'arcivescovo di Benevento concesse ampia autonomia nella gestione della rettoria. Con decreto arcivescovile del 1\u00ba giugno 1945 la chiesa di San Giovanni Battista venne eretta in autonoma parrocchia.\nLa circoscrizione parrocchiale coincide con l'ambito amministrativo della frazione San Giovanni del comune di Ceppaloni."}
{"id": "4004026", "revid": "332694", "url": "https://it.wikipedia.org/wiki?curid=4004026", "title": "Cronaca prealpina", "text": ""}
{"id": "4004032", "revid": "889336", "url": "https://it.wikipedia.org/wiki?curid=4004032", "title": "Alessandro Longhi (calciatore)", "text": "Carriera.\nCresciuto nelle giovanili del Chievo, ha iniziato la carriera nel FeralpiSal\u00f2, giocando quattro campionati in Serie D e ottenendo la promozione in Serie C2 nel 2009. Debutta cos\u00ec fra i professionisti nel 2009-2010, giocando 31 partite e segnando un gol nella stagione regolare conclusasi poi coi play-off promozione.\nNel 2010-2011 gioca 27 partite in Serie B con la , mantenendo la categoria anche nell'annata successiva, quando veste la maglia del Sassuolo. Il 20 giugno 2012 ChievoVerona e Sassuolo si accordano per il rinnovo della compartecipazione.\nIl 18 maggio 2013 vince il campionato di Serie B e conquista la promozione in Serie A con la squadra emiliana guidata da Eusebio Di Francesco. Debutta nella massima serie il 25 settembre 2013 nella partita -Sassuolo (1-1). Il 26 marzo 2014 realizza la sua prima rete in massima serie contro la Sampdoria.\nIl 1\u00ba luglio 2016 rimane svincolato e dieci giorni pi\u00f9 tardi firma con il , squadra neopromossa in Serie B. Con i toscani colleziona 37 presenze, senza mai segnare: in campionato i neroazzurri dopo un buon inizio calano progressivamente fino a finire retrocessi in Serie C a poche giornate dal termine.\nIl 23 agosto 2017 viene ceduto a titolo definitivo al in Serie B e, per la prima volta in carriera, ha l'opportunit\u00e0 di vestire la maglia della squadra del capoluogo della sua provincia.\nDopo aver trascorso mezzo anno successivo a , sempre in B, nell'ottobre 2019, dopo essere rimasto svincolato, accetta la proposta dell'Audace Cerignola in Serie D. L'anno successivo passa invece tra le fila del Casarano Calcio.\nStatistiche.\nPresenze e reti nei club.\n\"Statistiche aggiornate al 30 giugno 2019.\""}
{"id": "4004033", "revid": "112385030", "url": "https://it.wikipedia.org/wiki?curid=4004033", "title": "Il treno", "text": ""}
{"id": "4004039", "revid": "1005847", "url": "https://it.wikipedia.org/wiki?curid=4004039", "title": "Elezioni parlamentari in Albania del 1997", "text": "Le elezioni parlamentari in Albania del 1997 si tennero il 29 giugno per il rinnovo dell'Assemblea di Albania; ebbero luogo contestualmente ad referendum per la restaurazione della monarchia. In seguito all'esito elettorale, Fatos Nano, espressione del Partito Socialista d'Albania, divenne Primo ministro.\nLe elezionisi svolsero al termine di un periodo di disordini, l'anarchia albanese del 1997. "}
{"id": "4004044", "revid": "767487", "url": "https://it.wikipedia.org/wiki?curid=4004044", "title": "Vincenzo Fusco", "text": "Carriera.\nHa raggiunto il punto pi\u00f9 alto della carriera nel triennio 2003-2006 all'Avellino, quando ha giocato due stagioni in Serie B per un totale di 49 presenze."}
{"id": "4004046", "revid": "729019", "url": "https://it.wikipedia.org/wiki?curid=4004046", "title": "Wright Model R", "text": "Il Wright Model R, noto anche come Roadster (oppure, a seconda delle versioni, Baby Wright o Baby Grand) era un biplano monoposto monomotore a due eliche spingenti, progettato nel 1910 dai fratelli Wilbur e Orville Wright e costruito in due esemplari dalla Wright Company. Venne impiegato in diverse occasioni, tra cui competizioni sportive di velocit\u00e0 e voli dimostrativi, nei primi anni dieci.\nStoria del progetto.\nI fratelli Wright progettarono il Wright Model R apposta per il loro amico Alec Ogilvie, famoso per essere stato uno dei primi aviatori nel Regno Unito. Il \"Roadster\" (cos\u00ec chiamato in riferimento a un tipo particolare di auto sportiva) venne progettato per essere un aereo da competizione: venne posta particolare attenzione alle sue doti in termini di velocit\u00e0, e il velivolo venne quindi concepito come un monoposto significativamente alleggerito, rimpicciolito e potenziato rispetto ai precedenti velivoli Wright.\nTecnica.\nIl velivolo nacque come uno sviluppo del Wright Model B, suo immediato predecessore nella famiglia degli aeroplani Wright: il Model R era infatti caratterizzato dalla stessa configurazione biplana monomotore del Model B, con due eliche controrotanti mosse da un singolo propulsore per mezzo di una trasmissione basata su una coppia di catene da bicicletta. Le superfici di controllo erano collocate in coda, ed erano costituite da un doppio timone-deriva verticale (interamente mobile) per il controllo dell'imbardata e da un singolo stabilizzatore-equilibratore (pure interamente mobile) per il controllo del beccheggio. Il controllo del rollio era affidato, come su tutti gli aerei Wright fino a quel momento, a un sistema di svergolamento alare.\nDiversamente dai suoi predecessori immediati, il Model R era un monoposto; inoltre le dimensioni e il peso erano stati considerevolmente ridotti, dal momento che l'aereo era stato concepito come un velivolo da gara destinato alle alte velocit\u00e0. Per ridurre la resistenza aerodinamica e contribuire ad aumentare la velocit\u00e0, i Wright avevano installato il seggiolino del pilota, il serbatoio del carburante e il radiatore del liquido refrigerante del motore uno dietro l'altro.\nL'aereo era dotato di un carrello d'atterraggio formato da due coppie di ruote a raggi collocate sotto una coppia di pattini (il cui prolungamento verso la prua del velivolo serviva a evitare il rischio di cappottate in fase di atterraggio). Ad aereo fermo, la coda poggiava su altri due piccoli pattini di coda montati sotto la struttura che reggeva gli impennaggi. Durante la loro vita operativa entrambi i Model R vennero dotati di altre due ruote, vincolate ai pattini frontali davanti al carrello principale.\nImpiego operativo.\nVennero costruiti due soli esemplari del Model R, in due distinte versioni note come \"Baby Wright\" e \"Baby Grand\".\nLa prima versione del Wright Model R (nota come \"Baby Wright\" a causa delle sue ridotte dimensioni) venne presentata, ai comandi di Ogilvie, alla competizione aeronautica che si tenne a Belmont Park, nello stato di New York, nell'ottobre 1910. La corsa vide il \"Baby Wright\", che aveva tenuto una velocit\u00e0 media di 89 chilometri orari, classificarsi terzo. In seguito Ogilvie port\u00f2 l'aereo con s\u00e9 in Inghilterra; qui continu\u00f2 a partecipare a meeting aeronautici fino a poco prima dell'inizio della prima guerra mondiale.\nLa seconda versione del Model R, nota come \"Baby Grand\", era ulteriormente rimpicciolita rispetto al \"Baby Wright\" e montava un motore a 8 cilindri a V chiamato, appunto, Baby Grand. Il modello fu presentato dalla pattuglia acrobatica dei fratelli Wright, i \"Wright Fliers\", in occasione del Gordon Bennett Trophy che si tenne a Eastchurch, nel Kent, nel 1910. Il 25 ottobre Orville Wright port\u00f2 il \"Baby Grand\" (reso di difficile pilotaggio dalle piccole dimensioni e dal fatto di essere sovrapotenziato) a una velocit\u00e0 di 113 chilometri orari. Alla luce di questo significativo successo il velivolo era il favorito per la vittoria nella corsa; tuttavia il 19 ottobre, mentre il Model R era in volo ai comandi del pilota dei Wright Walter Brookins, il motore and\u00f2 in panne; nell'atterraggio di fortuna che segu\u00ec l'aereo si danneggi\u00f2 gravemente e non pot\u00e9 quindi partecipare alla gara. Venne comunque riparato, e comp\u00ec in seguito una serie di voli dimostrativi.\nL'aereo danneggiato venne ricostruito con le ali ingrandite (come quelle del \"Baby Wright\") e con un motore a 4 cilindri. Da questo velivolo sarebbe poi stato derivato il Wright Model EX."}
{"id": "4004049", "revid": "767487", "url": "https://it.wikipedia.org/wiki?curid=4004049", "title": "ATK Thiokol", "text": ""}
{"id": "4004050", "revid": "307923", "url": "https://it.wikipedia.org/wiki?curid=4004050", "title": "Borgani", "text": "La Borgani \u00e8 una delle pi\u00f9 importanti aziende produttrici di sassofoni in Italia. Nata nel 1872 per opera di Augusto Borgani, risiede ancora oggi a Macerata.\nStoria.\nLa prima Fabbrica Borgani di Strumenti Musicali\" nasce nel 1872 per opera di Augusto Borgani (1851-1917) il quale, trasferitosi a Macerata da Loro Piceno e completati gli studi accademici, decise di coniugare la sua attivit\u00e0 musicista con lo spirito imprenditoriale a Macerata, prima nella bottega di Corso Cairoli e poi nel primo stabilimento maceratese di Via Carducci. Alla morte di Augusto, l'azienda di famiglia passa al figlio Orfeo (1885-1956) che, diplomatosi al Regio Conservatorio Giovanni Battista Martini di Bologna in clarinetto, porta lo storico stabilimento al suo apice nella qualit\u00e0 degli strumenti realizzati, depositando numerosi brevetti ancora oggi in uso. \nNel frattempo Arnaldo (1889-1972), altro figlio di Augusto, apre un altro stabilimento, sito tra viale Don Bosco e il piazzale della Stazione (l'attuale piazza XXV Aprile), che fornisce strumenti a fiato a orchestre e bande in tutt'Italia. Un'attivit\u00e0 che amplia con l'esclusiva nazionale dei Pianoforti Schulz Pollmann, primi con meccanica tedesca ad essere usati in italia, ma che per\u00f2 cessa negli anni '60.\nQuanto alla fabbrica di sassofoni, nel 1956 dopo la scomparsa di Orfeo Borgani gli succede suo figlio Giuseppe, che pi\u00f9 degli altri mira a una progressiva internazionalizzazione dell'azienda, ingrandendola e puntando su ricerca e sviluppo tecnologico. Nel 1983 Giuseppe Borgani lascia la guida dell'azienda a suo figlio Orfeo, che incentra la sua gestione nella rivalutazione della tradizione, tornando a una produzione artigianale per i sassofoni professionali."}
{"id": "4004053", "revid": "554633", "url": "https://it.wikipedia.org/wiki?curid=4004053", "title": "Wright Model AB", "text": ""}
{"id": "4004054", "revid": "49146249", "url": "https://it.wikipedia.org/wiki?curid=4004054", "title": "Acad\u00e9mie des inscriptions", "text": ""}
{"id": "4004060", "revid": "264869", "url": "https://it.wikipedia.org/wiki?curid=4004060", "title": "Gran Premio Citt\u00e0 di Misano Adriatico 2005", "text": "Il Gran Premio Citt\u00e0 di Misano Adriatico 2005, terza edizione della corsa e valida come evento dell'UCI Europe Tour 2005, si svolse il 17 settembre 2005, per un percorso totale di 192,4\u00a0km. Fu vinto dall'argentino Guillermo Rub\u00e9n Bongiorno che giunse al traguardo con il tempo di 4h40'00\" alla media di 41,229\u00a0km/h.\nPartenza con 147 ciclisti, dei quali 106 portarono a termine il percorso."}
{"id": "4004064", "revid": "31360", "url": "https://it.wikipedia.org/wiki?curid=4004064", "title": "Pont de la Conf\u00e9d\u00e9ration", "text": ""}
{"id": "4004065", "revid": "63756", "url": "https://it.wikipedia.org/wiki?curid=4004065", "title": "Chiesa dei santi Gervasio e Protasio", "text": ""}
{"id": "4004067", "revid": "228587", "url": "https://it.wikipedia.org/wiki?curid=4004067", "title": "La nave perduta", "text": "La nave perduta (\"Shackleton\") \u00e8 una miniserie televisiva britannica in 4 puntate trasmesse per la prima volta nel 1982.\n\u00c8 una miniserie d'avventura incentrata sulla spedizione di Sir Ernest Shackleton nell'Antartico tra il 1914 e il 1917.\nProduzione.\nLa miniserie fu prodotta da British Broadcasting Corporation. Le musiche furono composte da Francis Shaw.\nDistribuzione.\nLa serie fu trasmessa nel Regno Unito nel 1982 sulla rete televisiva BBC. In Italia \u00e8 stata trasmessa con il titolo \"La nave perduta\".\nAlcune delle uscite internazionali sono state:"}
{"id": "4004068", "revid": "116759328", "url": "https://it.wikipedia.org/wiki?curid=4004068", "title": "Baia di Mobile", "text": "La baia di Mobile \u00e8 una baia nello Stato di Alabama negli Stati Uniti. L'insenatura, situata all'estuario del fiume Mobile e del fiume Tensaw nella citt\u00e0 di Mobile, si affaccia sul golfo del Messico. Le sue appartengono prevalentemente alla contea di Mobile e in piccola parte alla contea di Baldwin.\nDescrizione.\nEssa \u00e8 il quarto maggior estuario degli Stati Uniti con una portata di 1800\u00a0m3 di acqua al secondo. Annualmente, e spesso parecchie volte in estate, pesci e crostacei sciamano lungo le poco profonde coste e le spiagge della baia. Questo evento, chiamato \"anniversario della baia di Mobile\", attira gran folla a causa dell'abbondanza di pesce fresco di facile cattura. \nLa baia di Mobile si estende su una superficie di 1070\u00a0km2, con una lunghezza di 50\u00a0km e una larghezza massima di 39. I punti pi\u00f9 profondi della baia si trovano nel canale navigabile, fino a oltre 23\u00a0metri di profondit\u00e0, ma la profondit\u00e0 media \u00e8 di 3\u00a0metri.\nQuesta baia \u00e8 ricordata per la battaglia di Mobile Bay, che ebbe luogo il ."}
{"id": "4004071", "revid": "123538400", "url": "https://it.wikipedia.org/wiki?curid=4004071", "title": "Arri", "text": "La Arnold &amp; Richter Cine Technik GmbH &amp; Co. Betriebs KG in forma breve ARRI \u00e8 un gruppo industriale tedesco specializzato in attrezzature professionali per il cinema, in particolare cineprese.\nStoria.\nLa Arri \u00e8 stata fondata nel 1917 da August Arnold e Robert Richter con il nome Arnold &amp; Richter Cine Technik. Nel 1924 producono la loro prima cinepresa, la \"Kinarri 35\", piccola e portatile. Nel 1937 presentano la Arriflex 35, una cinepresa professionale reflex la cui tecnologia \u00e8 usata ancora oggi su quasi tutte le cineprese. La prima produzione hollywoodiana ad usare questa cinepresa \u00e8 stata La fuga, un film del 1947 con Humphrey Bogart e Lauren Bacall\nNegli anni successivi la Arri estende la sua produzione anche a tutti gli aspetti della produzione cinematografica inclusi dispositivi di illuminazione e strumenti di post produzione digitale.\nNell'aprile 2016 ARRI ha acquisito da Sachtler / Vitec Videocom la serie di stabilizzatori per macchine da presa artemis inventati da Curt O. Schaller.\nIn riconoscimento dei suoi prodotti innovativi la Arri ha ricevuto 18 premi dalla Academy of Motion Picture Arts and Sciences"}
{"id": "4004073", "revid": "827882", "url": "https://it.wikipedia.org/wiki?curid=4004073", "title": "Shackleton (disambigua)", "text": ""}
{"id": "4004076", "revid": "466539", "url": "https://it.wikipedia.org/wiki?curid=4004076", "title": "Yao Defen", "text": "Biografia.\nNata in Cina da una famiglia di agricoltori, alla nascita il suo peso era di 6,16\u00a0kg, mentre all'et\u00e0 di 15 anni era stata riconosciuta affetta da gigantismo, bench\u00e9 la sua altezza anormale fosse in realt\u00e0 causata da un tumore all'ipofisi. Grazie alla sua statura prov\u00f2 a giocare a basket, ma dovette abbandonare lo sport perch\u00e9 il suo fisico non reggeva gli sforzi. Yao Defen \u00e8 morta improvvisamente la mattina del 13 novembre 2012 nella casa del suo villaggio natale dove viveva con la madre. Alla morte aveva raggiunto i 233\u00a0cm di altezza e un peso di 179 kg."}
{"id": "4004079", "revid": "1005847", "url": "https://it.wikipedia.org/wiki?curid=4004079", "title": "Elezioni parlamentari a Malta del 2008", "text": "Le elezioni parlamentari a Malta del 2008 si tennero l'8 marzo e videro la vittoria del Partito Nazionalista."}
{"id": "4004083", "revid": "300067", "url": "https://it.wikipedia.org/wiki?curid=4004083", "title": "Am\u00e9rico Montanarini", "text": "Carriera.\nMontanarini ha militato nella Nazionale brasiliana che ha preso parte alle Olimpiadi di Berlino 1936, disputando 4 incontri del torneo olimpico. Ha inoltre disputato il FIBA South American Championship 1938 e il FIBA South American Championship 1939, mettendo a segno rispettivamente 27 e 13 punti totali."}
{"id": "4004085", "revid": "300067", "url": "https://it.wikipedia.org/wiki?curid=4004085", "title": "Marty Riley", "text": ""}
{"id": "4004086", "revid": "49146805", "url": "https://it.wikipedia.org/wiki?curid=4004086", "title": "Andrej Tikhonov", "text": ""}
{"id": "4004089", "revid": "767487", "url": "https://it.wikipedia.org/wiki?curid=4004089", "title": "Gift Leremi", "text": ""}
{"id": "4004091", "revid": "15756", "url": "https://it.wikipedia.org/wiki?curid=4004091", "title": "ITF Women's Circuit 1994", "text": "L'ITF Women's Circuit 1994 \u00e8 stata una serie di tornei gestita dall'organo internazionale del tennis, l'ITF. Lo scopo di questi tornei \u00e8 quello di permettere, in particolare alle giovani tenniste, di migliorare la loro classifica per giocare in tornei pi\u00f9 importanti. L'ITF Women's Circuit comprende tornei che hanno montepremi che vanno dai 5\u00a0000 ai 50\u00a0000 dollari."}
{"id": "4004092", "revid": "288300", "url": "https://it.wikipedia.org/wiki?curid=4004092", "title": "Gift Mpho Leremi", "text": ""}
{"id": "4004098", "revid": "49146907", "url": "https://it.wikipedia.org/wiki?curid=4004098", "title": "Oleg Terjokhin", "text": ""}
{"id": "4004104", "revid": "582484", "url": "https://it.wikipedia.org/wiki?curid=4004104", "title": "Chicco Mentana", "text": ""}
{"id": "4004107", "revid": "1305772", "url": "https://it.wikipedia.org/wiki?curid=4004107", "title": "I briganti (Mercadante)", "text": "I briganti \u00e8 un'opera in tre atti di Saverio Mercadante, su libretto di Jacopo Crescini. La prima rappresentazione ebbe luogo al Th\u00e9\u00e2tre-Italien di Parigi il 22 marzo 1836. Il lavoro ebbe un \u00absuccesso di stima\u00bb.\nL'opera \u00e8 basata sullo stesso soggetto che venne usato per \"I masnadieri\" di Giuseppe Verdi.\nLa prima esecuzione moderna \u00e8 avvenuta il 14 luglio 2012 al Festival Rossini in Wildbad.\nTrama.\nL'azione \u00e8 nella Boemia, nel castello di Moor e dintorni. Epoca il 1600.\nLa vicenda \u00e8 simile a quella del dramma di Schiller da cui il libretto trae ispirazione, con alcune modifiche, in particolare nel finale.\nErmano e Corrado sono i due figli del conte Massimiliano. I due fratelli sono entrambi innamorati della cugina Amelia e fra di loro vi \u00e8 una forte rivalit\u00e0. Ermano, spirito romantico, si unisce a una banda di briganti. Corrado si impossessa del potere facendo imprigionare il padre. Ermano fa ritorno per liberare Massimiliano, ma in uno scontro uccide il fratello. Viene perdonato dal padre, ma decide di riunirsi ai briganti, facendo morire di dolore Amelia, che ricambiava il suo amore."}
{"id": "4004110", "revid": "1305772", "url": "https://it.wikipedia.org/wiki?curid=4004110", "title": "Darla Hood", "text": "Biografia.\nPrima delle canaglie.\nDarla nacque nel 1931, da James Hood (impiegato in banca), ed Elizabeth Denver (insegnante di musica), che la introdusse nella musica in tenera et\u00e0, dandole lezione a Oklahoma City.\nL'inizio.\nA 3 anni fu portata a New York, e fu notata da Joe Rivkin, componente degli studios di Hal Roach. Dopo un provino Darla fu assunta ed entr\u00f2 a far parte stabilmente nel cast della serie.\nLa permanenza nelle \"Simpatiche canaglie\".\nLa bambina esord\u00ec nella serie in un cortometraggio del 1935, \"Our Gang's Follies of 1936\". Interpret\u00f2 il ruolo di una ragazzina carina e dolce, che attirava le attenzioni di Alfa-Alfa, ricambiando il suo affetto la maggior parte delle volte, ma facendolo ingelosire frequentando anche Waldo e Butch. Darla fu la ragazzina che apparve di pi\u00f9 nella serie ed \u00e8, perci\u00f2, il personaggio femminile pi\u00f9 ricordato. Nel 1936 partecip\u00f2 anche a \"La ragazza di Boemia\", lungometraggio di Stanlio e Ollio. Nel 1941, dopo essere cresciuta abbastanza, Darla smise di recitare nella serie dopo l'ultimo corto dell'anno, lasciando il suo ruolo a Janet Burston.\nEt\u00e0 adulta.\nDarla fece in seguito apparizioni in qualche film. Si spos\u00f2 con Robert Decker nel 1949, divorziando dopo 8 anni di matrimonio. Si spos\u00f2 una seconda volta con Jose Granson, ed ebbe tre figli. Non fu un matrimonio facile, perch\u00e9 Jose, dopo un ictus, dovette spostarsi su una sedia a rotelle.\nLa morte prematura.\nNel 1979 stava organizzando una riunione per i suoi vecchi colleghi delle \"Simpatiche Canaglie\", ma in seguito dovette subire un'operazione di appendicectomia al Canoga Park Hospital di Canoga Park, in California. Mor\u00ec improvvisamente poco tempo dopo, a causa di un infarto, il 13 giugno 1979, all'et\u00e0 di 47 anni.\nL'autopsia rivel\u00f2 che aveva contratto un'epatite acuta a seguito di una trasfusione di sangue. La notizia sconfort\u00f2 i vecchi compagni: Billie Thomas, che morir\u00e0 l'anno seguente, disse di lei: \"\u00ab\u00c8 uno shock. Era una persona molto bella ed una donna stupenda\u00bb\". Fu sepolta nell'Hollywood Forever Cemetery."}
{"id": "4004113", "revid": "599013", "url": "https://it.wikipedia.org/wiki?curid=4004113", "title": "Leslie Holligan", "text": "Biografia.\nMuore il 15 settembre 2007, dopo essere stato ricoverato per alcuni giorni in ospedale.\nCarriera.\nClub.\nGioca dal 1998 al 1999 al Beacon. Nel 2000 si trasferisce al Notre Dame. Dal 2001 al 2003 gioca al Georgetown Cobras. Dal 2003 al 2005 milita al Camptown. Nel 2005 gioca all'Alpha United. Nel 2006 gioca al North East Stars. Gioca la stagione 2007 al Caledonia AIA.\nNazionale.\nDebutta in Nazionale nel 2002."}
{"id": "4004114", "revid": "1005847", "url": "https://it.wikipedia.org/wiki?curid=4004114", "title": "Elezioni parlamentari a Malta del 2003", "text": "Le elezioni parlamentari a Malta del 2003 si tennero il 12 aprile e videro la vittoria del Partito Nazionalista."}
{"id": "4004115", "revid": "110157", "url": "https://it.wikipedia.org/wiki?curid=4004115", "title": "Emma d'Antiochia", "text": "Emma d'Antiochia \u00e8 un'opera in tre atti di Saverio Mercadante, su libretto di Felice Romani. La prima rappresentazione ebbe luogo al Teatro la Fenice di Venezia l'8 marzo 1834.\nGli interpreti della prima rappresentazione furono:\nIl direttore era Gaetano Mares. La scenografia era di Francesco Bagnara.\nTrama.\nL'azione \u00e8 in Soria nella citt\u00e0 di Tiro, nel XII secolo."}
{"id": "4004121", "revid": "599013", "url": "https://it.wikipedia.org/wiki?curid=4004121", "title": "Chandra Bahadur Dangi", "text": "Biografia.\nDangi era nato a Kalimati nel Distretto di Salyan in Nepal, era alto 54,60 cm e al momento del Guinness (2012) pesava circa 14,5 kg. Tutti i suoi parenti sono di altezza normale. Dangi soffriva di nanismo primordiale.\nViveva con i suoi fratelli in un piccolo villaggio del Nepal. Per riconoscere la sua altezza l'incaricato del Guinness dei primati lo ha misurato 3 volte al giorno.\nIl precedente record apparteneva a Gul Mohammed che misurava 55,88 centimetri."}
{"id": "4004125", "revid": "729019", "url": "https://it.wikipedia.org/wiki?curid=4004125", "title": "Ram\u00f3n S\u00e1ez", "text": "Professionista dal 1964 al 1973, fu un grande velocista, vinse il titolo nazionale in linea nel 1969 e sette tappe alla Vuelta a Espa\u00f1a, fu inoltre medaglia di bronzo ai Campionati del mondo del 1967, disputati a Heerlen nei Paesi Bassi, alle spalle di Eddy Merckx e Jan Janssen.\n\u00c8 scomparso nel 2013 all'et\u00e0 di 73 anni a seguito di problemi cardiaci."}
{"id": "4004132", "revid": "1005847", "url": "https://it.wikipedia.org/wiki?curid=4004132", "title": "Elezioni parlamentari a Malta del 1998", "text": "Le elezioni parlamentari a Malta del 1998 si tennero il 5 settembre e videro la vittoria del Partito Nazionalista."}
{"id": "4004134", "revid": "110157", "url": "https://it.wikipedia.org/wiki?curid=4004134", "title": "I normanni a Parigi", "text": "I normanni a Parigi \u00e8 un'opera in quattro atti di Saverio Mercadante, su libretto di Felice Romani. La prima rappresentazione ebbe luogo al Teatro Regio di Torino il 7 febbraio 1832. L'opera \u00abpiacque immensamente\u00bb.\nGli interpreti della prima rappresentazione furono:\nDirettore e primo violino era Giovanni Battista Polledro, maestro al cembalo Giuseppe Tagliab\u00f2, maestro del coro Giacomo Corini. La scenografia era di Fabrizio Sevesi e Luigi Vacca.\nSecondo Francesco Florimo \"I normanni a Parigi\" \u00e8 il lavoro che segna l'inizio della seconda maniera nello stile di Mercadante.\nTrama.\nBerta, figlia del conte di Tours e destinata sposa a Carlomano, ha avuto segretamente un figlio, Osvino, da Roberto di Poitiers, illustre cavaliere francese. Quando il padre lo scopre la obbliga a sposare Carlomano facendole credere che Roberto sia morto. Ma Roberto \u00e8 sopravvissuto al tentativo di assassinio e si allea con i feroci Normanni. Passati gli anni, Roberto, divenuto capo normanno sotto il nome di Ordamante, stringe d'assedio Parigi. Carlomano muore e Osvino, ormai adulto e apprezzato guerriero, prende parte alla battaglia per difendere la citt\u00e0. Roberto, appreso chi egli sia veramente grazie a segrete pratiche che intrattiene a Parigi, decide di salvargli la vita allontanandolo da Parigi.\nQuesto \u00e8 il momento in cui comincia la storia narrata nell'opera, che si conclude con la morte di Osvino. Berta, apprendendo la notizia, presa dalla rabbia maledice Roberto, poi subito se ne pente, ma i due sono destinati a vivere separati e infelici."}
{"id": "4004138", "revid": "179980", "url": "https://it.wikipedia.org/wiki?curid=4004138", "title": "Mohamed Abdel-Wahab", "text": ""}
{"id": "4004139", "revid": "1714743", "url": "https://it.wikipedia.org/wiki?curid=4004139", "title": "Ismalia", "text": "Ismalia ossia Morte ed amore \u00e8 un'opera in due atti di Saverio Mercadante, su libretto di Felice Romani. La prima rappresentazione ebbe luogo al Teatro alla Scala di Milano il 27 ottobre 1832. Il successo fu \u00abcontrastato\u00bb.\nGli interpreti della prima rappresentazione furono:\nTrama.\nIl romanzo da cui \u00e8 tratto il melodramma racconta di un cavaliere che per amore dimentica un voto e muore. Affinch\u00e9 egli possa godere le gioie del cielo, per\u00f2, occorre che la donna per cui \u00e8 morto si doni alla sua ombra."}
{"id": "4004140", "revid": "62004", "url": "https://it.wikipedia.org/wiki?curid=4004140", "title": "Giro Colline del Chianti Val d'Elsa 2004", "text": "Il Giro Colline del Chianti Val d'Elsa 2004, seconda edizione della corsa, si svolse l'11 settembre 2004, per un percorso totale di 192\u00a0km. Fu vinto dal polacco Krzysztof Szczawi\u0144ski che giunse al traguardo con il tempo di 4h39'32\" alla media di 41,21\u00a0km/h.\nAl traguardo 92 ciclisti portarono a termine il percorso."}
{"id": "4004143", "revid": "1305772", "url": "https://it.wikipedia.org/wiki?curid=4004143", "title": "Uggero il danese", "text": "Uggero il danese \u00e8 un'opera in quattro atti di Saverio Mercadante, su libretto di Felice Romani. La prima rappresentazione ebbe luogo al Teatro Riccardi di Bergamo l'11 agosto 1834.\nGli interpreti della prima rappresentazione furono:\nTrama.\nLa scena \u00e8 nella Scandinavia sulle rive dell'Eyder, presso il Mar Baltico."}
{"id": "4004144", "revid": "599013", "url": "https://it.wikipedia.org/wiki?curid=4004144", "title": "Il naso della regina", "text": ""}
{"id": "4004145", "revid": "1602064", "url": "https://it.wikipedia.org/wiki?curid=4004145", "title": "Il naso della regina (serie televisiva)", "text": "Il naso della regina (\"The Queen's Nose\") \u00e8 una serie televisiva britannica in 44 episodi trasmessi per la prima volta nel corso di 7 stagioni dal 1995 al 2003. \u00c8 un adattamento del romanzo \"Il naso della regina\" (\"The Queen's Nose\") di Dick King-Smith.\nProduzione.\nLa serie fu prodotta da Film and General Productions e girata nella Royal Masonic School a Bushey in Inghilterra. Le musiche furono composte da Carl Davis.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa nel Regno Unito dal 15 novembre 1995 al 16 dicembre 2003 sulla rete televisiva BBC. In Italia \u00e8 stata trasmessa dal 2003 su RaiSat Ragazzi con il titolo \"Il naso della regina\".\nAlcune delle uscite internazionali sono state:"}
{"id": "4004147", "revid": "46931", "url": "https://it.wikipedia.org/wiki?curid=4004147", "title": "The Queen's Nose", "text": ""}
{"id": "4004148", "revid": "36426", "url": "https://it.wikipedia.org/wiki?curid=4004148", "title": "Fortini di Capri", "text": "I fortini di Capri, detti anche fortini costieri di Anacapri o fortini borbonici, sono situati nel comune di Anacapri, in Campania.\nLe strutture, costruite tra il IX e il XV secolo, vennero inizialmente utilizzate come torri di avvistamento, essendo Capri continuamente sottoposta alle scorrerie dei pirati. Distrutte dai corsari saraceni, agli inizi del XIX secolo queste antiche costruzioni militari furono ricostruite dai britannici o dai francesi che, sebbene in archi di tempo differenti, entrarono in possesso dell'isola agli inizi dell'Ottocento. Nel 2004 i fortini sono diventati ecomuseo, con il restauro delle strutture e l'apposizione di maioliche che ne descrivono la flora e la fauna presente.\nOggi \u00e8 possibile raggiungere agevolmente i fortini grazie a un sentiero che connette anche la grotta Azzurra con il faro di Punta Carena. La vegetazione lungo il sentiero dei Fortini \u00e8 rada, discontinua e in grado di sopravvivere a un ambiente difficile, essendo ripetutamente colpita da schizzi d'acqua. Non vi sono invece molti animali, che vivono generalmente nelle rade foreste ivi presenti oppure in mare.\nFonti testuali e grafiche.\nI fortini di Capri vengono citati per la prima volta in un documento nel 1808, quando Pietro Colletta, ufficiale del genio borbonico passato ai francesi, pubblic\u00f2 il \"Giornale della conquista di Capri\". Colletta nella sua opera descrisse dettagliatamente gli ultimi combattimenti, ai quali Gioacchino Murat aveva assistito da Massa Lubrense.\nI fortini vengono per la prima volta inclusi in una cartina nel 1808, quando il capitano Zannoni compil\u00f2 un'accurata carta geografica dell'isola di Capri, poi riprodotta in bianco e nero in numerosi libri del Novecento, i cui autori l'assunsero per\u00f2 come prova che i fortini fossero opera degli inglesi. L'originale a colori reca invece in calce la seguente didascalia:\nLa prima trattazione storiografica dei fortini fu quella di Rosario Mangoni che, nella sua opera \"Ricerche topografiche ed archeologiche sull'isola di Capri\" ne descrisse l'ubicazione, la funzione strategica, le azioni di guerra e gli utilizzatori:\nMangoni nello stesso anno pubblic\u00f2 una seconda opera, \"Ricerche storiche ed archeologiche sull'isola di Capri\", nella quale cit\u00f2 nuovamente le quattro strutture militari. Anche il generale e storico francese Mathieu Dumas (1753-1837) in alcune pagine di un suo saggio citer\u00e0 i fortini, rimarcando quanto sia arduo raggiungerli.\nIn seguito, per secoli, l'argomento non fu pi\u00f9 trattato dagli storici; fu ripreso solamente dopo il secondo dopoguerra, quando ne parlarono autori quali Umberto Broccoli e Carlo de Nicola. Analogamente, Roberto Ciuni riport\u00f2 l'argomento in alcune pagine del suo libro \"La conquista di Capri\"; altri autori furono Salvatore Bor\u00e0, Romana de Angelis Bertolotti e Eduardo Federico.\nNegli anni duemila l'associazione culturale Oebalus ne scrisse nel terzo volume della raccolta \"Conoscere Capri\". Qui Bor\u00e0, sotto il nome dell'associazione, li descrisse \u00abattraverso le mappe, le cartografie e le dichiarazioni di personaggi testimoni degli avvenimenti storici avvenuti sull'isola tra il 1806 e il 1808\u00bb. Una delle pi\u00f9 complete fonti testuali riguardanti i fortini venne pubblicata nel 2004, quando il comune di Anacapri distribu\u00ec un documento cartaceo contenente un'accurata descrizione dei fortini e della loro parte naturalistica, ponendo l'attenzione sulla flora e fauna del sentiero.\nStoria.\nMedioevo.\nData la loro posizione strategica all'interno del golfo di Napoli Capri venne sottoposta per lungo tempo alle continue scorrerie dei pirati. Il fenomeno della pirateria e della guerra di corsa ha caratterizzato la storia dell'isola sin dal IX secolo, quando inizi\u00f2 l'attivit\u00e0 corsara dei Saraceni a scopo di saccheggio sulle coste del Mediterraneo.\nPoich\u00e9 l'isola era sottoposta a ripetuti attacchi dei corsari musulmani, venne presa la decisione di costruire pi\u00f9 torri d'avvistamento lungo la costa orientale anacaprese, per scorgere da lontano le navi corsare e dare in tempo l'allarme alle popolazioni indifese, che avevano quindi la possibilit\u00e0 di rifugiarsi in luoghi pi\u00f9 sicuri (a questo proposito rimane famoso il castello Barbarossa).\nI fortini, come le altre torri costiere e castelli presenti nell'isola, vennero tuttavia distrutti in un'et\u00e0 imprecisata dai capitani delle varie potenze barbaresche, che durante la ritirata distruggevano tutte le risorse che non erano in grado di portare con s\u00e9.\nEt\u00e0 napoleonica.\nQuando Napoleone nel 1806 tolse la citt\u00e0 di Napoli a Ferdinando IV, che fu costretto nuovamente a fuggire in Sicilia, nomin\u00f2 re di Napoli il fratello Giuseppe Bonaparte. Il regnante napoletano invi\u00f2 poco dopo a Capri una guarnigione per farne una base fortificata francese contro l'Inghilterra, stabilitasi nell'isola nel maggio dello stesso anno. Il 3 ottobre, 1808 Murat ordin\u00f2 al generale Jean Maximilien Lamarque di organizzare la flotta da condurre alla volta di Capri.\nSecondo l'archeologo Umberto Broccoli, la spedizione era composta da \u00absessanta trasporti [...] scortata dall'intera flottiglia da guerra, comandata da Giuseppe Correale e composta dalla fregata Cerere, comandata da Bausan, dalla corvetta Fama, da ventisei cannoniere e da dieci paranzelle (barche da pesca) armate. Il generale Lamarque si imbarc\u00f2 sulla Cerere col suo stato maggiore, in primis il generale Pignatelli ed il Colletta. Poi, secondo le indicazioni dello stesso Colletta, il Lamarque la mattina del 5 ottobre dette ordine di sbarcare nella cala d'Orico dove con l'aiuto di scale i soldati riuscirono ad arrampicarsi fino ad Anacapri\u00bb.\nMurat, nel frattempo, si rec\u00f2 a Posillipo (Napoli) per osservare le operazioni di sbarco; si spost\u00f2 durante la stretta finale a Massa Lubrense, comune della penisola sorrentina, dove assistette agli ultimi combattimenti.\nDopo aver ingannato le truppe anglosassoni fingendo di puntare a Marina Grande, Marina Piccola e Tragara, i francesi sbarcarono ad Anacapri, che era poco sorvegliata in quanto ritenuta inaccessibile dal mare. Gli uomini di Lamarque, una volta sbarcati presso Orrico, si issarono su una scarpata verticale a strapiombo sul mare. Quindi, sorprendendo i britannici, i francesi conquistarono rapidamente Anacapri e la sottostante citt\u00e0 di Capri, precedentemente posta sotto assedio.\nI britannici andarono a firmare i patti di resa il 16 ottobre; il giorno seguente i franco-napoletani entrarono nell'isola vittoriosi. Durante la cosiddetta presa di Capri, quindi, i ruderi dei fortini vennero recuperati e trasformati in ridotte per artiglieria a tiro corto.\nNon \u00e8 ancora chiaro, tuttavia, chi precisamente abbia edificato nuovamente i fortini. I fortini anglosassoni, costruiti per proteggere la piazzola dalla quale tiravano le forze armate britanniche, sono solitamente dotati di mura massicce e rivolti verso il mare. Vengono invece generalmente attribuiti ai francesi i fortini rivolti verso il monte, con le mura pi\u00f9 sottili e dotati di feritoie e di alcuni ambienti coperti destinati al mantenimento delle cibarie.\nEt\u00e0 contemporanea.\nDopo la presa di Capri i fortini hanno conosciuto un forte periodo d'abbandono, essendo stati trascurati per quasi tutto il Novecento nonostante il loro alto valore storico e paesaggistico. Solo nel 1972, con il progetto di restauro del fortino di Orrico, si inizi\u00f2 a pensare a un progetto che comprendesse il restauro di tutti i fortini esistenti lungo la costa occidentale di Anacapri e dei relativi sentieri. Questo progetto venne ripreso per interessamento da parte dell'amministrazione comunale a cominciare dal 1996, su progetto organico dell'architetto Enrico Lucca. Il comune di Anacapri patrocin\u00f2 l'opera con il contributo finanziario dell'Unione europea; i lavori iniziarono nel 1997 e terminarono nel 2004.\nDurante gli interventi di restauro, progettati e diretti dall'architetto Enrico Lucca, si effettuarono anche lavori per \u00abrendere leggibili tutti gli aspetti del territorio\u00bb; vennero infatti prodotte dal ceramista Sergio Rubino pi\u00f9 di duecento tabelle in maiolica, ora inserite lungo il sentiero, che ne descrivono storia, flora e fauna. I testi botanici, storici e geologici sono stati realizzati da Tullia Rizzotti; quelli faunistici sono stati invece elaborati da Gennaro Aprea.\nI fortini e il sentiero, dopo le operazioni di restauro effettuate nel 2003, sono cos\u00ec diventati il primo ecomuseo artistico-didattico all'aria aperta del mondo.\nDescrizione.\nFortino di Orrico.\nIl fortino di Orrico si apre sulla punta del Miglio, a circa trenta metri sul livello del mare, ed \u00e8 dotato di una cinta muraria semicircolare avente un raggio di dieci metri e uno spessore di due metri.\nLa ricostruzione del fortino di Orrico \u00e8 tradizionalmente attribuita sia agli inglesi che ai francesi. Gli inglesi hanno infatti posizionato dentro al fortino due blocchi di pietra bianca, sui quali venivano poggiati i cannoni, e hanno creato per i fucilieri un fossato con feritoie, nella sezione retrostante della costruzione. I francesi, invece, hanno realizzato le opere di difesa del fortino verso monte.\nPer il resto il termine \u00abOrrico\u00bb non possiede una toponomastica precisa, ma \u00e8 molto probabile che abbia un'origine ellenica, dal termine greco \"orrica\" il cui significato \u00e8 campo fiorito. Infatti a primavera, nella zona, i prati secchi e i pendii rocciosi rinverdiscono donando una copiosa fioritura di numerose specie arboree.\nFortino di Mesola.\nIl fortino di Mesola si apre sulla penisola del Campetiello, da cui ha origine il suo secondo toponimo, ovvero \u00abfortino di Campetiello\u00bb. Il secondo nome del promontorio ha origine dalla famiglia De Campetiello, originaria di Tramonti e proprietaria della zona nel 1129, quando l'isola faceva ancora parte della repubblica di Amalfi.\nIl fortino di Mesola fu costruito in una posizione strategica, che consente il controllo di tutta la fascia costiera compresa tra la Cala di Mezzo e la Cala del Lupinaro. La fortificazione presenta una struttura pi\u00f9 rude e una muraglia curva pi\u00f9 massiccia, costruita per proteggere la piazzola di tiro, i quattro vani rettangolari superiori, simmetrici rispetto all'ingresso, e un vano interrato dove probabilmente venivano curati i militari feriti. Il fortino \u00e8 munito anche di un fossato perimetrale esterno rivolto verso monte.\nLa zona di Mesola, inoltre, era stata probabilmente abitata in epoca preistorica; infatti nell'area sono stati portati alla luce alcuni utensili di ossidiana e frammenti di vasi e altri manufatti. La presenza umana in questa zona impervia fu possibile, secondo Carl Friedlander, grazie all'esistenza di alcuni rivoli di acqua potabile oggi scomparsi o divenuti sotterranei.\nNel periodo greco e romano nell'area era comunque presente un approdo; ancora oggi \u00e8 possibile intravedere i resti di una scala scolpita nella roccia.\nFortino di Pino.\nIl fortino di Pino si apre sull'aspra scogliera della Cala di Mezzo e si affaccia sulla Cala di Tombosiello, a quaranta metri sul livello del mare. La costruzione, di dimensioni maggiori rispetto a quelle di Orrico e di Mesola, \u00e8 stata realizzata con lo scopo di controllare una vasta porzione di territorio; difatti la stessa \u00e8 adatta a sorvegliare a nord la Cala di Mezzo e a sud quella del Limmo.\nLa struttura, attribuita ai francesi, consiste in due alti locali in posizione centrale; uno \u00e8 caratterizzato da un soffitto a volta, mentre l'altro \u00e8 coperto da una superficie piana di legno. Era presente anche un terzo locale, poi crollato. Il fortino, munito anche di una cisterna per l'approvvigionamento dell'acqua, \u00e8 stato modificato dagli inglesi, che vi aggiunsero un piazzale da tiro affacciato sul mare.\nLa postazione, inoltre, costituiva il termine di un muro fortificato che aveva origine dalla torre della Guardia; oggi lo stesso, sebbene sia in parte ancora visibile, \u00e8 stato interrotto dalla carrozzabile che connette il faro con il centro del comune. Il muro, lungo circa 180 metri e dotato di feritoie per i fucilieri, chiudeva il varco tra le alture della Guardia e del precipizio della Cala del Limmo.\nIl muro, infine, era bordeggiato da una trincea nella quale precipitavano i nemici che restavano poi infilzati da affilati chiodi fissati nella roccia.\nFortino del Cannone.\nIl fortino del Cannone, poco distante dal faro di Punta Carena, si apre sulla Cala del Tombosiello, dal quale ha origine il suo secondo toponimo \u00abfortino di Tombosiello\u00bb. La costruzione, eretta dagli inglesi, ha una forma conica e un raggio di tre metri; queste dimensioni cos\u00ec ridotte sono dovute in parte alla natura accidentata dell'area e in parte alla vicinanza con altre strutture militari, quali il fortino di Pino o la torre della Guardia.\nAspetti naturalistici.\nIl sentiero dei Fortini, solitamente divisibile in tre sezioni, collega il faro di Punta Carena con la grotta Azzurra, passando per tutte e quattro le strutture difensive bordeggiando l'intera costa occidentale dell'isola di Capri.\nLa vegetazione lungo l'itinerario \u00e8 rada e discontinua ed \u00e8 costituita principalmente da arbusti nani che riescono a sopravvivere in un ambiente ostile perch\u00e9 bagnati continuamente dagli spruzzi dell'acqua. Infatti attecchiscono esclusivamente le piante capaci di sfruttare il raro terreno accumulato fra gli scogli e la poca umidit\u00e0 presente nelle spaccature delle rocce. Tra le tante piante \u00e8 possibile individuare specie quali il finocchietto selvatico o lo statice marino.\nAlle spalle di questa vegetazione rada e discontinua inizia una flora pi\u00f9 densa e complessa che sfuma in una tonalit\u00e0 di verde tipica della macchia mediterranea. Quest'ultima non raggiunge i tre metri di altezza ed \u00e8 composta prevalentemente dal ginepro, dal mirto e dal lentisco. Nella zona non sono presenti numerose specie animali; la maggior parte di esse solitamente vive nelle rade foreste presenti lungo il sentiero oppure in mare.\nDalla grotta Azzurra a Orrico.\nIl sentiero ha inizio all'altezza di villa l'Arcera e sono presenti due pannelli che riportano una sintetica spiegazione generale. Lo slargo si dirige subito vicino alla costa, allontanandosi dalla strada carrozzabile. All'inizio del sentiero, dove sono presenti alcuni rari esemplari di cipollaccio (un tempo piuttosto comune) plana la beccaccia, in dialetto locale \"arcera\", che fu vittima della tradizione di caccia fortemente attiva nell'area.\nProseguendo, il sentiero \u00e8 sovrastato dal promontorio di Damecuta, noto per essere stato il luogo dove Tiberio edific\u00f2 una delle sue dodici ville, dal quale si pu\u00f2 veder volare il gheppio e il falco pellegrino. Per il resto il viottolo, accanto al quale crescono il lentisco, il mirto e l'alaterno, conduce a un belvedere intagliato tra la macchia bassa e le rupi a picco. Attorno a quest'ultimo avviene una fioritura copiosa di ruta, di euforbia arborea e di asfodelo; pi\u00f9 avanti si trova invece la ginestra profumata.\nDal belvedere si intravede gi\u00e0 il fortino di Orrico, il quale (come gi\u00e0 accennato) sovrasta la punta del Miglio. Nel mare che scorre nei pressi della costruzione \u00e8 possibile vedere balenottere, capodogli e delfini; tali specie sono talvolta di passaggio nell'isola quando, dalla penisola sorrentina, sono dirette all'isola d'Ischia. Nei pressi del fortino \u00e8 situata una piazzola, il Largo Sculture del Vento, sulla quale si cacciavano alcune specie di uccelli, quali tortore, beccacce e quaglie, portate nella zona dalla brezza.\nDopo il fortino di Orrico il cammino corre a margine di un bosco di lecci, lentischi e oleandri; all'ombra di quest'ultimo cresce prospero l'asparago selvatico. Proseguendo \u00e8 possibile giungere alla spiaggia delle Capre, chiamata in tal modo poich\u00e9 non \u00e8 raro trovarvi capre. Dopo il lido il sentiero, piegando a sinistra, si allontana dal mare addentrandosi in un'area boschiva.\nIl sentiero boscoso verso Mesola.\nIl sentiero dei Fortini, una volta sorpassata la spiaggia delle Capre, s'inoltra in una zona boscosa un tempo coltivata dove sono tuttora visibili i terrazzamenti sorretti da mura diroccate, nascosti dalla vegetazione spontanea. Nell'area sostano molti uccelli canori e prosperano il carrubo, il finocchietto selvatico e il gladiolo.\nProcedendo s'incontra un piccolo bosco di roverelle dentro al quale sostano specie animali: il cerambide della quercia, lo scarabeo rinoceronte, l'assiolo, l'usignolo e il topolino selvatico. A questo punto il sentiero, fiancheggiando il muro di recinzione di una villa, presenta esemplari di alaterno, di mirto e di ginepro fenicio; quest'ultimo, di un'essenza resinosa, d\u00e0 il nome a questa porzione di itinerario, denominata via dei vecchi Ginepri.\nProseguendo la macchia si dirada ed \u00e8 possibile vedere nuovamente il mare. A questo punto del sentiero si intravede anche una piscina dalla sagoma lobata facente parte dell'ex villa Rovelli, che si apre su una penisola senza nome compresa tra la Cala del Lupinaro e quella del Rio. Una scalinata in pietra viva conduce a una strada rurale, pi\u00f9 larga, spesso nota come via Passo della Capra oppure come slargo dei Rosmarini e degli Asfodeli; qui fioriscono copiosi l'asfodelo, il rosmarino e la campanula delle rupi. Il percorso viene poi celato da un bosco di pini d'Aleppo, esteso a ridosso dell'ex villa Rovelli, dove \u00e8 possibile incontrare qualche esemplare di upupa.\nIl sentiero prosegue arrivando alla cosiddetta Forra dell'Acanto, in cui crescono la pianta omonima e le pi\u00f9 umili specie arboree del gigaro e dell'arisaro. Nel tratto successivo, invece, \u00e8 presente un bosco a lecceta dove in autunno avviene una copiosa fioritura dei ciclamini. Uscendo dal bosco si giunge alla piazzola delle Agavi, dove sono presenti l'agave e la scilla, specie rara nel bacino del Mediterraneo ma nell'isola abbastanza comune. Tra le rupi crescono anche l'elicriso e il finocchio di mare, che combatte l'aridit\u00e0 accumulando liquidi tramite le foglie succulente; inoltre i cespugli, per difendersi dal vento (piuttosto violento in questa zona), hanno generalmente assunto un portamento a cupola schiacciata sul suolo.\nProcedendo lungo il cosiddetto sentiero del Vento si arriva cala del Rio Latino, vicino al quale si erge il fortino di Mesola. In questo luogo, dove germogliano ginestrini delle scogliere e statici marini e dove \u00e8 presente una forte comunit\u00e0 di gechi e pipistrelli, sono presenti i resti di una calcara, nella quale si fondevano i marmi delle ville romane e la roccia calcarea macinata. La Cala del Rio comprende anche un tratto di mare particolarmente pescoso, dove si riproducono polpi, cernie, murene, cefali, scorfani e ricci di mare.\nDa Mesola a Pino.\nIl sentiero supera poi il fortino di Mesola e attraversa una piccola selva di antillide \"barba di Giove\" definita \u00abLuna fiorita\u00bb; quest'ultima anticipa con i suoi riflessi argentei il paesaggio della penisola del Campetiello, la cui roccia \u00e8 corrosa dal carsismo, dall'acqua e dal vento; questo lembo di terra \u00e8 infatti molto spesso paragonato a una \u00abLuna fiorita\u00bb. Continuando s'incontra il paesaggio aspro della Cala di Mezzo, noto altrimenti come \u00abFiordo d'Argento\u00bb per la sua bellezza: \u00e8 un lungo fiordo stretto tra pareti rocciose su cui germogliano numerose specie floreali quali il fiordaliso delle scogliere o la violacciocca.\nProcedendo il percorso scende di quota e raggiunge la Cala di Tombosiello, un'area costituita da calcare grigio dove prosperano il ginepro fenicio e la macchia mediterranea. Il sentiero sorpassa il fortino di Pino, devia passando per il fortino del Cannone e termina in un bivio le cui diramazioni conducono, rispettivamente, alla carrozzabile e alla pineta del Faro.\nIniziative.\nI fortini e il sentiero stanno conoscendo nuovi utilizzi piuttosto inconsueti data la loro vocazione militare; questi vengono usati per illustrare la storia, la flora e la fauna caprese. Grazie al suo notevole valore paesaggistico e naturalistico, il sentiero dei Fortini oggi viene spesso coinvolto da numerose escursioni guidate promosse da entit\u00e0 come il Centro Caprense Ignazio Cerio e il Club Alpino Italiano oppure da associazioni culturali minori.\nIn queste passeggiate sono generalmente previste numerose soste, che hanno luogo generalmente presso i fortini o presso le mattonelle del Rubino che, come gi\u00e0 accennato, contengono accurate descrizioni sulle varie specie floristiche e animali presenti sull'isola. L'associazione ambientalista italiana Legambiente ha anche organizzato una gita in bicicletta nella localit\u00e0 di Orrico.\nNel sentiero dei Fortini, occasionalmente, si tengono anche i concerti al tramonto del cantautore locale Almartino; esso diventa quindi anche un luogo per eventi musicali."}
{"id": "4004149", "revid": "675251", "url": "https://it.wikipedia.org/wiki?curid=4004149", "title": "Fortini costieri di Anacapri", "text": ""}
{"id": "4004156", "revid": "1573940", "url": "https://it.wikipedia.org/wiki?curid=4004156", "title": "Apodemus uralensis", "text": "Il topo selvatico pigmeo (Apodemus uralensis ) \u00e8 un roditore della famiglia dei Muridi diffuso in Europa e Asia centrale.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 70 e 105\u00a0mm, la lunghezza della coda tra 65 e 110\u00a0mm, la lunghezza del piede tra 17 e 22\u00a0mm, la lunghezza delle orecchie tra 12,0 e 15\u00a0mm e un peso fino a 28\u00a0g.\nAspetto.\nLe parti superiori variano dal color sabbia al bruno-rossiccio pallido, mentre le parti ventrali sono bianche, con la base dei peli grigia. La linea di demarcazione lungo i fianchi \u00e8 netta. Le orecchie sono dello stesso colore del dorso. Le zampe sono bianche. La coda \u00e8 pi\u00f9 corta della testa e del corpo, \u00e8 marrone sopra e bianca sotto. Il cariotipo \u00e8 2n=48 FN=46.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa dall'Europa centrale ed orientale attraverso la Russia, fino alla Cina nord-occidentale.\nVive in ambienti aperti adiacenti a foreste e boschi. Si trova spesso lungo i corsi d'acqua. In Europa \u00e8 presente in campi agricoli, prati secchi e boschi umidi fino a 1.400 metri di altitudine.\nTassonomia.\nSono state riconosciute 7 sottospecie:\nStato di conservazione.\nLa IUCN Red List, considerato che questa specie \u00e8 comune, ampiamente diffusa e priva di serie minacce, classifica \"A.uralensis\" come specie a rischio minimo (LC)."}
{"id": "4004157", "revid": "1921867", "url": "https://it.wikipedia.org/wiki?curid=4004157", "title": "Figure It Out (Serj Tankian)", "text": "Figure It Out \u00e8 un singolo del cantautore statunitense Serj Tankian, pubblicato il 1\u00ba maggio 2012 come primo estratto dal terzo album in studio \"Harakiri\".\nDescrizione.\nCon \"Figure It Out\", Tankian torna alle radici alternative metal che caratterizzavano il primo album \"Elect the Dead\". Inoltre \u00e8 il primo singolo da solista caratterizzato da alcune volgarit\u00e0 (si pu\u00f2 ascoltare il cantante ripetere in alcuni momenti \u00abFuck, let's figure it out!\u00bb).\nVideo musicale.\nPer presentare il singolo, il 26 aprile 2012 \u00e8 stato pubblicato un filmato in cui il cantante e un suo aiutante sono alle prese con una cassetta delle lettere, a cui verr\u00e0 posta una decisione finale scelta dall'utente che guarda il video: farla vivere o farla morire. Nel giorno della pubblicazione del singolo, \u00e8 stato pubblicato un lyric video di \"Figure It Out\" sul canale YouTube del cantante.\nIl 23 maggio \u00e8 stata annunciata la prima mondiale del video musicale, avvenuta il giorno seguente sul sito di AOL Music. Il videoclip, diretto da Ara Soudjian, \u00e8 stato presentato anche nel sito ufficiale di Tankian e mostra quest'ultimo e il uo gruppo spalla The F.C.C. eseguire il brano in un palcoscenico vuoto, dietro al quale appaiono varie immagini di politici intenti a divertirsi e a fare tutt'altro invece che pensare ai propri doveri."}
{"id": "4004159", "revid": "1005847", "url": "https://it.wikipedia.org/wiki?curid=4004159", "title": "Elezioni parlamentari a Malta del 1996", "text": "Le elezioni parlamentari a Malta del 1996 si tennero il 26 ottobre e videro la vittoria del Partito Laburista guidato da Alfred Sant."}
{"id": "4004161", "revid": "585241", "url": "https://it.wikipedia.org/wiki?curid=4004161", "title": "Mlondi Mdluli", "text": "Carriera.\nClub.\nGioca dal 2004 al 2006 in patria, al Manzini Wanderes. Nell'estate del 2006 si trasferisce negli Stati Uniti, ai Bulldogs dell'Universit\u00e0 di Alabama A&amp;M.\nNazionale.\nDebutta in Nazionale l'11 giugno 2005, in Zambia-Swaziland, semifinale della COSAFA Cup 2005. Ha collezionato in totale, con la Nazionale, 3 presenze."}
{"id": "4004167", "revid": "319329", "url": "https://it.wikipedia.org/wiki?curid=4004167", "title": "Giro Colline del Chianti Val d'Elsa", "text": ""}
{"id": "4004168", "revid": "287204", "url": "https://it.wikipedia.org/wiki?curid=4004168", "title": "Tele A Pi\u00f9", "text": "Tele A Pi\u00f9 \u00e8 un'emittente televisiva privata della Campania.\nStoria.\n\u00c8 stata fondata alla fine degli anni ottanta a Napoli da Alfredo Abbaneo. Precedentemente ha adottato la denominazione Tele B, in quanto secondo canale del gruppo Tele A, e solo nella fine degli anni novanta \u00e8 stata adottata la denominazione attuale.\nI programmi di questa rete sono ricevibili, oltre che in Campania, anche nel Lazio, Marche, Abruzzo, Puglia, Basilicata e in tutte quelle regioni in cui l'emittente detiene una concessione regionale.\nNel 2010 l'emittente, unitamente agli altri canali del gruppo, lascia la storica sede di Napoli a via Emanuele Gianturco per trasferirsi nei nuovi studi di Marcianise (CE).\nDal dicembre 2012 non trasmette pi\u00f9 sul proprio multiplex, ma \u00e8 ospitato su quelli di Tele A, Tv Capital e LiraTV.\nNell'agosto 2014, dichiarandosi azienda in crisi, l'emittente licenzia la quasi totalit\u00e0 del personale, continuando per\u00f2 la programmazione."}
{"id": "4004174", "revid": "15756", "url": "https://it.wikipedia.org/wiki?curid=4004174", "title": "Brandon Weeden", "text": "Carriera professionistica nel baseball.\nNel ruolo di pitcher, Weeden fu scelto nel secondo giro del Draft 2002 della Major League Baseball dai New York Yankees come loro prima scelta nel draft. Dopo la stagione 2003, Weeden fu scambiato coi Los Angeles Dodgers con Jeff Weaver e Yhency Brazoban in cambio di Kevin Brown. Dopo la stagione 2005, fu selezionato nel Rule 5 Draft dai Kansas City Royals. Weeden gioc\u00f2 la sua ultima stagione nel baseball professionistico nel 2006 nei High Desert Mavericks della Class-A nella California League. Gli infortuni e un'alta media PGL portarono Weeden a lasciare il baseball.\nCarriera universitaria nel football.\nWeeden si iscrisse alla Oklahoma State University nel 2007 e dopo un anno da \"redshirt\" inizi\u00f2 ad apparire in campo nella squadra di football, i Cowboys, nel 2008 in una gara contro Missouri State.\nNel 2009 Weeden gioc\u00f2 tre partite, compresa una in assenza dell'infortunato Zac Robinson il 19 novembre. Alex Cate part\u00ec come titolare nella partita ma Weeden lo sostitu\u00ec dopo il primo tempo e guid\u00f2 i Cowboys alla vittoria rimontando 11 punti, terminando con un punteggio di 31-28 su Colorado, in una gara trasmessa in diretta nazionale.\nNel 2010 Weeden fu nominato titolare dei Cowboys. Nella settimana 2, Weeden soffr\u00ec un grave infortunio ad un pollice, che gli fece commettere due fumble e due intercetti nella vittoria su Troy. Weeden disse: \"Pollice infortunato... nessun pollice... non importa, non conta. Non mi interessa se non ho un pollice. Devo prendere gli snap.\" Nella partita successiva, una settimana dopo, lanci\u00f2 ben 6 touchdown. Fu nominato miglior giocatore offensivo della Big-12 della settimana nella vittoria su Tulsa.\nNel 2011, la sua stagione da senior, Weeden guid\u00f2 Oklahoma State ad una stagione regolare con un record di 11-1, classificandosi al numero 3 nella classifica BCS e venendo selezionato per il BCS Tostitos Fiesta Bowl 2012. Egli super\u00f2 i record universitari per passaggi tentati, completati, yard guadagnate e touchdown (tutti allora detenuti da Mike Gundy). In 12 gare, Weeden complet\u00f2 379 passaggi su 522 tentativi per 4 328 yard.\nNel Fiesta Bowl 2012, l'ultima sua partita in carriera nel football universitario, Brandon Weeden lanci\u00f2 per 399 yard, completando 29 passaggi su 42 con 4 touchdown (di cui uno con una corsa) ed un intercetto nella vittoria 41-38 sugli Stanford Cardinal di Andrew Luck.\nCarriera professionistica nel football.\nDraft NFL 2012.\nDopo la carriera nel football universitario, Weeden si dichiar\u00f2 eleggibile per il Draft NFL 2012 e, nonostante i suoi ventotto anni fossero un'et\u00e0 nettamente sopra la media delle altre future matricole, egli fu classificato tra i migliori quarterback disponibili. Alla fine, Weeden fu scelto nel primo giro come 22\u00ba assoluto dai Cleveland Browns, con cui si sarebbe giocato il posto da titolare con Colt McCoy.\nCleveland Browns.\n2012.\nIl 24 luglio 2012, il giocatore e i Browns giunsero a un accordo per la firma del contratto. Il 6 agosto, l'allenatore della franchigia Pat Shurmur annunci\u00f2 che Weeden sarebbe stato il quarterback titolare della franchigia per la stagione 2012.\nIl debutto professionistico si rivel\u00f2 da incubo per Weeden: nella sconfitta 17-16 coi Philadelphia Eagles, Brandon complet\u00f2 12 passaggi su 35 tentativi subendo ben quattro intercetti per un misero passer rating di 5,2. Nel turno successivo i Browns furono di nuovo sconfitti, dai Cincinnati Bengals, ma Weeden gioc\u00f2 un'ottima partita completando 26 passaggi su 37, stabilendo il record di franchigia per un rookie dei Browns con 322 yard passate e 2 touchdown.\nNella settimana 3 i Browns furono nuovamente sconfitti dai Buffalo Bills: Weeden pass\u00f2 per 237 yard con un touchdown e due intercetti subiti. Nel Thursday Night Football della settimana 4 i Browns persero contro i loro rivali di division, i Baltimore Ravens: Weeden pass\u00f2 per 320 yard ma sub\u00ec un intercetto cruciale nel terzo periodo che cambi\u00f2 la direzione della partita in favore dei Ravens.\nNel turno successivo i Browns persero la loro quinta partita su cinque da inizio stagione, per la prima volta dal ritorno della franchigia nella NFL nel 1999: contro i Giants il quarterback pass\u00f2 per 291 yard con due touchdown e due intercetti. Nella settimana 6, finalmente i Browns vinsero la prima gara della stagione contro i Cincinnati Bengals: Weeden pass\u00f2 231 yard con due touchdown e un intercetto.\nLa squadra torn\u00f2 a perdere nella gara successiva contro gli Indianapolis Colts: Weeden pass\u00f2 264 yard con due touchdown, per la prima volta senza subire intercetti. I Browns vinsero la seconda gara stagionale nella settimana 8 contro i San Diego Chargers con Weeden che pass\u00f2 129 yard, senza touchdown n\u00e9 intercetti. Nella settimana 9 i Browns persero coi Ravens col quarterback che lanci\u00f2 176 yard subendo due intercetti. Dopo la settimana di pausa Cleveland mise in serie difficolt\u00e0 i Dallas Cowboys ma fin\u00ec per perdere ai supplementari. Il rookie pass\u00f2 210 yard con due touchdown.\nLa terza vittoria stagionale per i Browns giunse nella settimana 12 contro i Pittsburgh Steelers: Weeden pass\u00f2 158 yard con un touchdown e un intercetto. La domenica successiva Cleveland vinse la seconda gara consecutiva col record di yard passate in carriera dal rookie (364), un passaggio da touchdown per Josh Gordon e due intercetti. La terza gara vinta consecutivamente dai Browns contro i Kansas City Chiefs fu la loro serie positiva pi\u00f9 lunga dal . Weeden contribu\u00ec con 230 yard passate, senza touchdown e intercetti.\nLa serie positiva di Cleveland si concluse contro i Washington Redskins nella settimana 15 con Weeden che pass\u00f2 244 yard, un touchdown e due intercetti. A causa di un infortunio il giocatore non prese parte all'ultima gara di stagione regolare, concludendo cos\u00ec la sua annata da rookie con 3.385 yard, 14 touchdown e 17 intercetti.\n2013.\nIl 20 agosto 2013, Weeden fu nominato quarterback titolare dei Browns per l'imminente stagione, battendo la concorrenza di Jason Campbell. La prima gara non fu tuttavia incoraggiante, col quarterback che sub\u00ec tre intercetti (con un touchdown) e sei sack nella sconfitta coi Miami Dolphins. Nella seconda gara i Browns furono ancora sconfitti e Weeden si infortun\u00f2 a un pollice nel finale di partita, venendo costretto a saltare la gara successiva, venendo sostituito da Brian Hoyer. I Browns decisero di schierare Hoyer come titolare anche nella settimana 4, questa volta per scelta tecnica, e questi condusse la squadra alla seconda vittoria consecutiva. Quando ormai Weeden sembrava destinato al ruolo di riserva, Hoyer si ruppe il legamento crociato all'inizio della gara della settimana 5 contro i Buffalo Bills, terminando cos\u00ec la sua stagione. Brandon subentr\u00f2 al suo posto e condusse i Browns alla terza vittoria consecutiva completando 13 passaggi su 24 tentativi per 193 yard e un touchdown, senza subire intercetti. La serie positiva della squadra si interruppe nella settimana 6, in cui il quarterback pass\u00f2 292 yard e due touchdown ma sub\u00ec due pesanti intercetti nella sconfitta coi Detroit Lions. I Browns persero anche la settimana seguente contro i Green Bay Packers, un match in cui Brandon complet\u00f2 solamente 17 passaggi su 42, con un touchdown e un intercetto. Dopo quest'altra prestazione negativa di Weeden, Jason Campbell fu nominato titolare nella gara della settimana 8. Brandon torn\u00f2 a vedere il campo nella settimana 12 quando Campbell fu costretto ad uscire per un infortunio, non riuscendo a guidare la squadra alla rimonta sugli Steelers. A causa di tale infortunio del compagno, Weeden fu nominato titolare per la gara della domenica successiva contro i Jaguars in cui pass\u00f2 370 yard, tre touchdown e due intercetti nella sconfitta, subendo anche una commozione cerebrale.\nIl 12 marzo 2014 Weeden fu svincolato dai Browns.\nDallas Cowboys.\nIl 17 marzo 2014 Weeden firm\u00f2 un contratto biennale coi Dallas Cowboys, come riserva del titolare indiscusso Tony Romo. Nel Monday Night Football della settimana 8 contro i Washington Redskins rilev\u00f2 Romo, dolorante alla schiena, nel terzo periodo, completando quattro passaggi su sei e lanciando un touchdown. Romo torn\u00f2 in campo nel finale di gara dopo un'iniezione di antidolorifici, ma Dallas fu superata a sorpresa ai supplementari. La settimana successiva per\u00f2, Romo non riusc\u00ec ad allenarsi, a causa di due fratture a un processo trasverso, cos\u00ec Brandon fu nominato come titolare per la gara della settimana 9 contro i Cardinals, in cui pass\u00f2 183 yard, un touchdown e sub\u00ec due intercetti nella sconfitta.\nNella seconda gara della stagione 2015, Romo si ruppe una clavicola e Weeden, entrato al suo posto, complet\u00f2 tutti i sette passaggi tentati, incluso un touchdown da 42 yard per Terrance Williams, guidando la squadra alla vittoria sugli Eagles. Partito come titolare nel terzo turno contro i Falcons, nonostante una buona prova, non riusc\u00ec ad evitare la prima sconfitta alla propria squadra. Rimase titolare fino al quinto turno senza mai riuscire a vincere, finch\u00e9 non gli venne preferito il neo acquisto Matt Cassel. Il 17 novembre 2015 fu svincolato.\nHouston Texans.\nIl 18 novembre 2015, Weeden firm\u00f2 con gli Houston Texans. La squadra si present\u00f2 alla partita della settimana 15 contro i Colts, decisiva per la vittoria della division e l'accesso ai playoff, col secondo quarterback T.J. Yates. Quando questi si infortun\u00f2 a un ginocchio durante una corsa, Weeden subentr\u00f2 al suo posto con la squadra in svantaggio per 10-0, guidandola a segnare tre field goal e un touchdown per il 16-10 finale. Fu la prima vittoria della storia della franchigia di Houston ad Indianapolis: in precedenza aveva perso in tutte le tredici occasioni giocate. Sette giorni dopo, i Texans batterono i Titans segnando un massimo stagionale di 36 punti, con Weeden che pass\u00f2 per 200 yard, due touchdown e segn\u00f2 il primo su corsa in carriera. Malgrado le due prestazioni positive, per l'ultima partita della stagione regolare torn\u00f2 ad essere nominato titolare il ristabilito Brian Hoyer.\nIl 1 aprile 2016 Weeden firm\u00f2 con i Texans un prolungamento di contratto di due anni. Il 2 settembre 2017 fu svincolato.\nTennessee Titans.\nIl 3 ottobre 2017, Weeden firm\u00f2 con i Tennessee Titans dopo l'infortunio di Marcus Mariota."}
{"id": "4004176", "revid": "1005847", "url": "https://it.wikipedia.org/wiki?curid=4004176", "title": "Elezioni parlamentari a Malta del 1992", "text": "Le elezioni parlamentari a Malta del 1992 si tennero il 22 febbraio e videro la vittoria del Partito Nazionalista."}
{"id": "4004182", "revid": "729019", "url": "https://it.wikipedia.org/wiki?curid=4004182", "title": "Y (profumo)", "text": "Y \u00e8 un profumo femminile della casa di moda Yves Saint Laurent Beaut\u00e9, lanciato sul mercato nel 1964 ed ancora oggi in produzione.\n\"Y\" \u00e8 il primo profumo lanciato sul mercato dalla maison Yves Saint Laurent, ed \u00e8 un profumo cipriato-fruttato classificato D4F, composto da Jean Amic, che in futuro creer\u00e0 per Yves Saint Laurent classici della profumeria come \"Opium\". La bottiglia \u00e8 invece opera del designer Pierre Dinand. Le note di testa di questa fragranza sono la pesca, aldeidi, gardenia e caprifoglio, le note di cuore sono il narciso, giacinto, rosa ed iris e le note di fondo patchouli, vetiver, zibetto e benzoino. \u00c8 descritto come l'archetipo dei profumi \"verdi\".\nIl nome \"Y\" \u00e8 sia l'iniziale del nome di Yves Saint Laurent, sia l'avverbio di luogo \"ci\" in francese. Parlando di \"Y\" in un'intervista a \"Fragrance Foundation\", Saint Laurent dichiar\u00f2:"}
{"id": "4004186", "revid": "254059", "url": "https://it.wikipedia.org/wiki?curid=4004186", "title": "Carz\u00e9dole", "text": ""}
{"id": "4004195", "revid": "436907", "url": "https://it.wikipedia.org/wiki?curid=4004195", "title": "Solsbury Hill (singolo)", "text": "Solsbury Hill \u00e8 un singolo del cantautore britannico Peter Gabriel, il primo estratto dal primo album in studio \"Peter Gabriel\" e pubblicato nel 1977.\nDescrizione.\nSi tratta del primo singolo da solista di Gabriel dopo la separazione dai Genesis, gruppo di cui era il cantante fin dalla loro formazione. Composta in un tempo di 7/4, \n\"Solsbury Hill\" ha raggiunto il Top 70 nella Billboard Hot 100; \u00e8 inoltre stata utilizzata in vari film, come \"Vanilla Sky\" e \"In Good Company\".\nCover.\nNel 1989 Sarah McLachlan ha pubblicato una versione live del brano\nNel 2003 il brano \u00e8 stato ripreso dagli Erasure.\nNel 2010 anche Lou Reed ha inciso una cover del brano che \u00e8 stato inserito nell'album \"And I'll Scratch Yours\"."}
{"id": "4004196", "revid": "2110845", "url": "https://it.wikipedia.org/wiki?curid=4004196", "title": "Jean-Pierre Wintenberger", "text": "Muore il 23 gennaio 2019 all'et\u00e0 di 64 anni."}
{"id": "4004199", "revid": "247222", "url": "https://it.wikipedia.org/wiki?curid=4004199", "title": "Villaggi degli Stati Uniti d'America", "text": "Il villaggio (in inglese \"village\") negli Stati Uniti \u00e8 un luogo abitato di modeste dimensioni, che pu\u00f2 assumere anche una valenza amministrativa che pu\u00f2 variare da stato a stato. Infatti, siccome il decimo emendamento della Costituzione degli Stati Uniti d'America prevede che per il governo locale faccia fede la legislazione del singolo Stato, impedendo quella federale, i singoli stati sono liberi di avere delle suddivisioni amministrative chiamate \"villaggi\", oppure di non averne.\nTipologie.\nPur nelle differenze fra Stato e Stato, si possono individuare tre categorie di villaggi americani:\nI villaggi dei primi due tipi, ossia gli enti locali ufficialmente stabiliti, sono circa 3.700."}
{"id": "4004213", "revid": "516508", "url": "https://it.wikipedia.org/wiki?curid=4004213", "title": "Srpsk\u0430 demokratska stranka", "text": ""}
{"id": "4004219", "revid": "767487", "url": "https://it.wikipedia.org/wiki?curid=4004219", "title": "Ricardo Mazacotte", "text": ""}
{"id": "4004220", "revid": "49148551", "url": "https://it.wikipedia.org/wiki?curid=4004220", "title": "Mal francese", "text": ""}
{"id": "4004221", "revid": "768068", "url": "https://it.wikipedia.org/wiki?curid=4004221", "title": "Puck Building", "text": "Il Puck Building \u00e8 un palazzo di New York, situato al 295-309 Lafayette Street, nel quartiere di Nolita, Manhattan; il palazzo \u00e8 inserito nella lista dei National Register of Historic Places.\nStoria e descrizione.\nLa costruzione del palazzo fu terminata nel 1886: la struttura della citt\u00e0 stava mutando, cos\u00ec come la sua economia, che si avvicinava ad un carattere sempre pi\u00f9 marcatamente terziario; il palazzo fu cos\u00ec una delle ultime strutture industriali costruite a New York. Il palazzo doveva servire ad ospitare la tipografia della rivista satirica \"Puck\", che prendeva il nome dal personaggio della commedia Shakespeariana \"Sogno di una notte di mezza estate\": proprio all'ingresso \u00e8 presente una statua di cherubino dalle forme ispirate al personaggio della favola.\nL'edificio fu progettato dall'architetto Albert Wagner, seguace di un classicismo romantico noto come \"Rundebogenstil\", in stile neoromanico, il palazzo rappresent\u00f2 un modello per le architetture newyorchesi di fine Ottocento. Il palazzo sub\u00ec due grossi ritocchi nella sua storia: il primo comport\u00f2 un ampliamento del palazzo verso sud, mentre il secondo port\u00f2 la demolizione di un'ala del palazzo per far spazio all'attuale Lafayette street, da cui deriva anche l'ingresso odierno, introdotto da quattro colonne che sorreggono una balconata.\nIl Puck Building nella cultura di massa.\nGli esterni del palazzo sono utilizzati come location della serie televisiva \"Will &amp; Grace\"."}
{"id": "4004226", "revid": "1226", "url": "https://it.wikipedia.org/wiki?curid=4004226", "title": "Dusk Maiden of Amnesia", "text": " \u00e8 un manga scritto ed illustrato da Maybe che \u00e8 stato serializzato sul \"Monthly Gangan Joker\" della Square Enix dal 22 aprile 2009 al 22 novembre 2013, e i cui diritti sono stati acquistati sul suolo italiano dalla Star Comics. Un adattamento anime, prodotto dallo studio Silver Link, \u00e8 stato trasmesso in Giappone tra l'8 aprile e il 24 giugno 2012.\nTrama (anime).\nLa storia ruota intorno ad uno studente del primo anno delle scuole medie, Teiichi Niiya che si \u00e8 appena iscritto all'Accademia Privata Seikyou. Un giorno Teiichi si perde in un'ala del vecchio edificio della scuola, ed incontra una ragazza di nome Yuuko Kanoe che si rivela essere un fantasma affetto da amnesia. Teiichi decide di scoprire di pi\u00f9 sulla ragazza, investigando sui numerosi misteri che aleggiano nell'edificio scolastico, alcuni dei quali inventati dalla stessa per combattere la noia. Nel corso della storia, Teiichi e Yuuko scopriranno la verit\u00e0 su numerose storie di fantasmi ed aiuteranno coloro che ne sono coinvolti. Si scoprir\u00e0 in seguito la verit\u00e0 sulla morte della ragazza: all'inizio degli anni 50 il villaggio in cui viveva Yuuko era sconvolto da un'epidemia che ne decimava la popolazione e gli anziani, ormai disperati, decisero di sacrificare una persona, nel tentativo di porvi fine, secondo un rituale non pi\u00f9 in uso da molto tempo.\nLa scelta ricadde proprio su Yuuko, sfruttando una sua amica (la nonna di Teiichi) che ne invoc\u00f2 il nome. Venne cos\u00ec gettata in un sotterraneo (sotto l'ufficio che sarebbe diventato la sede del club) e lasciata l\u00ec a morire. Inoltre, prima della morte, prov\u00f2 rabbia e odio non solo nei confronti di coloro che la intrappolarono, ma anche nei confronti di quell'amica che inconsapevolmente ne provoc\u00f2 la morte, per poi subito pentirsi, non volendo essere cos\u00ec nei suoi ultimi istanti. Per questo motivo, dopo la sua morte, da lei si scisse un'altra s\u00e9 stessa, la \"Yuuko Oscura\" vista dalla nipote Kirie, che la scambier\u00e0 per quella vera, dalla quale si distingue per essere piena solo di sentimenti negativi.\nOrmai stanca di questo fardello, Yuuko Oscura cerca la Yuuko originale per potersi riunire a lei. Questa difficile situazione viene risolta da Teiichi, che riesce a farla tornare una persona completa. Nell'ultimo episodio, quando ormai ha finalmente svelato il mistero della sua morte ed \u00e8 tornata ad essere unica, inizia lentamente ma inesorabilmente a passare oltre, non avendo pi\u00f9 nulla che la trattenga nel mondo dei vivi. Ormai rassegnati, i due riescono a scambiarsi le ultime tenerezze e a salutarsi prima della scomparsa definitiva del fantasma della scuola. Tempo dopo, per\u00f2, accade un fatto inaspettato: mentre si appresta a vuotare l'ufficio usato come sede del club, il protagonista vi ritrova proprio Yuuko! Poco prima della sua scomparsa, infatti, i due si erano scambiati un bacio, elemento che l'ha nuovamente ancorata al nostro mondo. A questo punto le vicende del club del soprannaturale, e di Teiichi e Yuuko, sembrano avere un continuo.\nMedia.\nManga.\nLa serie, scritta ed illustrata da Maybe, \u00e8 stata serializzata sulla rivista \"Monthly Gangan Joker\" della Square Enix a partire dal 22 aprile 2009, per un totale di dieci volumi \"tank\u014dbon\" pubblicati. Nell'edizione italiana, ogni capitolo \u00e8 definito con il termine \"mistero\".\nDrama-CD.\nUn drama-CD ispirato al manga \u00e8 stato pubblicato dalla Frontier Works il 22 luglio 2010.\nAnime.\nL'adattamento animato basato sulla serie realizzato dalla Silver Link \u00e8 stato annunciato sul numero di gennaio della rivista \"Monthly Gangan Joker\" della Square Enix ed \u00e8 iniziato in Giappone l'8 aprile 2012. La serie \u00e8 anche trasmessa in streaming da Crunchyroll. I diritti della serie sono stati acquistati in America Settentrionale dalla Sentai Filmworks."}
{"id": "4004228", "revid": "287204", "url": "https://it.wikipedia.org/wiki?curid=4004228", "title": "AeroPeru", "text": ""}
{"id": "4004233", "revid": "486946", "url": "https://it.wikipedia.org/wiki?curid=4004233", "title": "Polish Airlines", "text": ""}
{"id": "4004234", "revid": "319329", "url": "https://it.wikipedia.org/wiki?curid=4004234", "title": "Gran Premio Citt\u00e0 di Modena", "text": ""}
{"id": "4004235", "revid": "732240", "url": "https://it.wikipedia.org/wiki?curid=4004235", "title": "Lista dei risultati del derby di Vienna", "text": ""}
{"id": "4004236", "revid": "729019", "url": "https://it.wikipedia.org/wiki?curid=4004236", "title": "Coppa della CSI 2012", "text": "La XX edizione della Coppa dei Campioni della CSI (1\u00aa edizione della Coppa della CSI) si \u00e8 svolta a San Pietroburgo dal 9 al 29 gennaio 2012. Quest'edizione ha visto trionfare la Nazionale Under-21 di calcio della Russia.\nQuesta \u00e8 stata la prima edizione a cui hanno preso parte solamente nazionali giovanili di calcio, e non squadre di club."}
{"id": "4004239", "revid": "831312", "url": "https://it.wikipedia.org/wiki?curid=4004239", "title": "Maciej Paterski", "text": ""}
{"id": "4004240", "revid": "767487", "url": "https://it.wikipedia.org/wiki?curid=4004240", "title": "Jos\u00e9 Ariel N\u00fa\u00f1ez", "text": "Carriera.\nDopo le esperienze in patria (la pi\u00f9 importante con la Club Libertad, il 22 luglio 2013 il giocatore si trasferisce in Spagna all'Osasuna con la formula del prestito con diritto di riscatto."}
{"id": "4004243", "revid": "461603", "url": "https://it.wikipedia.org/wiki?curid=4004243", "title": "Jos\u00e9 Ariel N\u00fa\u00f1ez Portelli", "text": ""}
{"id": "4004244", "revid": "461603", "url": "https://it.wikipedia.org/wiki?curid=4004244", "title": "Jos\u00e9 Ariel Nu\u00f1ez Portelli", "text": ""}
{"id": "4004245", "revid": "461603", "url": "https://it.wikipedia.org/wiki?curid=4004245", "title": "Jose Ariel Nu\u00f1ez Portelli", "text": ""}
{"id": "4004246", "revid": "461603", "url": "https://it.wikipedia.org/wiki?curid=4004246", "title": "Jose Ariel N\u00fa\u00f1ez Portelli", "text": ""}
{"id": "4004247", "revid": "599013", "url": "https://it.wikipedia.org/wiki?curid=4004247", "title": "Jos\u00e9 Ariel Nu\u00f1ez", "text": ""}
{"id": "4004248", "revid": "287204", "url": "https://it.wikipedia.org/wiki?curid=4004248", "title": "Jose Ariel Nu\u00f1ez", "text": ""}
{"id": "4004249", "revid": "599013", "url": "https://it.wikipedia.org/wiki?curid=4004249", "title": "Jose Ariel N\u00fa\u00f1ez", "text": ""}
{"id": "4004250", "revid": "461603", "url": "https://it.wikipedia.org/wiki?curid=4004250", "title": "Jos\u00e9 N\u00fa\u00f1ez", "text": ""}
{"id": "4004251", "revid": "461603", "url": "https://it.wikipedia.org/wiki?curid=4004251", "title": "Jos\u00e9 Nu\u00f1ez", "text": ""}
{"id": "4004252", "revid": "461603", "url": "https://it.wikipedia.org/wiki?curid=4004252", "title": "Jose Nu\u00f1ez", "text": ""}
{"id": "4004253", "revid": "461603", "url": "https://it.wikipedia.org/wiki?curid=4004253", "title": "Jose N\u00fa\u00f1ez", "text": ""}
{"id": "4004254", "revid": "99798758", "url": "https://it.wikipedia.org/wiki?curid=4004254", "title": "Anees Bazmee", "text": "Carriera.\nBazmee inizia la propria carriera nel 1988, come dialoghista per il film \"Hum Farishte Nahin\". Dopo essersi preso un anno di pausa, torna nel 1990 come sceneggiatore del film \"Swarg\", diretto da David Dhawan e con protagonisti Rajesh Khanna e Govinda. In seguito collaborer\u00e0 con Dhawan numerose volte. \nNel 1995, dopo aver curato la sceneggiatura per oltre dieci film, inclusi successi come \"Aankhen\", Bazmee debutta come regista nel film \"Hulchul\". Interpretato da Ajay Devgn e Kajol, il film passa del tutto inosservato. Tuttavia, Bazmee assume nuovamente Devgan e Kajol nel 1998 per la sua seconda esperienza registica, \"Pyaar To Hona Hi Tha\", che si rivela un successo. Il film \u00e8 un successo al box office ed \u00e8 acclamato dalla critica, diventando uno dei maggiori successi dell'anno.\nDopo il successo di \"Pyaar To Hona Hi Tha\", Bazmee prende una pausa di cinque anni dalla regia. Torna nel 2002, con il thriller \"Deewangee\", che si rivela al di sopra della media delle aspettative al box office. Nel 2005 dirige la commedia all-stars \"No Entry\". Il film diventa il maggior incasso dell'anno, guadagnando oltre 430 milioni di rupie indiane. Ottiene un grande successo anche con \"Welcome\" e \"Singh Is Kinng\", entrambi con Akshay Kumar e Katrina Kaif nei ruoli principali.\nNel 2009 Firoz A. Nadiadwala rileva i diritti del film \"Una notte da leoni\" ed annuncia che Bazmee avrebbe diretto il remake Hindi del film, rendendo questo progetto la prima occasione in cui Bazmee dirige un remake legittimo di un film di Hollywood."}
{"id": "4004255", "revid": "461603", "url": "https://it.wikipedia.org/wiki?curid=4004255", "title": "Ariel N\u00fa\u00f1ez", "text": ""}
{"id": "4004256", "revid": "461603", "url": "https://it.wikipedia.org/wiki?curid=4004256", "title": "Ariel Nu\u00f1ez", "text": ""}
{"id": "4004260", "revid": "536159", "url": "https://it.wikipedia.org/wiki?curid=4004260", "title": "Aeroporto di Breslavia-Strachowice Niccol\u00f2 Copernico", "text": ""}
{"id": "4004262", "revid": "536159", "url": "https://it.wikipedia.org/wiki?curid=4004262", "title": "Aeroporto di Danzica Lech Wa\u0142\u0119sa", "text": ""}
{"id": "4004270", "revid": "1573940", "url": "https://it.wikipedia.org/wiki?curid=4004270", "title": "Leif Mortensen (ciclista)", "text": "Professionista dal 1970 al 1975, fu campione del mondo dilettante nel 1969 e vicecampione del mondo nel 1970 fra i professionisti; raccolse in totale una decina di vittorie da professionista fra cui il Trofeo Baracchi nel 1971 in coppia con Luis Oca\u00f1a.\nCarriera.\nOttenne la maggior parte dei suoi risultati nelle prove a cronometro.\nNel 1968 fu medaglia d'argento ai Giochi olimpici estivi nella prova in linea e nel 1969 si aggiudic\u00f2 la maglia iridata della categoria dilettanti battendo il belga Jean-Pierre Monser\u00e9. L'anno successivo, ai campionati del mondo di Leicester, i due corridori appena passati professionisti, si ritrovarono a battagliare per la maglia iridata ma, questa volta, fu il belga a spuntarla su Mortensen invertendo cos\u00ec il risultato di un anno prima.\nSempre nel 1970 fu secondo nel Trofeo Baracchi e nel Grand Prix de Fourmies, terzo nella Genova-Nizza e quarto nel Grand Prix des Nations allora considerato una sorta di mondiale per cronoman; fu anche decimo nella Parigi-Tours. Nel 1971 vinse il Trofeo Baracchi, in coppia con il campione spagnolo Luis Oca\u00f1a, stabilendo il record della competizione con una media di 48,706\u00a0km/h, fu poi terzo nel Grand Prix de Nations, quarto nella Gand-Wevelgem e sesto ai mondiali. Nelle corse a tappe fu terzo nel Tour de Luxembourg e sesto nel Tour de France, suo miglior risultato in un grande giro.\nNel 1972 fu settimo ai mondiali, secondo al Grand Prix de Fourmies e sesto alla Liegi-Bastogne-Liegi; nelle corse a tappe chiuse al dodicesimo posto il Tour de France, al sesto la Parigi-Nizza e vinse due tappe alla Vuelta a Levante.\nNel 1973 chiuse al settimo posto alla Liegi-Bastogne-Liegi, fu terzo al Trofeo Laigueglia e al Gran Prix de Cannes, quinto alla Parigi-Nizza, dove vinse la quinta tappa, e vinse il Giro del Belgio per quella che fu l'unica sua affermazione in una classifica generale finale di una corsa.\nPiazzamenti.\nGrandi Giri.\nVuelta a Espa\u00f1a"}
{"id": "4004271", "revid": "767487", "url": "https://it.wikipedia.org/wiki?curid=4004271", "title": "ITF Women's Circuit San Antonio 1996", "text": "L'ITF Women's Circuit San Antonio 1996 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 1996. Il montepremi del torneo era di $10\u00a0000 e si \u00e8 svolto nella settimana tra il 9 gennaio e il 15 gennaio 1996 su campi in sintetico. Il torneo si \u00e8 giocato a San Antonio negli Stati Uniti.\nVincitori.\nSingolare.\n Erica Adams ha sconfitto in finale Kelly S Wilson 6-3, 4-6, 6-3.\nDoppio.\n N\u00f3ra K\u00f6ves / Pam Nelson hanno sconfitto in finale Saori Obata / Nami Urabe 2-6, 6-4, 6-1."}
{"id": "4004276", "revid": "228587", "url": "https://it.wikipedia.org/wiki?curid=4004276", "title": "Paul Seymour", "text": " "}
{"id": "4004280", "revid": "676986", "url": "https://it.wikipedia.org/wiki?curid=4004280", "title": "Coppa dei Campioni della CSI 2012", "text": ""}
{"id": "4004283", "revid": "1480390", "url": "https://it.wikipedia.org/wiki?curid=4004283", "title": "Bayard-Condict Building", "text": "Il Bayard-Condict Building \u00e8 un edificio storico di New York, situato al 65 Bleecker Street, nel quartiere di NoHo a Manhattan.\nStoria.\nIl palazzo fu commissionato nel 1897 dalla United Loan and Investment Company, che per la propria prestigiosa sede aveva chiamato il gi\u00e0 celebre architetto Louis Sullivan, padre del movimento moderno americano e della Scuola di Chicago.\nDescrizione.\nIl palazzo, che rappresenta l'unica opera newyorchese, \u00e8 chiaramente influenzato dalle teorie della scuola di Chicago: la facciata lascia trasparire la gabbia strutturale dell'edificio, che tuttavia non rifugge da decorazioni o ornamenti. Le finestre a coppie scandiscono i pilastri d'acciaio ricoperti da cotto chiaro decorato, che assieme agli elementi orizzontali lasciano capire l'aspetto strutturale del palazzo. Il palazzo pu\u00f2 essere idealmente diviso in tre parti: i primi due piani, che ospitavano la sezione commerciale della banca, poi la parte centrale di dieci piani, meno decorata, e il coronamento, ovvero la parte pi\u00f9 decorata, con angeli che sorreggono il pesante cornicione; tale divisione era tipica del pensiero di Sullivan, ed \u00e8 ricorrente nelle sue opere."}
{"id": "4004284", "revid": "110157", "url": "https://it.wikipedia.org/wiki?curid=4004284", "title": "P\u0159\u00edv\u011btice", "text": "P\u0159\u00edv\u011btice \u00e8 un comune della Repubblica Ceca facente parte del distretto di Rokycany, nella regione di Plze\u0148."}
{"id": "4004286", "revid": "287204", "url": "https://it.wikipedia.org/wiki?curid=4004286", "title": "Privetice", "text": ""}
{"id": "4004287", "revid": "76963", "url": "https://it.wikipedia.org/wiki?curid=4004287", "title": "Robin Givhan", "text": "Ha lasciato il \"Washington Post\" nel 2010 per intraprendere la carriera di critica e corrispondente per il \"Daily Beast\" ed il \"Newsweek\". In precedenza la Givhan aveva lavorato anche per \"Detroit Free Press\" per circa sette anni, al \"San Francisco Chronicle\" ed a \"Vogue\".\nNel 2006 ha vinto il premio Pulitzer per il giornalismo di critica, la prima volta nella storia che il premio va ad una giornalista di moda. Il comitato del Pulitzer ha spiegato la scelta notando che gli articoli della Givhan sono \"saggi arguti ed oculati che trasformano la critica di moda in critica culturale\".\nFra i suoi articoli si ricordano le sue severe critiche nei confronti delle first lady Hillary Clinton e Michelle Obama."}
{"id": "4004289", "revid": "62004", "url": "https://it.wikipedia.org/wiki?curid=4004289", "title": "Alessandro Bisolti", "text": ""}
{"id": "4004291", "revid": "767487", "url": "https://it.wikipedia.org/wiki?curid=4004291", "title": "Eine Nacht in Venedig (film 1934)", "text": "Eine Nacht in Venedig \u00e8 un film del 1934 diretto da Robert Wiene.\nProduzione.\nIl film fu prodotto dalla Hunnia Filmgy\u00e1r e dalla Hunnia-Film.\nDistribuzione.\nDistribuito dalla Kinofa, il film usc\u00ec nelle sale cinematografiche austriache il 26 gennaio 1934 con il titolo \"Ein M\u00e4del - Eine Nacht\"; venne distribuito in Germania il 21 marzo dello stesso anno. Il 12 gennaio era uscito \"Egy \u00e9j Velenc\u00e9ben\", la versione ungherese del film, diretto da G\u00e9za von Cziffra."}
{"id": "4004294", "revid": "767487", "url": "https://it.wikipedia.org/wiki?curid=4004294", "title": "Rakov\u00e1 (Repubblica Ceca)", "text": "Rakov\u00e1 \u00e8 un comune della Repubblica Ceca facente parte del distretto di Rokycany, nella regione di Plze\u0148."}
{"id": "4004299", "revid": "287204", "url": "https://it.wikipedia.org/wiki?curid=4004299", "title": "Sebe\u010dice", "text": "Sebe\u010dice \u00e8 un comune della Repubblica Ceca facente parte del distretto di Rokycany, nella regione di Plze\u0148."}
{"id": "4004300", "revid": "599013", "url": "https://it.wikipedia.org/wiki?curid=4004300", "title": "Christian Moser (sciatore)", "text": "Biografia.\nIn Coppa del Mondo esord\u00ec il 4 gennaio 1990 a Innsbruck (72\u00b0), ottenne il primo podio il 5 marzo 1994 a Lahti (2\u00b0) e l'unica vittoria lo stesso giorno, nella medesima localit\u00e0.\nIn carriera prese parte a un'edizione dei Giochi olimpici invernali, (10\u00b0 nel trampolino normale, 26\u00b0 nel trampolino lungo, 3\u00b0 nella gara a squadre) e a una dei Campionati mondiali, Thunder Bay 1996 (6\u00b0 nella gara a squadre il miglior risultato)."}
{"id": "4004301", "revid": "287204", "url": "https://it.wikipedia.org/wiki?curid=4004301", "title": "Sebecice", "text": ""}
{"id": "4004302", "revid": "1442080", "url": "https://it.wikipedia.org/wiki?curid=4004302", "title": "Ipotesi della Regina Rossa", "text": "Lipotesi della Regina Rossa, anche chiamata la Corsa della Regina Rossa, Effetto della Regina Rossa o semplicemente Regina Rossa \u00e8 un'ipotesi evolutiva che spiega due fenomeni: il vantaggio della riproduzione sessuale al livello di individui e le continue dinamiche evolutive che incorrono tra specie in concorrenza (parassita \u2013 ; preda- predatore).\nL'Ipotesi della Regina Rossa fu proposta per la prima volta nel 1973 da Leigh Van Valen per spiegare la \"Legge dell'Estinzione\", che mostra, come l'evoluzione \u00e8 spesso necessaria per sopravvivere in presenza di altri organismi, parassiti per esempio, che evolvono a loro volta. Questo pu\u00f2 essere spiegato dalla coevoluzione delle specie: l'adattamento, l'evoluzione di una specie potrebbe influire sulla selezione naturale di un'altra specie.\nEtimologia.\nIl termine \u00e8 preso dalla corsa della Regina Rossa nell'opera di Lewis Caroll intitolata \"Attraverso lo specchio e quel che Alice vi trov\u00f2\", in cui la Regina Rossa dice:\nQuesto termine \u00e8 stato scelto da Van Valen, perch\u00e9 le specie devono continuamente evolversi (\"correre\") per poter sopravvivere.\nStrategie evolutive.\nCorsa agli armamenti evolutiva.\nOriginalmente proposta da Leigh Van Valen (1973), la metafora di una strategia evolutiva \u00e8 stata considerata adatta per la descrizione di processi biologici con dinamiche simili ad una corsa agli armamenti evolutiva. Van Valen ha proposto l'Ipotesi della Regina Rossa come una tangente esplicativa alla sua \"Legge dell'Estinzione\", che deriva dall'osservazione delle probabilit\u00e0 costanti di estinzione all'interno di famiglie di organismi, durante un tempo geologico. Di fatto, Van Valen ha scoperto che l'abilit\u00e0 di una famiglia di organismi di sopravvivere non migliora col tempo, e che la probabilit\u00e0 dell'estinzione per ogni famiglia data \u00e8 casuale. L'Ipotesi della Regina Rossa come formulata da Van Valen provvede un puntellamento concettuale alle discussioni sulle strategie evolutive, anche se una prova diretta dell'ipotesi rimane elusiva, in particolare a livello di macroevoluzione. Questo concetto rimane simile a quello di un sistema che rispetta un punto critico organizzato.\nPer esempio, poich\u00e9 ogni miglioramento in una specie conduce ad un vantaggio selettivo per quella specie, la variazione normalmente condurr\u00e0 continuamente ad aumenti di fitness in una specie o in un'altra. Comunque, differentemente dal fenomeno di coevoluzione, il miglioramento di una specie implica un vantaggio competitivo sull'altra specie, in modo da conquistare un pi\u00f9 grande spazio di risorse disponibili a tutti. Questo vuole dire che un aumento di fitness in un sistema evolutivo porta ad un calo di fitness in un altro sistema. L'unico modo che ha una specie coinvolta in una competizione per le risorse, per mantenere il suo fitness relativo a quello dell'altra specie in competizione, \u00e8 migliorare il suo specifico fitness. \nL'esempio pi\u00f9 ovvio di questo effetto sono le strategie evolutive relative ai predatori e alle prede, dove sviluppare una migliore offensiva (per esempio le volpi che corrono pi\u00f9 velocemente dei loro genitori) \u00e8 compensata da una migliore difesa dalla preda (per esempio conigli che corrono pi\u00f9 velocemente dei loro genitori). In questo caso si considerano i miglioramenti relativi (conigli che corrono pi\u00f9 velocemente delle volpi o viceversa) che diventano anche miglioramenti assoluti del fitness.\nIl vantaggio della riproduzione sessuale.\nIl termine Ipotesi della Regina Rossa \u00e8 stato usato indipendentemente anche da altri biologi evoluzionistici.\nGraham Bell ha proposto nel 1982 un'ipotesi microevolutiva legata all'Ipotesi della Regina Rossa tesa a spiegare il vantaggio della riproduzione sessuale in generale. A livello microevolutivo la riproduzione sessuale rende tutti i discendenti una miscela dei geni dei genitori, ci\u00f2 permette una regolazione pi\u00f9 veloce per mantenere una nicchia ecologica conquistata.\nJ. Jaenike ha proposto una versione dell'Ipotesi della Regina Rossa per spiegare il mantenimento del sesso sulla base della selezione individuale.\nW. D. Hamilton ha usato l'Ipotesi della Regina Rossa per spiegare il ruolo del sesso in relazione ai parassiti. La teoria ipotizza che la coevoluzione tra ospite e parassita possa risultare in una selezione negativa, visto che i parassiti sono sempre adattati al genotipo pi\u00f9 comune dell'ospite. Conseguentemente, un raro genotipo di un ospite, che \u00e8 generato attraverso la ricombinazione ha un vantaggio, evitando l'infezione da parte del parassita fino a quando anche lui diventa comune.\nIl paradosso del sesso: il \"costo\" del genere maschile.\nLo scrittore scientifico Matt Ridley ha reso famoso il termine \"Regina Rossa\" in collegamento con la selezione sessuale nel suo libro \"La Regina Rossa\". Ridley ha preso parte al dibattito in biologia teoretica sul beneficio adattivo della riproduzione sessuale. Il collegamento tra la Regina Rossa e questo dibattito sorge dal fatto che la teoria tradizionalmente accettata, l'Ipotesi del Vicario di Bray, mostra solamente un beneficio adattivo a livello della specie o del gruppo, ma non a livello genetico (anche se deve essere aggiunto, che il versatile adattamento del 'Vicario di Bray' \u00e8 molto utile a quelle specie che appartengono ai livelli pi\u00f9 bassi della catena alimentare). Al contrario, la teoria della Regina Rossa sulla continua corsa agli armamenti degli organismi con i loro parassiti pu\u00f2 spiegare l'utilit\u00e0 della riproduzione sessuale a livello genetico ammettendo che il ruolo del sesso \u00e8 preservare geni che sono momentaneamente svantaggiosi, ma che potrebbero diventare vantaggiosi contro una probabile popolazione futura di parassiti.\nIl sesso \u00e8 un enigma evolutivo. Nella maggior parte delle specie sessuali, i maschi costituiscono met\u00e0 della popolazione, ma non partoriscono direttamente discendenti e generalmente contribuiscono poco alla loro sopravvivenza. Inoltre, maschi e femmine devono utilizzare risorse per attirare e competere per il partner. La selezione sessuale pu\u00f2 favorire anche tratti che riducono il fitness di un organismo, come un piumaggio brillantemente colorato negli uccelli del paradiso che aumenta la probabilit\u00e0 di un individuo di essere notato sia dai predatori sia da potenziali partner (Principio dell'handicap). In questo modo, la riproduzione sessuale pu\u00f2 essere estremamente inefficiente e costosa.\nUna possibile spiegazione per il fatto che quasi tutti i vertebrati sono sessuali \u00e8 che il sesso aumenta le possibilit\u00e0 di adattamento, per due ragioni: in primo luogo, se una mutazione svantaggiosa accade in una linea asessuata, \u00e8 impossibile per quella mutazione essere rimossa dalla popolazione senza, allo stesso tempo, eliminare eventuali altre mutazioni vantaggiose nella stessa linea; in secondo luogo, il sesso aumenta le probabilit\u00e0 che mutazioni favorevoli vengano accoppiate dalla ricombinazione.\nL'evidenza delle osservazioni.\nUn'evidenza di questa spiegazione per l'evoluzione del sesso \u00e8 data dal paragone del tasso di evoluzione molecolare dei geni per le chinasi e le immunoglobuline nel sistema immunitario, e dei geni che codificano le altre proteine. I geni che codificano proteine per il sistema immunitario evolvono pi\u00f9 velocemente.\nUlteriori evidenze per l'Ipotesi della Regina Rossa sono offerte dall'osservazione di dinamiche a lungo termine e dalla coevoluzione di un parassita in una popolazione \"mista\" (sessuata ed asessuata) di lumache (\"Potamopyrgus antipodarum\"). In questo sistema il numero di individui sessuati, il numero di individui asessuati e le percentuali di infezione di parassita per entrambi sono monitorati. \u00c8 stato osservato che i cloni che erano abbondanti all'inizio dello studio, col tempo sono diventati pi\u00f9 suscettibili ai parassiti. Con l'aumentare delle infezioni parassitarie, cloni che erano abbondanti sono diminuiti drasticamente di numero, alcuni sono scomparsi completamente. Nel contempo, le popolazioni di lumache sessuate sono rimaste pi\u00f9 stabili.\nI ricercatori hanno usato il microscopico verme nematode \"Caenorhabditis elegans\" e il batterio patogeno \"Serratia marcescens\" per generare un sistema di coevoluzione ospite-parassita in un ambiente controllato, permettendo di avere pi\u00f9 di 70 esperimenti di evoluzione che confermano l'Ipotesi di Regina Rossa. I ricercatori hanno manipolato geneticamente il sistema di accoppiamento del \"C. elegans\", generando popolazioni di individui che si riproducevano sessualmente, per autofecondazione, o un misto di entrambi nella stessa popolazione. Conseguentemente hanno infettato le popolazioni col parassita \"S. marcescens\". \u00c8 stato trovato che le popolazioni autofecondate di \"C. elegans\" sono state portate rapidamente all'estinzione dai parassiti, mentre le popolazioni con riproduzione sessuata sono rimaste stabili nonostante i parassiti, un risultato in accordo con l'Ipotesi della Regina Rossa.\nApplicazione al conflitto umano: dilemma della sicurezza.\nSimili strategie evolutive possono essere applicate anche a conflitti umani e possono essere considerati una causa prominente di conflitto. Secondo Azar Gat, l'effetto della Regina Rossa \u00e8 stabilito quando due gruppi in competizione si trovano in un dilemma di sicurezza. Il \"dilemma di sicurezza\" (chiamato anche \"trappola hobbesiana\") \u00e8 il risultato di misure difensive prese per migliorare la propria sicurezza e comprende il possesso di inerenti capacit\u00e0 offensive; ci\u00f2 comporta una strategia militare. Questa strategia causa in ogni rivale il consumo sempre maggiore delle risorse per distanziare l'altro e guadagnare un vantaggio. Se un vantaggio \u00e8 guadagnato, il conflitto termina ed il gruppo con pi\u00f9 risorse vince. La maggior parte delle volte i rivali continuano comunque a competere, provocando cos\u00ec l'effetto della Regina Rossa, perch\u00e9 nessuno \u00e8 capace di guadagnare un vantaggio. Pi\u00f9 la strategia \u00e8 lungimirante, meno razionale diventa. Di conseguenza si genera un dilemma del prigioniero. Ogni rivale non pu\u00f2 fermare la sua strategia a causa di un sospetto reciproco e della paura che l'altro gruppo possa guadagnare un vantaggio tattico significativo. A causa di ci\u00f2, l'effetto della Regina Rossa \u00e8 una conseguenza comune della competizione tra uomini e dei conflitti militari, soprattutto nella corsa agli armamenti."}
{"id": "4004304", "revid": "310175", "url": "https://it.wikipedia.org/wiki?curid=4004304", "title": "Chichi jima", "text": ""}
{"id": "4004309", "revid": "831312", "url": "https://it.wikipedia.org/wiki?curid=4004309", "title": "Pieter Serry", "text": ""}
{"id": "4004310", "revid": "110157", "url": "https://it.wikipedia.org/wiki?curid=4004310", "title": "Sir\u00e1", "text": "Sir\u00e1 \u00e8 un comune della Repubblica Ceca facente parte del distretto di Rokycany, nella regione di Plze\u0148."}
{"id": "4004316", "revid": "767487", "url": "https://it.wikipedia.org/wiki?curid=4004316", "title": "Ride It (Jay Sean)", "text": "Ride It \u00e8 un brano musicale del cantante britannico Jay Sean, pubblicato come primo singolo estratto dal suo album \"My Own Way\" il 21 gennaio 2008. Il singolo ha raggiunto l'undicesima posizione della Official Singles Chart, ed ha avuto un buon successo anche in Russia, Bulgaria e Romania. Una versione in hindi \u00e8 stata inserita nell'edizione indiana di \"My Own Way\".\nAltre versioni.\nNel 2019 viene pubblicata una versione remix del brano realizzata dal DJ kosovaro Regard che, grazie al social TikTok, riesce a riscuotere un notevole successo internazionale."}
{"id": "4004318", "revid": "599013", "url": "https://it.wikipedia.org/wiki?curid=4004318", "title": "Kenji Suda", "text": "Biografia.\nIn Coppa del Mondo esord\u00ec il 15 dicembre 1990 a Sapporo (45\u00b0) e ottenne il primo podio il 5 marzo 1994 a Lahti (2\u00b0).\nIn carriera prese parte a un'edizione dei Giochi olimpici invernali, (39\u00b0 nel trampolino normale, 17\u00b0 nel trampolino lungo, 4\u00b0 nella gara a squadre), a due dei Campionati mondiali (5\u00b0 nella gara a squadre a Falun 1993 il miglior risultato), e a una dei Mondiali di volo, Harrachov 1992 (21\u00b0)."}
{"id": "4004321", "revid": "110157", "url": "https://it.wikipedia.org/wiki?curid=4004321", "title": "Skomelno", "text": "Skomelno \u00e8 un comune della Repubblica Ceca facente parte del distretto di Rokycany, nella regione di Plze\u0148."}
{"id": "4004325", "revid": "1458600", "url": "https://it.wikipedia.org/wiki?curid=4004325", "title": "Piazza di Santa Maria in Trastevere", "text": "Piazza di Santa Maria in Trastevere \u00e8 una delle piazze pi\u00f9 importanti di Roma situata nel centro del rione Trastevere.\nStoria.\nLa piazza prende il nome dalla Basilica di Santa Maria in Trastevere fondata nel III secolo da papa Callisto I e rinnovata nel XII secolo per volere di papa Innocenzo II. Al centro della Piazza la fontana omonima, una delle pi\u00f9 antiche di Roma, che nei secoli sub\u00ec vari interventi di restauro di cui l'ultimo ad opera dell'architetto Carlo Fontana verso la fine del XVII secolo."}
{"id": "4004327", "revid": "1305772", "url": "https://it.wikipedia.org/wiki?curid=4004327", "title": "Maybe (Jay Sean)", "text": "Maybe \u00e8 un brano musicale del cantante britannico Jay Sean, pubblicato come secondo singolo estratto dal suo album \"My Own Way\" il 14 aprile 2008. Il singolo ha raggiunto la diciannovesima posizione della Official Singles Chart, ed ha avuto un buon successo anche in Giappone. Una cover del brano in cinese \u00e8 stata registrata da Coco Lee."}
{"id": "4004328", "revid": "831312", "url": "https://it.wikipedia.org/wiki?curid=4004328", "title": "Julien Simon", "text": ""}
{"id": "4004329", "revid": "767487", "url": "https://it.wikipedia.org/wiki?curid=4004329", "title": "Il cavaliere della rosa (film)", "text": "Il cavaliere della rosa (\"Der Rosenkavalier\") \u00e8 un film muto del 1925 sceneggiato, prodotto e diretto da Robert Wiene. Il film \u00e8 la versione cinematografica del testo di Hugo von Hofmannsthal e dell'opera di Richard Strauss.\nProduzione.\nIl film fu prodotto dalla Pan-Film. Venne girato a D\u00fcrnstein e negli studi Listo-Atelier di Vienna.\nDistribuzione.\nIl film fu presentato in prima al cine-teatro Haydn-Kino di Vienna il 10 dicembre 1925. In Germania, venne proiettato alla Staatsoper di Dresda il 10 gennaio 1926 con lo stesso Richard Strauss alla direzione dell'orchestra.\nIn Italia venne distribuito dalla \"Pan Film\"."}
{"id": "4004331", "revid": "1226", "url": "https://it.wikipedia.org/wiki?curid=4004331", "title": "Crescendo a Karhide", "text": ""}
{"id": "4004342", "revid": "118049297", "url": "https://it.wikipedia.org/wiki?curid=4004342", "title": "Flavio Castellani", "text": "Il Minor Planet Center gli accredita la scoperta di sei asteroidi, effettuate tra il 1994 e il 1998, tutte in collaborazione con altri astronomi: Plinio Antolini, Ivano Dal Prete e Ulisse Munari. Ha inoltre coscoperto:"}
{"id": "4004347", "revid": "1543377", "url": "https://it.wikipedia.org/wiki?curid=4004347", "title": "USS United States (1797)", "text": "La USS \"United States\" era una fregata a vela a tre alberi, varata nel 1797 all'inizio della presidenza di John Adams e rimasta in servizio con l'US Navy fino al 1849. Fu la prima nave da guerra americana a portare questo nome. Nel 1861 fu riattivata dalla Marina Confederata e fu definitivamente demolita nel 1865.\nIl servizio con l'US Navy.\nIl 27 marzo del 1794 il Congresso americano eman\u00f2 la legge navale (\"Act to Provide a Naval Armament\") con la quale veniva costituita la marina militare degli Stati Uniti e si autorizzava contestualmente la costruzione di una prima serie di sei fregate progettate dai cantieri navali di Philadelphia su disegno del progettista Joshua Humphreys e del capitano Thomas Truxtun. La prima unit\u00e0 della serie fu la fregata USS \"United States\", varata il 10 maggio del 1797 ed entrata in servizio l'11 luglio successivo, al comando del capitano John Barry che era stato un eroe della Guerra d'Indipendenza. La nave era di grande dislocamento per essere una fregata, e con armamento decisamente pi\u00f9 pesante delle sue omologhe inglesi dell'epoca; per esempio la sua bordata era di 864 libbre contro le 528 libbre di una fregata pesante inglese da 38 cannoni armata con cannoni lunghi da 18 libbre. Solo dopo parecchi anni le marine francese ed inglese metteranno in servizio delle navi pressoch\u00e9 equivalenti come potenza di fuoco.\nLa nuova nave fu subito impiegata nella guerra non dichiarata che contrappose gli Stati Uniti e la Francia a partire dal 1798 e fino al 30 settembre del 1800, quando fu sottoscritto il trattato di Mortefontaine che pose fine alle ostilit\u00e0.\nDurante il conflitto, che fu condotto soprattutto per mare, la \"United States\" si impegn\u00f2 soprattutto a dare la caccia alle navi corsare francesi che insidiavano il traffico commerciale americano nel Mar dei Caraibi. Il 21 agosto del 1798 la fregata fece base nel porto di Bridgetown (Barbados) assieme alla \"Delaware\", una nave ex-mercantile acquistata e militarizzata dall'US Navy. Il giorno successivo la \"United States\" insegu\u00ec e cattur\u00f2 la nave corsara francese \"Sans Pareil\".\nIl 4 settembre la fregata cattur\u00f2 un'altra nave corsara, la \"Jalouse\" e alcuni mesi dopo, il 3 febbraio 1799, affond\u00f2 la \"L'Armour de la Patrie\" e ne cattur\u00f2 i marinai superstiti che furono utilizzati per uno scambio con 58 marinai americani imprigionati a Guadalupa. Il 26 febbraio la fregata riusc\u00ec a intercettare e a liberare il mercantile \"Cicero\" che era stato catturato dai francesi. Nelle settimane seguenti ulteriori navi da guerra si unirono alla \"United States\" per formare una squadra navale posta sotto il comando di Barry. Il 26 marzo, al largo di Antigua, la United States cattur\u00f2 la corsara \"La Tartueffe\" e liber\u00f2 lo sloop americano \"Vermont\".\nIl 19 aprile 1799 Barry lasci\u00f2 il comando della squadra al commodoro Truxtun e la \"United States\" si dedic\u00f2 a scortare i convogli di mercantili in rotta tra gli Stati Uniti e l'Europa. Con la fine delle ostilit\u00e0 con la Francia, sancita dal trattato di Mortefontaine del 30 settembre 1800, la fregata fu richiamata in patria e il 6 giugno del 1801 fu ritirata dal servizio attivo, rimanendo ormeggiata nel fiume Potomac..\nLa Guerra del 1812.\nNel 1809 la USS \"United States\" fu richiamata in servizio e il 10 giugno del 1810 salp\u00f2 alla volta del porto di Norfolk al comando del capitano Steven Decatur Jr.. Mentre la fregata si trovava a Norfolk per le operazioni di allestimento, il capitano Decatur incontr\u00f2 il parigrado inglese John S. Carden che comandava la fregata HMS \"Macedonian\", una fregata pesante della classe Lively da 38 cannoni da 18 libbre. L'ufficiale inglese scommise che se le due navi si fossero incontrate in battaglia, avrebbe catturato la USS \"United States\". L'occasione di mettere in pratica la scommessa giunse due anni dopo, quando gli Stati Uniti dichiararono guerra alla Gran Bretagna, il 19 giugno del 1812. La fregata americana fu impiegata lungo le rotte atlantiche e il 25 ottobre, mentre si trovava ad alcune centinaia di chilometri a sud delle isole Azzorre, le sue vedette avvistarono la HMS \"Macedonian\".\nImmediatamente le due navi manovrarono per il combattimento. Il capitano inglese cerc\u00f2 di serrare le distanze seguendo una rotta parallela a quella della nave avversaria, mentre Decatur cerc\u00f2 di mantenere la distanza per sfruttare il vantaggio in gittata dei propri cannoni da 24 libbre rispetto ai pezzi da 18 libbre della \"Macedonian\". Dopo i primi scambi di colpi, la \"United States\" riusc\u00ec a piazzare una salva sulla fregata inglese che sub\u00ec seri danni alla velatura e una conseguente riduzione della capacit\u00e0 di manovrare. Il combattimento, iniziato alle 09:20, prosegu\u00ec ancora per ore ma la fregata americana sfrutt\u00f2 il vantaggio acquisito per tempestare di colpi l'avversaria. Attorno a mezzogiorno la \"Macedonian\", ridotta quasi a un rottame galleggiante, si arrese. Gli inglesi subirono pesanti perdite, con 104 marinai uccisi contro i 12 caduti sulla \"United States\", che aveva riportato danni minori. La \"Macedonian\" fu rimessa in condizione di navigare e il 4 dicembre la \"United States\" fece ingresso trionfale con la sua preda nel porto di New York.\nIl 24 maggio del 1813 la \"United States\" lasci\u00f2 il porto di New York insieme alla \"Macedonian\" che nel frattempo era stata riparata e acquisita dalla marina americana, e allo sloop Hornet. La piccola squadra navale fu per\u00f2 costretta a rifugiarsi nel porto di New London nel Connecticut, il 1\u00ba giugno seguente, perch\u00e9 braccata dalla flotta inglese che impose un blocco navale. L'anno successivo il capitano Decatur e l'equipaggio della \"United States\" abbandonarono la fregata e furono trasferiti su un'altra nave. La \"United States\" rimase bloccata nel porto di New London fino alla fine della guerra.\nDal 1815 al 1849.\nNel marzo del 1815 il governo americano decise di inviare due squadre navali nel Mediterraneo allo scopo di fronteggiare la situazione di crisi che si era venuta a creare con l'Algeria e che degener\u00f2 nella cosiddetta seconda guerra barbaresca. La \"United States\", affidata al capitano John Shaw, avrebbe dovuto far parte della squadra comandata dal commodoro William Brainbridge ma le operazioni di ripristino e di allestimento durarono pi\u00f9 del previsto e quando la fregata raggiunse il teatro di operazioni, la guerra contro l'Algeria era gi\u00e0 terminata con la sottoscrizione di un accordo di pace. La nave rimase comunque nel Mediterraneo fino al 1819, in modo da poter intervenire tempestivamente in caso di violazione dell'accordo, e fece rientro in patria il 18 maggio di quell'anno, approdando nel porto di Hampton Roads. Il 9 giugno la fregata fu ritirata dal servizio e rimase ormeggiata a Norfolk.\nNel 1824 la \"United States\" fu riattivata e, al comando del commodoro Isaac Hull, fu inviata nel Pacifico dove rimase fino al 1827 con compiti di protezione dei traffici marittimi. Dal 1828 al 1832 la fregata fu sottoposta a estesi lavori di riparazione e di ammodernamento, prima nei cantieri di Philadelphia e poi in quelli di New York. Dal 1833 al 1838 la nave fu dislocata in Mediterraneo. Rientrata negli Stati Uniti, fu assegnata all'Home Squadron, il gruppo navale creato nel 1838 per il controllo del Nord Atlantico e del Golfo del Messico. Nel 1841 la fregata and\u00f2 in cantiere a Norfolk, per riparazioni, e poi fu inviata di nuovo nel Pacifico. Il 17 agosto del 1843, mentre il veliero si trovava a Honolulu, nel suo equipaggio si arruol\u00f2 Herman Melville, che avrebbe poi scritto il noto romanzo \"Moby Dick\".\nRientrata negli Stati Uniti nel 1844, la fregata fu ritirata dal servizio per poi essere nuovamente riattivata nel 1846, quando fu assegnata all'African Squadron per contribuire al contrasto della tratta degli schiavi. L'anno seguente raggiunse il Mediterraneo e nel 1848 torn\u00f2 in patria. Il 24 febbraio del 1849 fu posta in riserva e lasciata nei cantieri di Norfolk.\nGuerra di secessione.\nNel 1861 scoppi\u00f2 la Guerra di secessione americana tra gli Stati Uniti e gli Stati Confederati e il porto di Norfolk fu conquistato dai confederati che decisero di recuperare e riutilizzare la fregata per la difesa portuale, incorporandola nelle proprie forze navali il 29 aprile di quell'anno. Il successivo 15 giugno la \"USS United States\" (che i confederati denominarono \"CSS Confederate States\") fu allestita come nave caserma per accogliere gli equipaggi destinati a essere imbarcati su altre navi e come batteria portuale con l'installazione di 19 cannoni sul ponte. Nel maggio del 1862 i confederati abbandonarono il porto di Norfolk e affondarono la fregata al fine di ostacolare l'accesso alle navi della marina degli Stati Uniti. Le autorit\u00e0 statunitensi riuscirono a recuperare il vascello che giaceva adagiato sul fondo, e a trainarlo in cantiere, dove rimase fino a dicembre del 1865, quando la nave fu definitivamente demolita."}
{"id": "4004350", "revid": "599013", "url": "https://it.wikipedia.org/wiki?curid=4004350", "title": "38238 Hol\u00edc", "text": ""}
{"id": "4004352", "revid": "1226", "url": "https://it.wikipedia.org/wiki?curid=4004352", "title": "Diventare adulti in Karhide", "text": ""}
{"id": "4004353", "revid": "287204", "url": "https://it.wikipedia.org/wiki?curid=4004353", "title": "Jake Peavy", "text": "Peavy fu scelto dai San Diego Padres al 15\u00ba giro nel draft 1999. Con i San Diego Padres in carriera ha collezionato tre convocazioni all'All-Star Game e ha vinto il premio come miglior lanciatore della lega (Cy Young Award) nel 2007. Dal punto di vista statistico \u00e8 stato leader della lega in ERA nel 2004 (2.27) e nel 2007 (2.54), leader in strikeout totali nel 2005 (215) e nel 2007 (240). Nella stagione 2007 \u00e8 stato anche leader della lega nelle vittorie (19), conquistando la Tripla corona. Dal 2009 \u00e8 passato a giocare con i Chicago White Sox, dopo di che ha militato nei Boston Red Sox e i San Francisco Giants.\nCon la nazionale di baseball degli Stati Uniti d'America ha disputato il World Baseball Classic 2006 e il World Baseball Classic 2009.\nCarriera.\nSan Diego Padres.\n2002-2004.\nNel 2002 Peavy, dopo un inizio giocato nelle minor league (livello AA), il 22 giugno fu chiamato dai Padres per giocare contro i New York Yankees. Nella sua prima partita sub\u00ec una sconfitta concedendo un punto, 3 valide in 6 inning lanciati. Nella stagione 2003 gioc\u00f2 32 partite con un record vinte-perse di 12-11, un'ERA di 4.11 e 156 strikeout. Nel 2004 al suo terzo anno da professionista nella MLB divenne uno dei lanciatori partenti dei Padres, dove si afferm\u00f2 subito come uno dei migliori lanciatori della lega. Chiuse la stagione con un record vinte-perse di 15-6 con 173 strikeout in 166 inning lanciati. Ottenne la ERA pi\u00f9 bassa della lega (2.27), diventando il pi\u00f9 giovane lanciatore a farlo dai tempi di Dwight Gooden (1985).\n2005-2006.\nIl 5 maggio, Peavy firm\u00f2 un prolungamento del contratto fino al 2009 del valore di 14.5 milioni di dollari. Nella stessa stagione fu selezionato per partecipare al suo primo All-Star Game. Chiuse la stagione con 216 strikeout in 203 inning lanciati, classificandosi al primo posto nella National League (NL) e al secondo posto dell'intera Major League Baseball. Chiuse la stagione 2006 con 215 strikeout.\n2007.\nNel 2007 fu convocato per la seconda volta in carriera all'All-Star Game giocatosi nel mese di luglio. Il 2 agosto 2007 ha messo a segno il suo 1000\u00b0 strikeout in carriera contro gli Arizona Diamondbacks. Ha fine stagione 2007 ha vinto l'ambita tripla corona essendo arrivato primo in media PGL (2.54), strikeout (240) e vittorie (19) diventando l'ottavo giocatore a compiere tale impresa. Il 23 ottobre, Peavy fu premiato con il Cy Young Award. Il 12 dicembre 2007 firm\u00f2 un prolungamento di altri quattro anni del contratto dal valore di 52 milioni di dollari, il pi\u00f9 oneroso nella storia dei Padres.\n2008-2009.\nIl 5 aprile 2008 contro i Los Angeles Dodgers, Peavy concesse 2 valide e ha chiuso una partita completa senza subire punti. Nel mese di maggio sub\u00ec un infortunio al gomito destro. Chiuse la stagione regolare con un record di 10-11 e una media PGL di 2.85 (3\u00b0 nella lega). Nel 2009 sub\u00ec un infortunio al tendine che gli fece saltare l'intera stagione.\nChicago White Sox.\n2009-2012.\nIl 31 luglio 2009, Peavy fu ceduto ai Chicago White Sox in cambio di tre giocatori. In 16 partite giocate con i White Sox ha messo a segno 110 strikeout con un'ERA di 3.45. Nella stagione 2010 sub\u00ec un infortunio che ne limit\u00f2 l'utilizzo. Nel 2011 successe un'analoga situazione che lo limit\u00f2 a 19 partite con 95 strikeout e una media PGL di 4.92.\nNella stagione 2012, Peavy gioc\u00f2 32 partite, con un record vinte-perse di 11-12, un'ERA di 3.37 e 194 strikout in 219 inning lanciati."}
{"id": "4004354", "revid": "1005847", "url": "https://it.wikipedia.org/wiki?curid=4004354", "title": "Elezioni parlamentari a Malta del 1987", "text": "Le elezioni parlamentari a Malta del 1987 si tennero il 9 maggio e videro la vittoria del Partito Nazionalista."}
{"id": "4004355", "revid": "1543377", "url": "https://it.wikipedia.org/wiki?curid=4004355", "title": "Hansj\u00f6rg J\u00e4kle", "text": "Biografia.\nIn origine combinatista nordico, J\u00e4kle si dedic\u00f2 esclusivamente al salto dopo la riunificazione della Germania (1990), poich\u00e9 nella nuova nazionale riunificata ebbero maggior spazio i pi\u00f9 forti atleti provenienti dall'ex Germania Est. In Coppa del Mondo esord\u00ec il 30 gennaio 1993 a Tauplitz (31\u00b0) e ottenne la prima vittoria, nonch\u00e9 primo podio, il 25 marzo 1994 a Thunder Bay.\nIn carriera prese parte a due edizioni dei Giochi olimpici invernali, (24\u00b0 nel trampolino lungo, 1\u00b0 nella gara a squadre) e (17\u00b0 nel trampolino normale, 57\u00b0 nel trampolino lungo, 2\u00b0 nella gara a squadre), a due dei Campionati mondiali, vincendo due medaglie, e a due dei Mondiali di volo (10\u00b0 in entrambe le occasioni)."}
{"id": "4004356", "revid": "287204", "url": "https://it.wikipedia.org/wiki?curid=4004356", "title": "Hansjorg Jakle", "text": ""}
{"id": "4004357", "revid": "104458", "url": "https://it.wikipedia.org/wiki?curid=4004357", "title": "Hansjoerg Jaekle", "text": ""}
{"id": "4004358", "revid": "287204", "url": "https://it.wikipedia.org/wiki?curid=4004358", "title": "38238 Hol\u00ed\u010d", "text": "38238 Hol\u00ed\u010d \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,5791790\u00a0UA e da un'eccentricit\u00e0 di 0,3148300, inclinata di 6,49885\u00b0 rispetto all'eclittica.\nL'asteroide \u00e8 dedicato all'omonima citt\u00e0 della Slovacchia."}
{"id": "4004359", "revid": "22475", "url": "https://it.wikipedia.org/wiki?curid=4004359", "title": "Rehearsals for Retirement", "text": "Rehearsals for Retirement \u00e8 il sesto album di Phil Ochs, registrato tra il 1968 e il 1969 e pubblicato nel maggio del 1969 per l'A&amp;M. L'album si classific\u00f2 alla posizione numero 167 della classifica Billboard 200, fu il risultato pi\u00f9 alto ottenuto da Ochs per un album studio. Il singolo estratto da quest'album fu \"My Life/The World Began in Eden and Ended in Los Angeles\".\nPhil Ochs registr\u00f2 quest'album sconvolto dalla violenza vista alla Covention democratica di Chicago del 1968. Questi eventi cambiarono completamente la vita del ventottenne texano che decise di dichiararsi morto scrivendo su di una lapide presente sulla copertina di \"Rehearsals for Retirement\":\nPHIL OCHS \n(AMERICAN) \nBORN: EL PASO, TEXAS, 1940\nDIED: CHICAGO, ILLINOIS, 1968 "}
{"id": "4004362", "revid": "287204", "url": "https://it.wikipedia.org/wiki?curid=4004362", "title": "38238 Holic", "text": ""}
{"id": "4004364", "revid": "287204", "url": "https://it.wikipedia.org/wiki?curid=4004364", "title": "38238 Holi\u010d", "text": ""}
{"id": "4004371", "revid": "76963", "url": "https://it.wikipedia.org/wiki?curid=4004371", "title": "Anri", "text": "Anri \u00e8 anche l'autrice di molti dei brani da lei interpretati. Ha debuttato nel 1978 con il singolo \"Oribia o Kikinagara\" di Amii Ozaki. Nel 1983, il suo brano \"Cat's Eye\" venne utilizzato come prima sigla d'apertura dell'anime \"Cat's Eye\" e debutt\u00f2 alla prima posizione della classifica \"Countdown Japan\". Il brano \u00e8 anche ricordato per essere stato il primo pezzo J-pop ad essere usato come sigla di un anime. La sua popolarit\u00e0 aument\u00f2 ancora di pi\u00f9 dopo la sua apparizione al \"Red and White New Year's Music Special\" alla fine di quello stesso anno.\nFra gli altri suoi singoli di successo si possono ricordare \"Summer Candles\" e \"Dolphin Ring\", entrambi diventati standard pop nei matrimoni e nelle feste giapponesi. Per tutti gli anni ottanta e per i primi anni novanta, gli album di Anri ebbero un grande successo di vendite. Anri \u00e8 stata spesso citata come la prima cantante giapponese ad aver fuso lo stile occidentale ed il j-pop. \u00c8 stata anche una delle prime cantanti giapponesi ad uscire dai confini nazionali con un tour, arrivando a fare tappa alle Hawaii nel 1987. In anni pi\u00f9 recenti ha cantato il tema di chiusura delle Olimpiadi invernali 1998 di Nagano, mentre nel 2002 ha iniziato a collaborare con il chitarrista jazz fusion Lee Ritenour, con il quale ha prodotto nel 2002 l'album \"Smooth Jam - Quiet Storm\"."}
{"id": "4004372", "revid": "287204", "url": "https://it.wikipedia.org/wiki?curid=4004372", "title": "Americo Montanarini", "text": ""}
{"id": "4004373", "revid": "984922", "url": "https://it.wikipedia.org/wiki?curid=4004373", "title": "Stein Hendrik Tuff", "text": "Biografia.\nIn Coppa del Mondo esord\u00ec il 15 gennaio 1994 a Liberec (44\u00b0) e ottenne l'unico podio il 25 marzo 1994 a Thunder Bay (2\u00b0).\nIn carriera prese parte a un'edizione dei Giochi olimpici invernali, (43\u00b0 nel trampolino lungo)."}
{"id": "4004382", "revid": "767487", "url": "https://it.wikipedia.org/wiki?curid=4004382", "title": "Frau Eva", "text": "Frau Eva \u00e8 un film muto del 1916 diretto da Artur Berger e Robert Wiene.\nProduzione.\nIl film fu prodotto da Oskar Messter per la Messter Film GmbH (Berlino).\nDistribuzione.\nIl Germania, ebbe il visto di censura BZ.38901 rilasciato nel febbraio 1916. Proibito ai minori, fu proiettato in prima alla Mozartsaal di Berlino nello stesso mese."}
{"id": "4004391", "revid": "767487", "url": "https://it.wikipedia.org/wiki?curid=4004391", "title": "Morgan Kibby", "text": "Ha fondato la band baroque pop e dark cabaret The Romanovs, precedentemente nota come Morgan Grace e Morgan &amp; The Hidden Hands, \u00e8 stata cantante e tastierista del gruppo dream pop e synth pop M83 e attualmente ha un progetto solista, sotto il suo pseudonimo, dedicato all'electropop e alla dance elegante.\nHa anche scritto musica per altri artisti; in particolare, per i Panic! at the Disco ha co-scritto quattro brani di Death of a Bachelor, due dei quali li ha anche co-prodotti, e tre brani di Pray for the Wicked; per Lady Gaga ha invece co-scritto i tre interludi strumentali che danno il titolo all'album Chromatica. Talvolta Morgan Kibby fa anche da corista per vari artisti.\nKibby ha inoltre composto le colonne sonore per i film \"A Necessary Death\" e \"Bang Gang\" e ha prestato la voce per alcuni trailer, ad esempio per quelli di \"Harry Potter e il calice di fuoco\" e \"Orgoglio e pregiudizio\".\nDal 1997 al 2004 ha anche fatto l'attrice; in particolare ha interpretato Gwen Taylor nella sitcom \"Eddie, il cane parlante\", andata in onda su Nickelodeon dal 1999 al 2002."}
{"id": "4004392", "revid": "92723", "url": "https://it.wikipedia.org/wiki?curid=4004392", "title": "Suzanne Belperron", "text": "Biografia.\nInfanzia.\nSuzanne \u00e8 la figlia di Jules Alix Vuillerme (1861-1913), commerciante, e di Marie Clarisse Faustine Bailly-Ma\u00eetre (1866-1931).\nNasce il 26 settembre 1900 nella citt\u00e0 francese di Saint-Claude, nel Massiccio del Giura, a 60 chilometri da Ginevra (Svizzera). Nel corso dei secoli, nei lunghi mesi invernali, gli abitanti della regione del Jura, isolata e nota per la durezza del clima, avevano sviluppato una vasta gamma di mestieri tradizionali, tra cui l'arte del taglio delle pietre. La citt\u00e0 di Saint-Claude \u00e8 cos\u00ec diventata, tra il 1885 e il 1929, uno dei pi\u00f9 importanti centri mondiali del taglio dei diamanti.\nSua madre, a conoscenza delle sue precoci doti di designatrice, la incoraggi\u00f2 a coltivare il suo talento e la iscrive a \"L'Ecole des Beaux-Arts\" di Besan\u00e7on, fondata dal pittore svizzero Melchior Wirsch e dallo scultore Luc Breton nel 1773. Accanto alla scuola, era ospitato il Mus\u00e9e des Beaux-arts et d'Arch\u00e9ologie, il pi\u00f9 antico museo pubblico di Francia, creato nel 1694, un secolo prima del Museo del Louvre, che ha ospitato una delle pi\u00f9 importanti collezioni di studi di disegno della Francia e una grande collezione egiziana.\nSuzanne Vuillerme vinse il primo premio del concorso dell'anno 1917-1918, che concludono anni di corso di \"decorazione dell'orologeria e della gioielleria.\nArtista d'avanguardia di \"Casa Boivin\".\nSuzanne Belperron \u00e8 attratta da Parigi, che nei \"ruggenti anni venti\" \u00e8 uno dei centri pi\u00f9 importanti per la gioielleria mondiale.\nNel marzo 1919, Suzanne Belperron fu assunta come stilista-designer da Jeanne Boivin, vedova di Rene Boivin. Casa Boivin, fondata nel 1890, aveva infatti perso nel 1917 il suo fondatore, disegnatore e incisore di talento.\nFin da 1920 apparvero nelle collezioni della casa Ren\u00e9 Boivin molti gioielli ispirati dai disegni abbozzati da Suzanne Vuillerme verso 1917, quando era ancora studentessa ai Beaux-Arts. Ma a quel tempo, questi volumi con curve molto femminili, erano contro la corrente del movimento Art D\u00e9co, durante il quale il gioiello era volutamente geometrico e strutturato con forme industriali. Senza figli, Suzanne si dedica interamente alla creativit\u00e0 e allo sviluppo della fama internazionale della societ\u00e0. Nel 1924, all'et\u00e0 di 23 anni, \u00e8 anche co-direttore della casa Ren\u00e9 Boivin.\nSpos\u00f2 John Belperron, un ingegnere di professione, l'11 luglio 1924. La coppia si trasfer\u00ec a Parigi, in via Lamarck 49, a Montmartre.\nGli anni '30.\nDopo tredici anni, si pu\u00f2 ipotizzare che si senta un po' frustrata per l'anonimia dei suoi disegni e creazioni originali. Questa anonimia imposta \u00e8 la regola stabilita per i progettisti-creatori, come \u00e8 il caso di Peter Charles e Jacqueau Lemarchand per Cartier, di Rene Sim Lacaze per Van Cleef &amp; Arpels.\nNel febbraio 1932, all'et\u00e0 di 32 anni, lascia la casa Ren\u00e9 Boivin, dopo avare accettato la proposta da Bernard Herz come direttore artistico e tecnico. Entrambi si conoscono da anni perch\u00e9 questo famoso commerciante parigino in perle e pietre preziose \u00e8 uno dei fornitori della casa Ren\u00e9 Boivin. Ella Decide di collaborare con il gioielliere Adrien Louart (1890-1989), e l'Atelier Gro\u00ebn\u00e9 &amp; Dard\u00e9 diventa il suo produttore esclusivo.\nDurante gli anni trenta, le creazioni originali di Suzanne Belperron danno alla casa Bernard Herz una crescente notoriet\u00e0 internazionale. La sua fama cresce, Suzanne Belperron s'impone e diventa una figura brillante nel mondo dell'arte, in Francia e all'estero. Quasi ogni mese, le sue creazioni, degne delle pi\u00f9 grandi gioiellerie come Cartier, Boucheron, Van Cleef &amp; Arpels, vengono pubblicate nelle pagine delle riviste di moda di lusso, come Vogue e Harper's Bazaar con la collaborazione regolare di fotografi come George Hoyningen-Huene e Horst P. Horst. La sua fedele amica Diana Vreeland, redattrice capo della moda dal 1937 al 1962 di \"Harper's Bazaar\", poi di Vogue americano dal 1962 al 1972, adorava lo stile della creatrice.\nIl famoso gioielliere di New York, Paul Flato, nel luglio 1939, la richiese per una collaborazione artistica. Suzanne rifiuta questa offerta.\n\u00ab Il mio stile \u00e8 la mia firma \u00bb.\nI suoi disegni erano molto fantasiosi e ricchi di personalit\u00e0, traendo ispirazione dalla natura e dalle culture del mondo esotico (India, Cina, India, Giappone, Africa e Oceania).\n\"Il mio stile \u00e8 la mia firma\" \u00e8 il motto enunciato da Suzanne Belperron durante tutta la sua carriera. Lei crede che l'originalit\u00e0 li rende facilmente identificabili ed che \u00e8 non necessario firmarli.\nLa seconda guerra mondiale sconvolge il destino di Bernard Herz e la sua casa.\nAll'inizio dell'occupazione militare di Parigi, Bernard Herz, di origine ebraica, viene interrogato pi\u00f9 volte. La prima volta, Suzanne Belperron, grazie all'intervento della sua grande amica Rika Radif\u00e9, moglie dell'attore Harry Baur, riesce a salvarlo dalla Gestapo.\nA seguito delle leggi antisemite adottate dal Governo di Vichy, per assicurarne la sostenibilit\u00e0, nel novembre 1940 prende le redini della casa di Bernard Herz.\nSu richiesta di Bernard Herz, dopo il suo primo arresto, Suzanne Belperron, il 23 gennaio 1941, iscrive nel registro di commercio una societ\u00e0 a responsabilit\u00e0 limitata, sotto il nome di \"Suzanne Belperron SARL\", con un capitale sociale di 700.000 franchi. Ha un socio, Henry Guiberteau. Il suo amico Marcel Coard presta aiuto e fondi per la transazione. Sapendo che il futuro della casa \u00e8 esclusivamente sulle sue spalle, Suzanne Belperron continua a creare durante la guerra, nonostante le difficolt\u00e0 di approvvigionamento dei materiali necessari per la realizzazione dei suoi gioielli.\nIl 2 novembre 1942, Bernard Herz e Suzanne Belperron vengono arrestati dalla Gestapo, a seguito di una lettera di denuncia, e condotti in Avenue Foch, a Parigi, per essere interrogati.\nBenard Herz viene immediatamente deportato nel campo di internamento di Drancy, dove rimase fino al 2 settembre 1943, data in cui fu trasferito in un Campo di sterminio in Polonia, il Campo di concentramento di Auschwitz. Per quanto riguarda Suzanne Belperron, fu convocata dalla Gestapo per fornire documenti ufficiali che dimostrassero le sue origini e la religione della sua famiglia.\nDurante le ostilit\u00e0, Suzanne si unisce alla Resistenza francese. A guerra finita, uno dei suoi amici, il famoso rappresentante della Resistenza francese, Andr\u00e9 Chamson, eletto membro dell'Accademia francese le chieder\u00e0 nel 1956 di realizzare la sua spada.\nIl dopo guerra, creazione di \"Casa Herz-Belperron\".\nNella sua ultima lettera del campo di Drancy il 21 Feb 1943, Bernard Herz affida a Suzanne Belperron i suoi interessi commerciali, le sue ultime volont\u00e0 e gli interessi dei suoi figli, Jean e Aline.\nNel giugno 1946, Jean, il figlio di Bernard Herz, prigioniero di guerra, \u00e8 finalmente liberato e torna a Parigi. Secondo le ultime volont\u00e0 del padre, quest'ultimo ritrova la sua posizione nella societ\u00e0 e ne crea una nuova suddivisa in parti uguali denominata \"Jean Herz - Suzanne Belperron SARL\".\nIl 12 luglio 1963, la disegnatrice di gioielli sar\u00e0 elevata al rango di Cavaliere della Legion d'onore. La Croce le \u00e8 data dal suo caro amico, Jean Marchat, ufficiale della Legion d'onore, membro della Com\u00e9die-Fran\u00e7aise.\nClienti famosi.\nNei suoi saloni privati, situati al terzo piano della via di Ch\u00e2teaudun, decorato dal suo amico Marcel Coard, Suzanne Belperron spesso disegnava i gioielli per soddisfare la natura di un particolare cliente. Era completamente in sintonia con quello che cercavano in quel momento le generazioni pi\u00f9 giovani, mescolando le pietre preziose e semipreziose all'interno del disegno sinuoso e sensuale, senza mai produrre un gioiello piatto.\nI suoi gioielli sono indossati da una famosa clientela cosmopolita. Aveva come clienti le maggiori corti d'Europa, le dinastie Aga Khan, Rothschild, Wildenstein e Duca di Windsor. Suzanne Belperron ha anche attirato i clienti dal mondo delle arti e dello spettacolo (attori, comici, drammaturghi, danzatori e cantanti), come Jos\u00e9phine Baker, architetto Robert Mallet-Stevens, Ganna Walska, Arno Breker, Raoul Dufy, Daisy Fellowes, Colette, Alice Cocea, Fran\u00e7oise Rosay, Gary Cooper, Mary Bell, Charles Boyer, Harry Baur, Louise de Vilmorin, l'attrice americana Adele Astaire, l'attrice britannica Merle Oberon e l'attrice messicana Mar\u00eda F\u00e9lix. Dal mondo della moda, i nomi includono, in particolare i suoi amici Elsa Schiaparelli, Diana Vreeland, Nina Ricci, Christian Dior e Jeanne Lanvin. E per il mondo della politica, nomi come Paul Reynaud, L\u00e9on Blum, Maurice Couve de Murville o la signora Houphou\u00ebt-Boigny..\nFine della carriera.\nQuattro anni dopo la morte del marito, avvenuta nel giugno 1970, all'Assemblea generale del 28 giugno 1974, Suzanne Belperron e il suo socio Jean Herz decidono di sciogliere la loro partnership amichevolmente. Il 31 dicembre 1975, la societ\u00e0 Belperron Herz \u00e8 liquidata.\nQuesta decisione, presa dopo una vita dedicata all'arte dei gioielli, non significa per Suzanne Belperron l'abbandono dell'attivit\u00e0 professionale. Infatti, nel tempo, mantenne vincoli di amicizia e di fiducia con i suoi fedeli clienti francesi e stranieri. Essi continuarono a chiederne la consulenza per la stima dei loro gioielli, particolarmente nel caso di successioni ereditarie o di donazioni ai musei. Tuttavia, dopo avere cessato la sua attivit\u00e0, Suzanne Belperron ha rifiutato tutte le proposte di lavoro e collaborazione di case, tra cui Tiffany &amp; Co., che volevano riprodurre i suoi gioielli.\nMor\u00ec accidentalmente e tragicamente nel suo bagno, il 28 marzo 1983, all'et\u00e0 di 82 anni. Lasci\u00f2 in eredit\u00e0 le sue propriet\u00e0 al suo caro amico.\nDall'oblio alla rinascita.\nLa vendita dei gioielli della duchessa di Windsor nel 1987.\nDimenticata nel tempo, l'opera di quest'artista atipica \u00e8 stata poi riscoperta e infine apprezzata al suo giusto valore all'occasione dell'asta della famosa collezione di gioielli della duchessa di Windsor organizzata da Sotheby's, a Ginevra, il 2 e 3 aprile 1987.\nRiproduzione di gioielli Belperron.\nMesso in risalto attraverso l'asta della famosa collezione di gioielli della duchessa di Windsor, il lavoro di Suzanne Belperron \u00e8 stato finalmente riconosciuto ed apprezzato.\nNel 1991, viene creata la \"Soci\u00e9t\u00e9 Nouvelle Herz-Belperron\" al 10 via Vivienne a Parigi. La \"Soci\u00e9t\u00e9 Nouvelle Herz-Belperron\" ha un cliente esclusivo, un gioielliere americano di New York che commission\u00f2 delle riproduzioni (dunque gioielleria moderna) alla Soci\u00e9t\u00e9 Nouvelle Herz-Belperron. Create a Parigi, queste riproduzioni, che comprendono una marchio francese, furono poi esportate e commercializzate a New York.\nLa Soci\u00e9t\u00e9 Nouvelle Herz-Belperron viene liquidata il 28 dicembre 1998, a seguito di un \u201ctrasferimento di quote di azionisti\u201c.\nLa scoperta degli archivi personali nel 2007.\nNel 2007, muore l'erede universale di Suzanne Belperron e viene designato un nuovo erede universale che diventa il proprietario dei beni ereditari.\nSecondo alcune voci, Suzanne avrebbe distrutto quasi tutti i suoi archivi, ma, in realt\u00e0, le cose stavano diversamente. Il nuovo erede universale scopre nel 2007, tra i beni ereditati, un piccolo appartamento ai piedi di Montmartre, le cui porte sono rimaste chiuse, a quanto pare, dal 1983. Questo appartamento conteneva i mobili di Suzanne Belperron, la sua biblioteca e i suoi archivi completi: una moltitudine di disegni, schizzi, modelli, calchi, corrispondenze commerciali, libri di appuntamenti e ordini tenuti, quotidianamente, dal 1937 al 1974, fotografie e articoli di giornale controfirmati.Questa scoperta risulta determinante per garantire l'autenticit\u00e0, la tracciabilit\u00e0 e l'origine delle sue opere, ci\u00f2 che non permettevano semplici disegni.\nIl defunto erede di Suzanne Belperron, e amico di lunga data, aveva in effetti onorato, \"fino al suo ultimo respiro\", la volont\u00e0 dell'artista di garantire la riservatezza dei suoi archivi e il rispetto dei suoi clienti.\nGli archivi rivelano che sono state scritte molte falsit\u00e0 su Suzanne Belperron, donna misteriosa e molto discreta. Inoltre, gli archivi confermano il progetto mai realizzato di un libro dedicato alla sua opera. Hans Nadelhoffer (1940-1988), esperto di gioielleria, noto per la sua monografia di riferimento sulla casa Cartier, prevedeva infatti, nel 1981, un libro sul lavoro di Suzanne Belperron. Sedotta da questo progetto, Suzanne Belperron cominci\u00f2 a raccogliere tutti i suoi archivi, ma il progetto si interruppe con la tragica morte della protagonista, all'inizio del 1983.\nAffascinato dall'arte, il nuovo erede universale ha voluto che il progetto di monografia di riferimento di Hans Nadelhoffer continuasse, affidandone la realizzazione a una scrittrice esperta in gioielli e a un gioielliere francese. Quest'ultimo ha acquisito tutti gli archivi di Suzanne Belperron il 1\u00ba ottobre 2008, divenendo cos\u00ec l'unico esperto di tutta l'opera realizzata dalla stilista, e mantiene, con l'appoggio degli eredi, il catalogo ragionato dell'artista.\nUno stile senza tempo al crescente successo.\nLo stile senza tempo dei gioielli di Suzanne Belperron incontra un successo crescente, come si manifestano due vendite record a Parigi con una spilla in smeraldi e diamanti sotto forma di un corno di abbondanza aggiudicata 553.000 euro il 19 maggio 2010, ed un braccialetto in tormaline, smeraldi, peridoti, berilli e zaffiri di colore, aggiudicato per 247.000 euro il 24 novembre 2011.\nInizio 2012, Karl Lagerfeld, grande ammiratore e collezionista del progettista, per dare il tono della collezione primavera-estate della Maison Chanel, ha scelto un gioiello Suzanne Belperron in calcedonio.\nIl 14 maggio 2012, la vendita dei gioielli della collezione particolare di Suzanne Belperron, provenendo dal suo scrigno personale scoperto all'epoca della successione nel 2007, era organizzata a Ginevra. I gioielli ed oggetti si sono venduti ad un prezzo tre volte pi\u00f9 elevato di quello iniziale, come per esempio un anello in cristallo di rocca aggiudicato a 386 000 euro. Le offerte hanno raggiunto un totale di 3 224 950 CHF (2,7 milioni di euro)."}
{"id": "4004393", "revid": "729019", "url": "https://it.wikipedia.org/wiki?curid=4004393", "title": "Aeroporto di Bor", "text": "L'Aeroporto di Bor \u00e8 un aeroporto serbo situato a da Bor."}
{"id": "4004394", "revid": "767487", "url": "https://it.wikipedia.org/wiki?curid=4004394", "title": "Hiroya Sait\u014d", "text": "Biografia.\nIn Coppa del Mondo esord\u00ec il 14 dicembre 1991 a Sapporo (44\u00b0), ottenne il primo podio il 25 marzo 1994 a Thunder Bay (3\u00b0) e la prima vittoria il 17 dicembre 1995 a Chamonix.\nIn carriera prese parte a un'edizione dei Giochi olimpici invernali, (9\u00b0 nel trampolino normale, 47\u00b0 nel trampolino lungo, 1\u00b0 nella gara a squadre), a tre dei Campionati mondiali, vincendo tre medaglie, e a due dei Mondiali di volo (32\u00b0 a Planica 1994 il miglior risultato)."}
{"id": "4004395", "revid": "287204", "url": "https://it.wikipedia.org/wiki?curid=4004395", "title": "Hiroya Saito", "text": ""}
{"id": "4004396", "revid": "1305772", "url": "https://it.wikipedia.org/wiki?curid=4004396", "title": "Nazionale di atletica leggera del Sudafrica", "text": "La nazionale di atletica leggera del Sudafrica \u00e8 la rappresentativa del Sudafrica nelle competizioni internazionali di atletica leggera riservate alle selezioni nazionali.\nBilancio nelle competizioni internazionali.\nLa nazionale sudafricana di atletica leggera vanta 19 partecipazioni ai Giochi olimpici estivi su 28 edizioni disputate.\nLe otto medaglie d'oro olimpiche conquistate del Sudafrica sono state vinte da:"}
{"id": "4004401", "revid": "37401", "url": "https://it.wikipedia.org/wiki?curid=4004401", "title": "Terminus ad quem", "text": ""}
{"id": "4004405", "revid": "767487", "url": "https://it.wikipedia.org/wiki?curid=4004405", "title": "Der springende Hirsch oder Die Diebe von G\u00fcnstersburg", "text": "Der springende Hirsch oder Die Diebe von G\u00fcnstersburg \u00e8 un film muto del 1915 diretto da Walter Turszinsky e Robert Wiene.\nProduzione.\nIl film fu prodotto dalla Deutsche Bioscop GmbH.\nDistribuzione.\nIl visto di censura \u00e8 datato maggio 1915. Il film usc\u00ec nelle sale tedesche nel novembre 1915."}
{"id": "4004406", "revid": "110157", "url": "https://it.wikipedia.org/wiki?curid=4004406", "title": "Cat's Eye (singolo)", "text": "Cat's Eye \u00e8 un brano musicale J-pop scritto da Miura Yoshiko e Oda Yuichiro, ed interpretato dalla cantante giapponese Anri. Il brano \u00e8 stato pubblicato come singolo il 5 agosto 1983 ed incluso nell'album di Anri \"Timely!!\". Il brano \u00e8 stato utilizzato come prima sigla d'apertura dell'anime \"Occhi di gatto\", ed \u00e8 passato alla storia come primo pezzo j-pop ad essere utilizzato come sigla di un anime. Il lato B del singolo \"Dancing with the sunshine\" \u00e8 invece la sigla di chiusura dello stesso anime. Il singolo arriv\u00f2 alla vetta della classifica Oricon dei singoli pi\u00f9 venduti in Giappone.\nNegli anni il brano \u00e8 stato oggetto di cover da parte di numerosi interpreti, fra cui Chiyo, Kita Shuhei, il gruppo musicale MAX, Chiaki Kuriyama e Jeanette Christensen. Nel 1997, in occasione dell'uscita del film cinematografico \"Cat's Eye\", Anri ha pubblicato una nuova versione del brano intitolata \"CAT'S EYE -2000-\". Pubblicato il 21 agosto 1997 il singolo, trentacinquesimo nella carriera della cantante, \u00e8 arrivato sino alla posizione numero quarantasette ed \u00e8 rimasto in classifica per cinque settimane."}
{"id": "4004413", "revid": "486946", "url": "https://it.wikipedia.org/wiki?curid=4004413", "title": "Baccalaureato Europeo", "text": ""}
{"id": "4004415", "revid": "599013", "url": "https://it.wikipedia.org/wiki?curid=4004415", "title": "Conrad Wiene", "text": "Biografia.\nFratello del pi\u00f9 noto Robert Wiene, era figlio d'arte: suo padre, Carl Wiene, era un popolare attore teatrale. Nato a Vienna, Conrad segu\u00ec le orme paterne, intraprendendo all'inizio la carriera teatrale. Pass\u00f2 poi al cinema, dirigendo il suo primo film in collaborazione con Robert, il fratello maggiore che aveva lasciato i suoi studi di giurisprudenza per il cinema. Nella sua carriera, diresse pi\u00f9 di trenta pellicole e ne sceneggi\u00f2 una mezza dozzina. Apparve in un film anche come attore.\nLavor\u00f2 a Berlino, Praga e Breslavia. Ma, soprattutto, a Vienna dove la maggior parte dei suoi film vennero girati agli Sch\u00f6nbrunn-Ateliers. Il suo nome viene collegato con il primo progetto del 1930 di adattare per lo schermo il romanzo \"Jud S\u00fc\u00df\" di Lion Feuchtwanger, progetto che per\u00f2 non riusc\u00ec a essere realizzato.\nCon l'avvento del sonoro, Wiene and\u00f2 a lavorare in Germania. Dopo la salita al potere di Hitler e dei nazisti nel 1933, lasci\u00f2 la Germania per ritornare in Austria. Da quel momento, si perdono le sue tracce."}
{"id": "4004419", "revid": "599013", "url": "https://it.wikipedia.org/wiki?curid=4004419", "title": "Navigator Dzinkambani", "text": "Biografia.\nSi \u00e8 ritirato nel 2005 per un cancro all'occhio che lo ha portato alla morte un anno dopo.\n\u00c8 morto a causa dell'AIDS."}
{"id": "4004420", "revid": "1714743", "url": "https://it.wikipedia.org/wiki?curid=4004420", "title": "Eleonora d'Este (1537-1581)", "text": "Biografia.\nFu la figlia quartogenita del duca di Ferrara Ercole II d'Este e di sua moglie la principessa Renata di Francia, figlia di Luigi XII di Francia e di Anna di Bretagna. \nSuoi nonni paterni furono Alfonso I d'Este e Lucrezia Borgia, figlia del papa Alessandro VI. \nSuo fratello maggiore Alfonso II d'Este eredit\u00f2 il ducato di Ferrara.\nA Eleonora d'Este e a sua sorella Lucrezia Torquato Tasso dedic\u00f2 la lirica \"O figlie di Renata\" e all'inizio del XVII secolo si parl\u00f2 dell'amore che il Tasso avrebbe provato per la principessa ma questa ipotesi sembra del tutto infondata.\nMor\u00ec il 19 febbraio 1581."}
{"id": "4004423", "revid": "599013", "url": "https://it.wikipedia.org/wiki?curid=4004423", "title": "Otilino Tenorio", "text": ""}
{"id": "4004424", "revid": "124589542", "url": "https://it.wikipedia.org/wiki?curid=4004424", "title": "Fabrizio Castania", "text": "Nato a Padova, \u00e8 autore di colonne sonore, opere teatrali, composizioni per orchestra sinfonica, composizioni corali e musica da camera.\nIl suo gruppo musicale preferito sono gli Imagine Dragons.\nNel 2005 a seguito dell'incontro con i compositori Michele Bettali e Stefano Carrara, intraprende con loro una collaborazione che porter\u00e0 alla realizzazione di musiche originali per serie televisive quali Rat-man ispirata all'omonimo fumetto di Leo Ortolani, Huntik - Secrets &amp; Seekers (prima e seconda stagione), Winx Club (stagioni IV, V, VI, VII e special), PopPixie, Regal Academy (prima stagione) e per spot pubblicitari e parchi divertimento: Gardaland (Italia), Europa Park (Germania), Portaventura (Spagna), Rainbow Magic Land (Italia).\nIn qualit\u00e0 di compositore, orchestratore e direttore d'orchestra ha collaborato con musicisti italiani ed internazionali.\nNell'ottobre del 2005 collabora con il sassofonista e jazzista Marco Pasetto e la cantante Silvia Testoni alla realizzazione del CD \"The Amazing Burt Bacharach\" orchestrando tutti i 12 titoli presenti nell'album.\nNel 2010 realizza l'orchestrazione del concerto per chitarra e orchestra intitolato \"The Victoria Concert\", scritto dal compositore e chitarrista \"Massimo Scattolin\" ed eseguito in prima assoluta in Australia nello stato di Victoria.\nIl 30 gennaio 2012 \u00e8 stato eseguito in prima assoluta presso la Societ\u00e0 del Quartetto di Bergamo il quintetto \"Five 4 Fun\" per clarinetto e quartetto d'archi, dedicato al Quintetto Raggi.\nNell'aprile 2012 collabora come orchestratore ad alcuni brani per lo spettacolo \"Rondeau de Fauvel\", ideato e realizzato da Michele Mastrotto.\nHa realizzato le orchestrazioni dell'opera rock-sinfonica \"From Hell to Heaven\", ispirata alla Divina Commedia e composta da Andrea Bezzon con gli arrangiamenti rock di Andrea 'Urpilo' Guarnieri.\nNel 2013, assieme ai compositori Michele Bettali e Stefano Carrara, firma le musiche per il film \"My name is Ernest\" diretto da Emilio Briguglio e prodotto da VeniceFilm. Il film viene presentato il 6 settembre dello stesso anno alla 70\u00aa Mostra Internazionale d'Arte Cinematografica di Venezia.\nNel 2018 compone le musiche per il film \"Red Land\" diretto da Maximiliano Hernando Bruno e prodotto da VeniceFilm e Rai Fiction.\nIl film \u00e8 stato proiettato durante il Los Angeles Italian Film Festival al Chinese Theatre di Hollywood.\nDirettore d'orchestra.\nOrchestre.\nHa iniziato a 16 anni lo studio della direzione d'orchestra, tuttora dirige anche l'orchestra Regina Margherita che si trova in provincia di Padova, ed \u00e8 stato direttore ospite delle seguenti orchestre:\nSilver Symphony Orchestra.\nDal 2000 \u00e8 direttore della \"Silver Symphony Orchestra\" costituita da circa 50 orchestrali il cui repertorio spazia dalla musica classico-sinfonica alle contaminazioni con altri generi musicali e con la quale ha realizzato i seguenti spettacoli:\nMSF (Music &amp; Sound Factory).\nNel 2005 dall'incontro con il chitarrista e compositore Michele Bettali e con il bassista e compositore Stefano Carrara nasce una collaborazione artistica tuttora attiva che prende il nome di \"Music &amp; Sound Factory\" (MSF).\nIn realt\u00e0 l'acronimo MSF \u00e8 costituito dalle iniziali dei nomi di ciascun artista, quindi M per Michele, S per Stefano ed F per Fabrizio.\nDa questa collaborazione artistica nascono e si sviluppano, come in un laboratorio condiviso, molteplici progetti musicali che spaziano dalle colonne sonore per serie televisive a canzoni per sigle TV, da musiche originali per parchi divertimento tra i quali Gardaland e Portaventura a brani per spot pubblicitari.\nOgnuno dei tre componenti provenendo da esperienze musicali diverse arricchisce con le proprie competenze il lavoro di gruppo, facendo s\u00ec che il risultato artistico passi attraverso la professionalit\u00e0 e la valutazione collettiva.\nIl primo progetto che vede coinvolti tutti e tre i compositori e che d\u00e0 origine alla costituzione di MSF \u00e8 la serie TV d'animazione Rat-man, ispirata all'omonimo personaggio ideato da Leonardo Ortolani. \u00c8 proprio grazie a Leo Ortolani che i tre compositori si incontrano ed \u00e8 lui a volerli coinvolgere tutti nel suo progetto televisivo.\nFrom Hell to Heaven.\n\"From Hell to Heaven\" \u00e8 un'opera rock-sinfonica ispirata alla Divina Commedia. \u00c8 stata composta dal pianista \"Andrea Bezzon\" con gli arrangiamenti rock del chitarrista \"Andrea 'Urpilo' Guarnieri\" e le orchestrazioni di \"Fabrizio Castania\".\nTratto dall'omonimo CD, lo spettacolo prevede circa 70 musicisti in scena: 40 elementi della \"Silver Symphony Orchestra\", 20 coristi, 10 elementi del gruppo rock \"Last Dream\" il tutto arricchito da una imponente scenografia di luci e immagini. La struttura dell'opera prevede i seguenti brani musicali, intercalati da una voce narrante che guida lo spettatore in un immaginario viaggio:\nLa prima dello spettacolo si \u00e8 svolta il 24 gennaio 2008 al Teatro Verdi di Padova.\nLe successive repliche hanno avuto luogo il 28 giugno 2008 presso il Castello Marchionale di Este - Padova, il 21 marzo 2009 presso il Teatro Comunale di Vicenza, il 4 maggio 2012 a Castelfranco Veneto e il 9 giugno 2012 a Campodarsego nel Teatro Alta Forum."}
{"id": "4004427", "revid": "599013", "url": "https://it.wikipedia.org/wiki?curid=4004427", "title": "Suvad Katana", "text": "Si ritir\u00f2 nel 2004 a causa di molti infortuni. Nel 2005 mor\u00ec di infarto."}
{"id": "4004435", "revid": "1372005", "url": "https://it.wikipedia.org/wiki?curid=4004435", "title": "Artur Berger", "text": "Biografia.\nArtur Berger nacque a Vienna nel 1892 da genitori ebrei. Sua madre era Pauline Beran, suo padre Simon Berger. Studi\u00f2 grafica e arte a Vienna, dove ebbe come maestri i grandi architetti Josef Hoffmann e Oskar Strnad. Finiti gli studi, trov\u00f2 lavoro insieme a suo fratello Josef e a Martin Ziegler a un progetto residenziale della Rotes Wien (Vienna la Rossa), come veniva chiamata in quegli anni la capitale austriaca che, dal 1918 al 1934, fu governata dai socialdemocratici.\nNel 1920, Berger pass\u00f2 a lavorare come architetto e scenografo per la Sascha-Film, la casa di produzione viennese fondata dal conte Sascha Kolowrat-Krakowsky. Lavor\u00f2 alle scene di \"Prinz und Bettelknabe\", una grossa produzione di Alexander Korda, versione cinematografica de \"Il principe e il povero\". Cur\u00f2 le scenografie di alcuni film di Mih\u00e1ly Kert\u00e9sz, regista ungherese che sarebbe diventato in seguito famoso a Hollywood con il nome di Michael Curtiz. Firm\u00f2 anche \"Caf\u00e9 Elektric\" di Gustav Ucicky."}
{"id": "4004437", "revid": "1005847", "url": "https://it.wikipedia.org/wiki?curid=4004437", "title": "Elezioni parlamentari a Malta del 1981", "text": "Le elezioni parlamentari a Malta del 1981 si tennero il 12 dicembre. Esse videro la vittoria del Partito Laburista che, sebbene avesse ottenuto meno seggi del Partito Nazionalista, ottenne tre seggi in pi\u00f9.\nTale circostanza caus\u00f2 una crisi costituzionale che sfoci\u00f2 nel boicottaggio del parlamento da parte del Partito Nazionalista. Per risolvere la questione venne trovato un compromesso tra le parti varando un muovo sistema elettorale in cui, se dovesse ripetersi uno scenario come quello dell'1981, il partito che ha ottenuto il pi\u00f9 alto numero di voti si vedr\u00e0 assegnato un numero supplementare di seggi in parlamento, in modo da assicurare una maggioranza parlamentare."}
{"id": "4004447", "revid": "1924342", "url": "https://it.wikipedia.org/wiki?curid=4004447", "title": "BAP (gruppo musicale sudcoreano)", "text": "I B.A.P (hang\u016dl: \ube44\uc5d0\uc774\ud53c) sono stati un gruppo musicale sudcoreano, formatosi a Seul nel 2012. Il nome del gruppo \u00e8 l'acronimo di \"Best Absolute Perfect\".\nIl gruppo \u00e8 rimasto in attivit\u00e0 fino al 2019, quando, tutti i sei membri hanno deciso di non rinnovare il contratto con TS Entertainment.\nStoria.\nIl 26 gennaio 2012, i B.A.P pubblicano il loro singolo di debutto, \"Warrior\", seguita dalla pubblicazione del loro omonimo album di debutto, avvenuta il 2 febbraio dello stesso anno.\nI B.A.P. sono stati introdotti al pubblico alla fine del 2011 solo con Yongguk, che ha firmato un contratto con la casa discografica TS Entertainment dove pubblica un singolo \"Going Crazy\" con Jieun del gruppo Secret. Nel 11 agosto 2011 debutta con il singolo \"I Remember\" con Yang Yo-seob.. In un secondo momento, Himchan, uno ulzzang multi-strumentista, \u00e8 stato introdotto al pubblico come un MC per uno spettacolo di programma musicale su MTV corea chiamato \"The Show\". Il 23 novembre 2011, Zelo \u00e8 stato introdotto al pubblico attraverso una collaborazione con Yong-guk sotto il nome di \"Bang &amp; Zelo\". con la canzone \"Never Give Up\".\n2012: \"Warrior\", \"Power\", \"No Mercy\" e \"Stop It\".\nNel gennaio 2012, il gruppo \u00e8 protagonista di un reality show, \"Ta-Dah, It's BAP\", andato in onda su SBS MTV. Lo spettacolo \u00e8 incentrato su come i sei membri svolgano il ruolo di alieni giunti da un altro pianeta e che lavorano assieme per debuttare come B.A.P, al fine di salvare il loro pianeta Mato, che si trova in gravi difficolt\u00e0.\nIl 26 gennaio 2012, il singolo di debutto del gruppo, \"Warrior\" \u00e8 stato pubblicato, e definito da \"MTV Corea\" come \"potente e carismatico\". Inoltre, Nancy Lee di Enews Mondo ha scritto: \"Sembra che i B.A.P abbiano deciso di differenziarsi dagli gruppi formati da idol maschi carini che attualmente dominano il K-Pop, attraverso un'immagine da cattivo ragazzo, fracassando vetri delle auto, sollevando polvere, sapete, come fanno i maschi\". La promozione per il singolo ha avuto inizio nello show televisivo coreano \"Music Bank\", seguito da altre apparizioni televisive musicali come M! Countdown, Music Core, Inkigayo e The Show. Il 28 gennaio, i B.A.P hanno tenuto il loro primo Showcase a Seul al quale hanno assistito oltre 3.000 persone. Il 3 febbraio 2012, \"Warrior\" ha debuttato su Billboard World 's Albums Chart alla posizione # 10. In Corea del Sud, \"Warrior\" ha venduto oltre 10.000 copie in soli due giorni dalla sua pubblicazione.\nNel marzo 2012, I B.A.P pubblicano il singolo \"Secret Love\". Il 16 aprile 2012, TS Entertainment ha annunciato che i BAP sarebbero ritornati con un nuovo album il 27 aprile 2012. Il 20 aprile, TS Entertainment ha rivelato il nome del loro singolo di ritorno dal titolo \"Power\" e pubblicato un teaser del video musicale per la canzone. Il 26 aprile 2012 il video musicale di \"Power\" \u00e8 stato pubblicato sul canale YouTube del gruppo. Il giorno seguente, i B.A.P pubblicano il loro mini-album, \"Power\" su vari negozi di musica digitale. Dopo aver terminato l'attivit\u00e0 promozionale per \"Power\" in Corea, la band sar\u00e0 vetrina per un tour asiatico, visitando Macao, Malesia, Thailandia e Taiwan.\nIl 27 giugno, i B.A.P pubblicano il \"Recording Take 2\" photo book. Il 9 luglio i B.A.P pubblicano il loro nuovo brano dal loro primo mini-album, \"Goodbye\" con Cartoons Matoki. Il 19 luglio, i B.A.P pubblicano il video musicale dal loro nuovo Primo Mini-Album, noto come \"No Mercy\", prodotto da Marco e Jeon Da Woon e scritto da Zelo, Bang Yong-guk, e Kang Park (YG Trainee). Il 23 ottobre i B.A.P pubblicano il loro terzo singolo, \"\ud558\uc9c0\ub9c8 (Stop It)\" ed un video musicale per esso.\nL'11 febbraio 2013 i B.A.P tornano con il loro secondo mini album, One shot pubblicando l'omonima title track con video musicale il giorno stesso. \nL'Ep si \u00e8 classificato Numero 1 nella Billboards \"World Album\" chart.\nIl 6 agosto dello stesso anno viene annunciata l'uscita del loro terzo mini album, Badman, contenente tre title track di genere musicali diversi: Badman, Coffee Shop e Hurricane.\nA maggio il gruppo firma un contratto con la King Records, casa discografica giapponese che a settembre 2013 permetter\u00e0 loro di rilasciare la versione giapponese del loro singolo di debutto \"Warrior\". \nIn seguito pubblicheranno anche le versioni giapponesi di One shot, No Mercy e Excuse me.\n2014: \"First sensibility\", World Tour, \"Unplugged 2014\" e Causa legale.\nNel 2014 vincono il Best Korean Act e ottengono una nomination per il Best Worldwide Act rappresentando Corea del Sud e Giappone durante gli MTV Europe Music Awards 2014.\nDurante lo stesso anno il gruppo rilascia il primo Full Album, chiamato \"First Sensibility\" contenente 13 canzoni tra cui la title track \"1004 (Angel)\" che porter\u00e0 il gruppo per la prima volta in cima alle classifiche degli show musicali coreani.\nCome promozione dell'album i B.A.P intraprendono il loro secondo tour mondiale \"BAP Live On Earth 2014 Continent tour\" con 23 date in giro per il mondo.\nDurante la promozione, il gruppo ha rilasciato come ringraziamento per i fan l'EP \"BAP Unplugged 2014\".\nIl 27 novembre 2014 i media riportano che i 6 ragazzi hanno intrapreso una causa legale nei confronti della loro agenzia di intrattenimento, TS Entertainment, chiedendo di annullare il proprio contratto a causa di maltrattamenti, cattiva gestione della salute degli artisti e distribuzione non equa dei profitti. I membri della band affermano infatti di aver ricevuto solo circa 13.000 euro (18 milioni won coreani) dal loro debutto, nonostante abbiano fatto guadagnare all'agenzia pi\u00f9 di 7 milioni di euro (10 miliardi di won coreani). Tuttavia, il giorno seguente, TS Entertainment ha emesso un comunicato stampa confutando le affermazioni fatte, affermando che \"non c'erano n\u00e9 maltrattamenti nei confronti degli artisti n\u00e9 clausole abusive nel contratto\".\n2015: Riappacificazione con la TS e \"Matrix\".\nIl 1\u00ba Agosto 2015 i B.A.P e la TS Entertainment chiariscono la causa, con delle scuse da entrambe le parti, e con il rinnovo del contratto.\nIl gruppo, in seguito, fa il suo ritorno con la canzone \"Young, Wild and Free\", che fa parte del mini-album MATRIX, contenente 5 tracce, rilasciate il 16 novembre 2015.\n2016: Carnival, \"Put 'Em Up\", \"Noir\" e la pausa di Bang Yongguk.\nA febbraio, pubblicarono il loro quinto EP, \"Carnival\", contenente sei canzoni.\nA marzo, pubblicarono invece il loro primo album in studio giapponese, \"Best. Absolute. Perfect\". L'album conteneva tredici canzoni. Tre di queste (\"New World\", \"Kingdom\" e \"Back in Time\") erano canzoni originali giapponesi. Tra aprile e luglio, i BAP si sono esibiti nel loro tour mondiale \"Live On Earth 2016\", con tappe anche in Italia.\nAd agosto, pubblicarono il quinto single album \"Put 'Em Up\". Il 25 ottobre 2016, TS Entertainment ha rivelato che Bang Yongguk non parteciper\u00e0 alle promozioni per l'imminente album di BAP, Noir, a causa di disturbi d'ansia. Questa pausa durer\u00e0 quattro mesi.\nA novembre, i B.A.P tornano con il loro secondo album in studio, \"Noir\".\n2017\u20132019: \"Rose\", \"Blue\", \"Ego, Massive\" e la partenza da TS Entertainment.\nNel marzo 2017, i B.A.P pubblicarono il loro sesto single album, \"Rose,\" contenente la traccia \"Wake Me Up\". Yongguk ritorna dalla pausa di quattro mesi per unirsi al resto del gruppo durante le promozioni.\nIl 28 giugno 2017 \u00e8 stato pubblicato il secondo album in studio giapponese del gruppo, \"Unlimited\" .\nIl 5 settembre 2017, i B.A.P pubblicarono il loro settimo single album, \"Blue\", contenente la traccia \"Honeymoon\".\nIl 13 dicembre 2017, i B.A.P pubblicarono il loro ottavo single album, \"Ego\", la cui traccia principale \u00e8 \"Hands Up\".\nIl 28 marzo 2018, i B.A.P pubblicarono il loro terzo album in studio giapponese, \"Massive\".\nNel 2018, i membri Bang Yongguk e Zelo hanno lasciato il gruppo dopo la scadenza del contratto con TS Entertainment. Il 18 febbraio 2019 anche i restanti quattro membri decidono di non rinnovare il contratto con TS Entertainment.\nStile musicale e immagine.\nMTV Korea ha definito i B.A.P \"un gruppo versatile\". Riguardo alle loro esibizioni dal vivo, Yun Seong Yeol di Star News Korea ha commentato: \"Hanno gi\u00e0 provato che quello che stanno mostrando sul palco \u00e8 molto particolare. I loro balli di gruppo sono perfetti, hanno forte carisma, e il rap crudo di Bang Yong-guk e il rap ad alta velocit\u00e0 di Zelo sono in perfetta armonia. E le grandi voci di Dae Hyun e Young Jae fanno s\u00ec che le loro performance raggiungano il culmine. Come si addice alle loro mosse aggressive, le loro performance sono molto intense. Anche i maggiori gruppi dovrebbero prestare attenzione a loro\". durante il loro periodo d'esordio, i membri hanno tinto il loro capelli biondo platino. Hanno partecipato personalmente nell'ideazione delle loro coreografie, del loro concetto, cos\u00ec come nello scrivere e comporre le loro canzoni dell'album, al fine di esprimere le loro personalit\u00e0. Come il membro Yoo Youngjae ha sottolineato, \"abbiamo voluto evitare di differenziarci troppo l'uno dall'altro, perch\u00e9 volevamo una immagine di 'squadra' sul palco\". Quando \u00e8 stato chiesto quale fosse la pi\u00f9 grande differenza tra i B.A.P e gli altri gruppi idol, Yong Guk ha commentato, \"Siamo virili. Quando guardi le coreografie che molti gruppi maschili svolgono, ci sono un sacco di mosse in cui spiccano le loro linee. Quindi ci sono momenti in cui appaiono pi\u00f9 belli, quando ballano in gruppo, ma in contrasto con questo, abbiamo voluto esprimere maggiormente la potenza, piuttosto che dare piacere per gli occhi. Ecco perch\u00e9 pensiamo di apparire differentemente. E cos\u00ec anche per il nostro stile musicale e la nostra moda.\nInfluenze.\nLo stile musicale dei B.A.P \u00e8 fortemente influenzato dalla musica Hip hop. Il leader dei BAP, Bang Yong-guk ha condiviso la passione del gruppo per la musica afro-americana, e ha confessato: \"Siamo come un libro bianco ora, che pu\u00f2 avere qualsiasi tipo di disegno. In contrasto con questo, la nostra musica \u00e8 di colore nero. Tutti i membri amano la musica afro-americana come se essa avesse un'anima. Se potessimo nascere di nuovo, vorremmo nascere afro-americani e fare la loro musica.\" Yong-guk e Zelo citano 50 Cent, P. Diddy, Pharrell e altri rappers come loro influenze musicali.[26] Inoltre Yong-guk ha commentato: \"Il mio obiettivo all'inizio non era diventare un cantante di K-pop. Ma vedendo i Supreme Team o i Dynamic Duo, che hanno reso popolare la musica hip hop in Corea, ho voluto prenderne parte e dare il mio contributo allo sviluppo del genere\". Inoltre ad essere un rapper, Yong-guk \u00e8 anche produttore e scrittore, dopo aver partecipato alla composizione di tutte canzoni le canzoni dei BAP contenute nel loro album di debutto, \"Warrior\". Kim Himchan \u00e8 un multi-strumentista ed \u00e8 influenzato dalla musica coreana tradizionale. Kim Himchan suona vari strumenti tradizionali coreani, come il daegeum (strumento tradizionale simile ad un flauto), il janggu (strumento tradizionale simile ad un tamburo), il kkwaenggwari e il jing. In college, Himchan ha continuato in questa direzione con una specializzazione in arti tradizionali al Korea National University of Arts. Jung Daehyun \u00e8 influenzato dall'R&amp;B e cita Shin Yong Jae come la sua influenza musicale. Yoo Youngjae \u00e8 influenzato dal R&amp;B e Anima Neo musica, e cita Musiq Soulchild. come la sua influenza musicale. Moon Jong Up \u00e8 influenzato da dance, Hip hop, R&amp;B, e cita Chris Brown come la sua pi\u00f9 grande influenza e uno dei suoi idoli, in particolare per il canto e i balli. Zelo \u00e8 influenzato da Hip-Hop e R&amp;B, e cita will.i.am e Kanye West come i suoi modelli di riferimento."}
{"id": "4004448", "revid": "8660", "url": "https://it.wikipedia.org/wiki?curid=4004448", "title": "Schw\u00e4bisch Hall Unicorns", "text": "Gli Schw\u00e4bisch Hall Unicorns sono la squadra di football americano di Schw\u00e4bisch Hall, in Germania.\nStoria.\nFondati nel 1983, gli Unicorns giocarono per la prima volta nella prima divisione (ora GFL) nel 1987, partecipando a tre stagioni prima di essere di nuovo retrocessi nel 1990. Nella stagione 2000 ottennero il secondo posto nella GFL2 Sud, ottenendo cos\u00ec la promozione in GFL grazie alla revoca della licenza agli Aschaffenburg Stallions, e nella stagione 2001 raggiunsero i playoff.\nDa allora, gli Unicorns sono rimasti stabilmente in GFL e hanno raggiunto i play-off ogni anno fuorch\u00e9 nel 2008. Nella stagione 2005 furono sconfitti in semifinale dai Braunschweig Lions che vinsero poi il titolo. Anche in EFAF Cup raggiunsero la semifinale, dove furono sconfitti 36-48 dai Marburg Mercenaries che in seguito vinsero la coppa. Nelle stagioni 2006 e 2007 raggiunsero il terzo posto nel girone sud, venendo poi eliminati ai quarti di finale. Nella 2008 ottennero il quinto posto, sfiorando i playoff.\nNella stagione 2009, gli Unicorns vinsero per la prima volta il girone sud della GFL con una sola sconfitta e superarono il quarto di finale contro gli Assindia Cardinals col risultato di 46-25. In semifinale i Kiel Baltic Hurricanes li sconfissero solo negli ultimi tre secondi di gioco, col risultato di 21-22.\nNella stagione 2010, arrivarono secondi in GFL sud. Dusty Thornhill, con 8,5 punti a partita \u00e8 stato il marcatore pi\u00f9 efficace della lega, venendo cos\u00ec nominato GFL Player of the Year 2010. Gli Unicorns furono sconfitti nei quarti di finale dai Dresden Monarchs col risultato di 45-56.\nNella stagione 2011 gli Unicorns vinsero tutte e 13 le partite, vincendo di nuovo la GFL Sud. Nei quarti, sconfissero i Berlin Adler 53-27. In semifinale incontrarono e sconfissero i neopromossi M\u00f6nchengladbach Mavericks - che avevano eliminato ai quarti gli Stuttgart Scorpions - ottenendo cos\u00ec la loro prima qualificazione al German Bowl, giocato l'8 ottobre alla MDCC-Arena di Magdeburgo. I loro avversari furono i campioni in carica e del Nord Kiel Baltic Hurricanes, che per il quarto anno consecutivo giocavano la finale. Il punteggio finale fu di 48-44 per gli Unicorns, che vinsero il loro primo titolo nazionale."}
{"id": "4004451", "revid": "729019", "url": "https://it.wikipedia.org/wiki?curid=4004451", "title": "Battaglia della baia di Mobile", "text": "La battaglia della baia di Mobile \u00e8 stata una battaglia navale della guerra di Secessione avvenuta il 5 agosto 1864.\nEssa vide il successo di una flottiglia dell'Union Navy, al comando del contrammiraglio David Farragut, nel forzare l'ingresso della baia di Mobile travolgendo un pi\u00f9 piccolo schieramento confederato guidato dall'ammiraglio Franklin Buchanan."}
{"id": "4004457", "revid": "738436", "url": "https://it.wikipedia.org/wiki?curid=4004457", "title": "Yeoshuah ben Levi", "text": ""}
{"id": "4004466", "revid": "869733", "url": "https://it.wikipedia.org/wiki?curid=4004466", "title": "Matteo Taranto", "text": "Biografia.\nNel 2000 si diploma presso il Teatro Stabile di Genova e nel 2006 conduce un seminario presso l'associazione Arteatro sul \"Metodo Stanislavskij\" di Lee Strasberg.\nL'anno del diploma segna anche il debutto in teatro nello spettacolo \"Don Giovanni\" diretto da Marco Sciaccaluga e prodotto dal Teatro Stabile di Genova. Partecipa anche ad altri due spettacoli: il \"Ii Tartufo\", con la regia di Benno Besson, e \"I Reverendi\" di S\u0142awomir Mro\u017cek con la regia di Jerzy Stuhr.\nNel 2002 debutta nel cinema nel ruolo di Colas nel film \"Paz!\" diretto da Renato De Maria.\nFra il 2002 e 2005 \u00e8 impegnato in diversi lavori televisivi, tra i quali \"Il bello delle donne\" in onda su Canale 5, per la regia di Maurizio Ponzi.\nNel 2004 veste i panni del brigadiere Moretti in \"Amanti e segreti\" su Rai 1, regia di Gianni Lepre, ed \u00e8 nel cast del film tv \"Doppio agguato\" diretto da Renato De Maria.\nNel 2005 e 2006 \u00e8 protagonista di due episodi nelle rispettive serie televisive \"Distretto di Polizia 5\" e \"R.I.S. Roma - Delitti imperfetti\".\nNel 2007 a teatro \u00e8 protagonista della \"Phaedra\" di Seneca nelle vesti di Ippolito, regia di Giovanni Anfuso con Paola Pitagora, ma \u00e8 anche impegnato nella sua prima regia e sceneggiatura teatrale dello spettacolo \"In viaggio con Enrico\". Infine, nello stesso anno, partecipa alla sit-com \"Colpi di sole\" in onda su Rai 3.\nNel 2009 torna sul grande schermo con \"Mine vaganti\" diretto da Ferzan \u00d6zpetek, in cui Matteo ha il ruolo di Domenico. In televisione invece entra nel cast di \"Giochi sporchi\" diretto da David Emmer in onda su Rai 4.\nDal 2007 al 2012 inizia una intensa collaborazione teatrale con Alessandro Gassmann che lo vede partecipare a due opere teatrali: \"La parola ai giurati\" e \"Roman e il suo cucciolo\".\nCollabora attivamente con Amnesty International, \"Iran Human Rights\" ed \u00e8 testimonial ufficiale di un gruppo di giovani paratleti alle Special Olympics."}
{"id": "4004480", "revid": "287204", "url": "https://it.wikipedia.org/wiki?curid=4004480", "title": "Monte Giavino", "text": "Il Monte Giavino (2.766 ) \u00e8 una montagna del Gruppo della Rosa dei Banchi nelle Alpi Graie. Si trova in Piemonte (provincia di Torino).\nCaratteristiche.\nLa montagna \u00e8 collocata sulla cresta che separa la Valchiusella dalla Val Soana.\nSalita alla vetta.\nSi pu\u00f2 salire sulla montagna partendo da Fondo, frazione di Traversella."}
{"id": "4004481", "revid": "1428919", "url": "https://it.wikipedia.org/wiki?curid=4004481", "title": "Mario Campi", "text": "Dopo essersi laureato in architettura presso il Politecnico federale di Zurigo nel 1960, si trasferisce a Lugano dove fonda uno studio insieme a Franco Pessina. Ha progettato e costruito numerosi edifici sia pubblici che privati ed ha partecipato a numerose esposizioni sia negli Stati Uniti che in Europa."}
{"id": "4004488", "revid": "34392", "url": "https://it.wikipedia.org/wiki?curid=4004488", "title": "Aeroporto di Varsavia Fryderyk Chopin", "text": ""}
{"id": "4004490", "revid": "670021", "url": "https://it.wikipedia.org/wiki?curid=4004490", "title": "Portici di Bologna", "text": "I portici di Bologna rappresentano un importante patrimonio architettonico e culturale per la citt\u00e0 e ne sono simbolo insieme alle numerose torri. Non esiste al mondo un'altra citt\u00e0 che abbia tanti portici quanto Bologna: tutti insieme i porticati misurano in lunghezza pi\u00f9 di 38 chilometri solo nel centro storico, che raggiungono i 53\u00a0km contando quelli fuoriporta.\nPer via della loro rilevanza artistico-culturale, dal 2021 una parte dei portici bolognesi \u00e8 un bene culturale patrimonio dell'umanit\u00e0 dell'UNESCO.\nStoria.\nI portici di Bologna nacquero in maniera pressoch\u00e9 spontanea, probabilmente nell'alto medioevo, come una proiezione (all'inizio abusiva) di edifici privati su suolo pubblico allo scopo di aumentare gli spazi abitativi. La prima testimonianza storica risale gi\u00e0 all'anno 1041. In un primo periodo si aument\u00f2 la cubatura delle case ampliando i piani superiori con la creazione di sporti in legno sorretti dal prolungamento delle travi portanti del solaio e, in caso di forte sporgenza, da mensole dette \"beccadelli\". Con il tempo gli sporti aumentarono in grandezza e fu necessario costruire colonne di sostegno dal basso perch\u00e9 non crollassero, venendo cos\u00ec a creare i portici.\nI portici offrivano riparo dalle intemperie e dal sole, permettendo di percorrere le strade con qualsiasi condizione atmosferica. Inoltre, costituivano anche mezzo per l'espansione di attivit\u00e0 commerciali e artigiane, e rendevano meglio abitabili i pianterreni, isolandoli dalla sporcizia e dai liquami delle strade.\nNei secoli successivi il successo dei portici fu determinato dalla necessit\u00e0 di far fronte al forte incremento della popolazione dovuto all'arrivo di studenti e dotti presso l'Universit\u00e0 di Bologna, ma anche alla immigrazione dal contado. La massiccia espansione dei portici si ebbe a partire dal 1288, quando un bando del Comune stabiliva che tutte le nuove case dovessero essere costruite con il portico, mentre quelle gi\u00e0 esistenti che ne fossero prive fossero tenute ad aggiungerlo, lasciando al proprietario l'onere del mantenimento, ma garantendo al Comune l'uso pubblico del suolo. Il bando specificava che questi dovevano essere alti almeno 7 piedi bolognesi (2,66 metri) e larghi altrettanto, per permettere il transito di un uomo a cavallo. Queste direttive non furono per\u00f2 rispettate nelle zone pi\u00f9 povere, in cui i portici venivano costruiti con altezze decisamente inferiori. Gli statuti del 1352 imposero un'altezza e una profondit\u00e0 di 10 piedi (3,60 metri) per i nuovi edifici.\nIn principio i portici erano realizzati in legno, poi, successivamente ad un decreto emanato il 26 marzo 1568 dal governatore pontificio mons. Giovanni Battista Doria e dal Gonfaloniere Camillo Paleotti, furono convertiti in laterizio o pietra. Nonostante ci\u00f2, sopravvivono ancora in citt\u00e0 edifici con portico in legno, alcuni risalenti all'epoca medievale, altri ripristinati all'inizio del Novecento.\nNella seconda met\u00e0 del XVI secolo comparvero alcuni dei pi\u00f9 importanti portici-loggia di Bologna: il portico che sostiene e nasconde la chiesa dei Santi Bartolomeo e Gaetano in strada Maggiore, opera di Andrea da Formigine, il loggiato di Palazzo del Monte in via Galliera. Alcune nobili famiglie della citt\u00e0, tuttavia, vollero distinguersi e seguire la cosiddetta \"moda romana\" e chiesero dunque la dispensa per evitare di costruire la propria casa con portico. \u00c8 per questo che a Bologna vennero costruiti palazzi senza portico, ad esempio i palazzi Davia-Bargellini, Fantuzzi, Bevilacqua, Bentivoglio.\nPortici rilevanti.\nPortici medievali.\nUn esempio famosissimo \u00e8 Casa Isolani in Strada Maggiore. Il portico, sorretto da altissime travi di legno (circa 9 metri) fu eretto intorno al 1250. Si tratta di uno dei pochi esempi superstiti delle costruzioni civili bolognesi del XIII secolo ed \u00e8 in stile romanico - gotico. Le travi sono in legno di quercia e sostengono lo sporto del terzo piano dell'edificio. Altri esempi di portici lignei medievali sono quelli di casa Grassi e delle case dirimpetto in via Marsala, di casa Azzoguidi in via San Nicol\u00f2 e di casa Ramponesi in via del Carro.\nPortici rinascimentali.\nIl Rinascimento lascia a Bologna vari esempi dell'architettura del tempo, come il portico laterale della basilica di San Giacomo Maggiore in via Zamboni, il palazzo Bolognini-Isolani e le case Beccadelli in piazza Santo Stefano, le arcate decorate con motivi floreali del palazzo del Podest\u00e0 e l'altissimo portico \"dei Bastardini\" in via D'Azeglio, cos\u00ec chiamato perch\u00e9 sotto le sue volte ebbe sede, fino al 1797, l'orfanotrofio della citt\u00e0.\nIl portico del Pavaglione.\nIl portico del Pavaglione \u00e8 la loggia che si estende da Via De' Musei fino a Via Luigi Carlo Farini fiancheggiando Via dell'Archiginnasio e Piazza Luigi Galvani. Nell'ultimo tratto si trova lo storico edificio del'Archiginnasio, prima sede unificata dello Studio bolognese, costruita a met\u00e0 del XVI secolo per volere del papa Pio IV su progetto del Terribilia. Il portico \u00e8 lungo 139 metri su 30 arcate e rappresenta il tradizionale passeggio elegante della citt\u00e0. Deve il suo nome alla Piazza del Pavaglione (attuale Piazza Galvani) ove si teneva il mercato di bachi da seta (Pavajon in dialetto bolognese significa appunto Padiglione).\nIl Pavaglione era costituito inizialmente da una costruzione di legno (e non da un tendone come credono alcuni). Il 27 giugno 1449 la Camera (di Commercio) decret\u00f2 che il Pavaglione si svolgesse in perpetuo in una delle case della \u201cFabbrica di San Petronio\u201d (organizzazione che si occupava della costruzione e delle manutenzione dell\u2019edificio) poste sul retro della chiesa.\nNel 1563 Pio IV fece demolire alcune di queste case per ricavare una piazza atta allo svolgimento del Pavaglione ed il 20 novembre ordin\u00f2 che si prelevassero ogni anno 150 scudi d\u2019oro dai proventi di giustizia da utilizzare come indennizzo alla \u201cFabbrica\u201d stessa.\nLa piazza cos\u00ec formata fu chiamata inizialmente \u201cdell\u2019Accademia\u201d, poi \u201cdell\u2019Archiginnasio\u201d, \u201cdelle Scuole\u201d e \u201cdel Pavaglione\u201d.\nNel 1566 fu demolita anche la casa di Floriano Dolfi per aumentare lo spazio disponibile.\nPortici all'esterno del centro storico.\nIl portico degli Alemanni.\nSi tratta del portico pi\u00f9 antico di Bologna costruito fuori dalla cerchia delle mura ed il secondo per lunghezza dopo quello che porta al Santuario di San Luca. Misura circa 650 metri e consta di 167 archi; fu eretto tra il 1619 e il 1631 per ordine dei Carmelitani Scalzi che officiavano nella chiesa di Santa Maria Lacrimosa degli Alemanni. Collega la chiesa, sull'attuale via Mazzini (l'antica via Emilia), a Porta Maggiore, una delle 12 porte di accesso della (edificate nel XIII secolo).\nIl portico di San Luca.\nIl portico pi\u00f9 lungo del mondo \u00e8 quello di San Luca, che misura 3.796 metri e consta di 666 arcate: partendo dall'Arco Bonaccorsi a Porta Saragozza conduce fino alla cima del Colle della Guardia, dove si eleva il celebre Santuario della Madonna di San Luca. Il luogo \u00e8 meta di pellegrini per venerare l'icona della Vergine con il Bambino.\nIl portico fu costruito tra il 1674 e il 1721 con il contributo dell'intera cittadinanza. Il progetto di Camillo Saccenti e Gian Giacomo Monti venne concluso da Carlo Francesco Dotti, che progett\u00f2 anche l'Arco del Meloncello. Lungo il portico si pu\u00f2 ammirare il primo arco edificato dall'architetto Monti, le statue della Madonna grassa e del bambino di Andrea Ferreri e quindici cappellette in cui sono dipinti i misteri del Rosario, purtroppo in maggioranza rovinati.\nIl portico della Certosa.\nIl portico del Cimitero Monumentale della Certosa di Bologna fu cominciato nel 1811 e fu progettato da Ercole Gasparini, che fu progettista anche dell'arco all'imboccatura. Nel primo arco sono presenti sculture di Cesare Ghibelli e di Giovanni Putti, mentre un'epigrafe ci ricorda che sotto a quel portico Ugo Bassi mor\u00ec per mano delle truppe austriache, l'8 agosto 1849.\nAlcuni primati.\nIl portico pi\u00f9 largo.\nProgettato alla fine del Trecento, venne costruito quello che oggi \u00e8 considerato il portico pi\u00f9 largo della citt\u00e0: il portico della basilica di Santa Maria dei Servi in strada Maggiore. Il progetto originario \u00e8 da attribuirsi al famoso architetto Antonio di Vincenzo e la sua costruzione inizi\u00f2 nel 1393 per concludersi solo nel 1855 con l'erezione del quadriportico davanti alla facciata.\nIl portico pi\u00f9 alto.\nIl portico pi\u00f9 alto della citt\u00e0, invece, \u00e8 quello del palazzo dell'Arcidiocesi di Bologna, in via Altabella, che sfiora i dieci metri d'altezza.\nIl portico pi\u00f9 stretto.\nIl portico pi\u00f9 stretto della citt\u00e0, con appena 95 centimetri di larghezza, si trova in via Senzanome, nel quartiere Saragozza. Questa via, insieme alla vicina via del Fossato, rimanda ad un passato piuttosto \"turbolento\" della zona, nota per i numerosi postriboli che vi si trovavano.\nIl portico pi\u00f9 lungo.\nIl portico di San Luca, con i suoi metri di lunghezza, \u00e8 il portico pi\u00f9 lungo al mondo.\nPatrimonio UNESCO.\nL'UNESCO riconosce come patrimonio dell'umanit\u00e0 12 tratti di portici, per un'estensione totale di 62 km: \n&lt;mapframe latitude=\"44.494791\" longitude=\"11.322784\" zoom=\"13\" width=\"500\" height=\"390\" align=\"center\"&gt; \n&lt;/mapframe&gt;"}
{"id": "4004491", "revid": "767487", "url": "https://it.wikipedia.org/wiki?curid=4004491", "title": "Ivar Morten Normark", "text": "Carriera.\nGiocatore.\nClub.\nNormark gioc\u00f2 con la maglia del Mj\u00f8lner, prima di trasferirsi ai francesi dello Stade Fran\u00e7ais. Torn\u00f2 poi in Norvegia, per militare nelle file del Brann. Con questa maglia, debutt\u00f2 nella 1. divisjon, schierato titolare nella sconfitta per 6-0 sul campo del V\u00e5lerengen, in data 7 agosto 1985. Torn\u00f2 poi al Mj\u00f8lner, dove rimase conquist\u00f2 la promozione nella massima divisione nel campionato 1988. Il 7 maggio 1989 realizz\u00f2 allora il primo gol in questo campionato, nel pareggio per 1-1 contro il Kongsvinger.\nSi trasfer\u00ec poi al Bod\u00f8/Glimt, formazione con cui conquist\u00f2 la promozione nella Tippeligaen nel corso del campionato 1992 e con cui vinse poi la Coppa di Norvegia 1993. Vest\u00ec successivamente le maglie di Gevir Bod\u00f8, Grovfjord e Alta, nelle divisioni inferiori norvegesi.\nAllenatore.\nGuid\u00f2 l'Alta dal 1998 al 2000. Normark fu poi allenatore dello Aalesund dal 2001 al 2005. Nel 2006, ricopr\u00ec lo stesso incarico al Troms\u00f8, venendo per\u00f2 esonerato nel corso dell'anno. Successivamente, divent\u00f2 allenatore del Mj\u00f8lner. Il 2 dicembre 2011 rinnov\u00f2 l'accordo con il club per un'ulteriore stagione."}
{"id": "4004494", "revid": "87372103", "url": "https://it.wikipedia.org/wiki?curid=4004494", "title": "Tombe Fraser", "text": "Le tombe Fraser sono una necropoli situata circa 10 km a nord-est di Minya, e circa 2 km a sud di Tihna el-Gebel, nel Medio Egitto.\nDescrizione.\nLe tombe rupestri, scavate nella roccia, risalgono alla IV ed alla V dinastia egizia dell'Antico Regno.\nQueste tombe furono scoperte nell'autunno del 1853 dall'egittologo tedesco Heinrich Karl Brugsch, e descritte la prima volta dall'ingegnere civile britannico George Willoughby Fraser, da cui prendono il nome.\nLe tombe appartengono alla necropoli lunga 3 km dell'antica citt\u00e0 di \"Mer-nefer(et)\" (chiamata anche Per-Imen-mAt-chent(j), TA-dehenet o Akoris). I proprietari delle tombe erano camerieri reali. Durante la V dinastia erano anche sacerdoti di Hathor.\nQuattro delle quindici tombe contengono statue e geroglifici incisi durante l'Antico Regno. La tomba pi\u00f9 importante \u00e8 la seconda di Ni-ankh-kay (Neka-Ankh), che ha la forma di una tomba a mastaba. La decorazione dei lunghi muri della sala delle offerte \u00e8 composta da statue della sua famiglia e testi con le sue ultime volont\u00e0.\nLe tombe Fraser vengono raramente visitate dai turisti, anche se sono aperte al pubblico."}
{"id": "4004496", "revid": "738436", "url": "https://it.wikipedia.org/wiki?curid=4004496", "title": "Yehudah HaLevi", "text": ""}
{"id": "4004507", "revid": "599013", "url": "https://it.wikipedia.org/wiki?curid=4004507", "title": "Espen Horsrud", "text": "Carriera.\nClub.\nHorsrud cominci\u00f2 la carriera professionistica con la maglia dello Str\u00f8msgodset. Esord\u00ec nella Tippeligaen il 9 giugno 1991, subentrando a Jan Wendelborg nel successo per 0-7 in casa del Molde. Il 16 maggio 1997 arriv\u00f2 invece la sua prima rete nella massima divisione norvegese, nella vittoria per 3-1 sul Sogndal. Gioc\u00f2 poi allo L/F H\u00f8nefoss, per tre stagioni. Debutt\u00f2 con questa maglia il 18 aprile 1999, nel pareggio a reti inviolate contro il Raufoss. Gioc\u00f2 una stagione anche nel Mj\u00f8ndalen."}
{"id": "4004516", "revid": "287204", "url": "https://it.wikipedia.org/wiki?curid=4004516", "title": "Ramon Saez", "text": ""}
{"id": "4004519", "revid": "767487", "url": "https://it.wikipedia.org/wiki?curid=4004519", "title": "Cranio del Gawis", "text": "Il cranio del Gawis \u00e8 il teschio di un ominide scoperto il 16 febbraio 2006 nei pressi del canale di Gawis, un affluente dell'Auasc nel triangolo di Afar in Etiopia. Il cranio, nonostante gli strati di cenere vulcanica che lo ricoprivano, \u00e8 stato datato vagamente tra i 200\u00a0000 ed i 500\u00a0000 anni fa, a causa di sfortunate propriet\u00e0 tafonomiche. \nLa scoperta del 2006 fu resa nota da Sileshi Semaw, direttore del Gona Project, il quale sospettava che il cranio potesse essere un anello mancante dell'evoluzione umana, spiegando che sembrava porsi tra le fasi di \"homo erectus\" e \"homo sapiens\".\nScoperta e importanza.\nIl teschio fu scoperto da Asahmed Humet, membro del Gona Paleoanthropological Research Project. Asahmed Humet rinvenne in un piccolo burrone un fossile appena riaffiorato. Il burrone faceva parte del bacino di drenaggio del fiume Gawis, nella regione degli Afar, 450 km a nord-est di Addis Abeba. Il teschio \u00e8 un cranio quasi completo di quello che si crede essere stato un antenato umano del periodo Ioniano. Anche se \u00e8 diverso dal cranio di un uomo moderno, la parte che racchiude il cervello, la parete superiore ed i denti mostrano prove certe del fatto che si tratti del cranio di un nostro antenato. \nNello stesso sito archeologico sono stati trovati numerosi attrezzi in pietra e fossili animali. \nIl fiume Gawis si trova nell'area di studio del Gona Research Project, ovvero la valle del fiume Auash. Subito ad est di Gona, nel sito di Hadar, lo scienziato statunitense Donald Johanson trov\u00f2 nel 1974 i resti di un australopithecus afarensis vecchio di 3,2 milioni di anni, la famosa Lucy. Il Medio Auash, sito di ritrovamento di numerosi altri ominidi, si trova a sud.\nOltre al cranio del Gawis, la zona del Gona project \u00e8 quella in cui sono stati trovati i pi\u00f9 antichi attrezzi in pietra del mondo (2,6 milioni di anni fa), oltre a fossili di \"ardipithecus ramidus\" risalenti a circa 4,5 milioni di anni fa."}
{"id": "4004521", "revid": "87499", "url": "https://it.wikipedia.org/wiki?curid=4004521", "title": "Nu jeans e 'na maglietta", "text": ""}
{"id": "4004527", "revid": "400156", "url": "https://it.wikipedia.org/wiki?curid=4004527", "title": "Shanty", "text": ""}
{"id": "4004530", "revid": "287204", "url": "https://it.wikipedia.org/wiki?curid=4004530", "title": "Gnomonia leptostyla", "text": "Gnomonia leptostyla \u00e8 un fungo ascomicete parassita della piante. Causa l'antracnosi del noce. Gli anamorfi del fungo sono conosciuti come \"Marssonina juglandis\".\nSintomatologia.\nIl fungo attacca i rametti, il rivestimento esterno dei giovani frutti (mallo) e soprattutto le foglie. Su queste ultime provoca inizialmente delle macchie bruno scure circondate da un alone clorotico, che successivamente finiscono per disseccarsi e lacerarsi. Le foglie pi\u00f9 intensamente colpite cadono anticipatamente. Sui rami si formano macchie bruno scure allungate, che in seguito si evolvono in veri e propri cancri. Sui giovani frutti si producono macchie brune rotondeggianti, che si sviluppano in profondit\u00e0. La malattia si manifesta nel periodo primaverile ed estivo, a partire dal mese di maggio.\nLotta.\nSi pratica mediante trattamenti preventivi con prodotti a base di rame, da eseguirsi in primavera. Bisogna inoltre raccogliere e distruggere le foglie infette cadute al suolo ed asportare e distruggere i rametti che presentano lesioni cancerose."}
{"id": "4004531", "revid": "344646", "url": "https://it.wikipedia.org/wiki?curid=4004531", "title": "Gnomonia juglandis", "text": ""}
{"id": "4004535", "revid": "1005847", "url": "https://it.wikipedia.org/wiki?curid=4004535", "title": "West Grand Bahama", "text": "West Grand Bahama \u00e8 un distretto delle Bahamas situato nella parte occidentale dell'isola Grand Bahama con l'esclusione della citt\u00e0 di Freeport che costituisce un distretto autonomo.\nGeografia antropica.\nSuddivisioni amministrative.\nIl distretto \u00e8 suddiviso in quattro citt\u00e0 (\"township\" in inglese):"}
{"id": "4004536", "revid": "118177405", "url": "https://it.wikipedia.org/wiki?curid=4004536", "title": "Guardiola", "text": ""}
{"id": "4004539", "revid": "1342360", "url": "https://it.wikipedia.org/wiki?curid=4004539", "title": "Kypello Kyprou 1985-1986", "text": "La Kypello Kyprou 1985-1986 fu la 44\u00aa edizione della coppa nazionale cipriota. Vide la vittoria finale dell', che vinse il suo terzo titolo.\nFormula.\nIl torneo prevedeva 5 differenti turni, tutti con gare di andata e ritorno, tranne la finale, disputata come da tradizione in gara secca. Non si conoscono i risultati di tutte le partite."}
{"id": "4004540", "revid": "62244", "url": "https://it.wikipedia.org/wiki?curid=4004540", "title": "Norgesmesterskapet 1990", "text": "La Norgesmesterskapet 1990 di calcio fu la 85\u00aa edizione del torneo. La squadra vincitrice fu il Rosenborg, che vinse la finale contro il Fyllingen con il punteggio di 5-1."}
{"id": "4004543", "revid": "15756", "url": "https://it.wikipedia.org/wiki?curid=4004543", "title": "Bombardamento di Rabaul", "text": "Il bombardamento di Rabaul fu un bombardamento aereo effettuato dagli Alleati contro Rabaul, la pi\u00f9 grande base giapponese nel Pacifico, nel novembre 1943. Gli aerei alleati, decollati sia da portaerei sia da basi a terra, attaccarono aeroporti, navi e infrastrutture portuali presenti sull'isola, in modo da prevenire eventuali attacchi contro le forze impegnate nello sbarco su Bougainville.\nAntefatti.\nNei primi mesi del 1943 Rabaul era rimasta lontano dalla zona di guerra. Tuttavia, la strategia degli alleati in quell'area, nota come Operazione Cartwheel, era quella di isolare e distruggere Rabaul tramite raid aerei. Le forze di terra giapponesi si stavano gi\u00e0 ritirando in Nuova Guinea e nelle Isole Salomone, abbandonando Guadalcanal, la Nuova Georgia e le isole di Kolombangara e Vella Lavella. Rabaul, situato in Nuova Britannia, era una delle principali basi navali dei Territori della Nuova Guinea. Catturata dalle forze giapponesi nel febbraio 1942, divenne la loro base navale principale nel corso della campagna delle isole Salomone e della campagna della Nuova Guinea. Il porto di Rabaul, il Simpson Harbor, era conosciuto come \"la Pearl Harbor del Sud Pacifico\" ed era difeso da 367 cannoni contraerei e da 5 aeroporti. Sull'isola erano presenti gli aeroporti, costruiti dagli australiani, di Lakunai e Vunakanau. La pista di Lakunai era composta interamente da un misto di sabbia e cenere vulcanica, mentre quella di Vunakanau fu rifatta in cemento. I giapponesi costruirono un terzo aeroporto, Rapopo, a 23 km a sud-est, che divenne operativo nel dicembre 1942. Era dotato di piste in cemento e numerosi servizi ausiliari. Il quarto aeroporto, Tobera, fu completato nell'agosto del 1943. Anch'esso dotato di piste in cemento, era situato tra Vunakanau e Rapopo. Il quinto aeroporto costruito a difesa di Rabaul, Borpop, fu costruito sulla vicina Nuova Irlanda.\nLa difesa contraerea era coordinata congiuntamente da Esercito e Marina imperiale giapponese. Delle 367 batterie contraerei, 192 erano controllate dall'esercito e 175 dalla marina. I cannoni controllati dalla marina erano quelli a difesa del Simpson Harbor e degli aeroporti di Tobera, Lakunai e Vunakanau. I cannoni controllati dell'esercito erano posti a difesa dell'aeroporto di Rapopo e dei depositi di approvvigionamento e di armi, oltre a contribuire assieme a quelli della marina alla difesa del Simpson Harbor. I giapponesi installarono inoltre un sistema radar che garantiva una copertura di 140\u00a0km attorno a Rabaul. Una copertura aggiuntiva era fornita da ulteriori radar installati in Nuova Britannia, Nuova Irlanda e sull'Isola di Buka. Il sistema radar garantiva, in caso di attacco, un preavviso di circa 30-60 minuti.\nAttacchi da basi terrestri.\nDal 12 ottobre 1943, nell'ambito dell'Operazione Cartwheel, la statunitense Fifth Air Force, la Royal Australian Air Force e la Royal New Zealand Air Force, sotto la coordinazione del generale George Kenney, lanciarono una serie di attacchi aerei contro gli aeroporti e il porto di Rabaul. Dopo un primo raid con 349 aerei, il maltempo imped\u00ec ulteriori azioni di rilievo, tranne un singolo raid di 50 B-25 \"Mitchell\" in data 18 ottobre. Gli attacchi ripresero dal 23 ottobre e continuarono per sei giorni, prima di culminare nel grande raid del 2 novembre. Alla missione presero parte 9 squadroni di B-25 Mitchell, per un totale di 72 bombardieri, scortati da 6 squadroni di P-38 \"Lightning\", che attaccarono le difese antiaeree e il Simpson Harbor con bombardamenti a bassa e alta quota. Nell'attacco furono abbattuti 8 B-25 da parte della contraerea e dei caccia giapponesi, mentre un nono si schiant\u00f2 mentre tornava alla base. Tra i B-25 abbattuti c'era anche quello del maggiore Raymond H. Wilkins, appartenente al \"3rd Attack Group\", che per le sue azioni fu insignito postumo della Medal of Honor, la pi\u00f9 alta decorazione militare assegnata dal Governo degli Stati Uniti. Degli 80 P-38 che presero parte al raid, 9 andarono persi.\nAttacchi da portaerei.\nIl 1\u00ba novembre 1943, con l'inizio dell'invasione di Bougainville, si present\u00f2 una nuova minaccia per Rabaul. Un primo, frettoloso tentativo di respingere le forze alleate, appena sbarcate su Capo Torokina sotto al comando dell'ammiraglio William Halsey, si risolse nella fallimentare battaglia della baia dell'imperatrice Augusta. Due giorni dopo l'ammiraglio Mineichi K\u014dga invi\u00f2 a Rabaul, dal Giappone, una forza di incrociatori, in preparazione a un attacco notturno alla flotta statunitense, in quel momento ancora nella baia dell'imperatrice Augusta. La forza giapponese a Rabaul era salita a 7 incrociatori pesanti, 1 incrociatore leggero e 4 cacciatorpediniere. Halsey non aveva forze sufficienti per affrontare i giapponesi in una battaglia navale. Difatti le navi da battaglia \"Washington\" e \"South Dakota\", assieme a numerosi incrociatori, erano stati trasferiti nel Pacifico centrale per sostenere l'imminente invasione di Tarawa. A parte i cacciatorpediniere rimasti a difendere le navi da trasporto, Halsey poteva contare solo sulla portaerei \"Saratoga\" e sulla portaerei leggera \"Princeton\". Fino a quel momento, con l'esclusione dell'attacco di Pearl Harbor, non era mai stato tentato un attacco aereo, lanciato da sole portaerei, contro un obiettivo cos\u00ec difeso. Fu una missione molto pericolosa sia per gli equipaggi degli aerei sia per le portaerei stesse. Halsey ebbe modo di dire, in seguito, che la minaccia rappresentata dalla forza di incrociatori giapponesi a Rabaul nei confronti delle forze da sbarco su Bougainville fu la pi\u00f9 disperata emergenza che affront\u00f2 nel corso della guerra.\nCon la testa di ponte in pericolo, le 2 portaerei di Halsey, al comando del retroammiraglio Frederick Sherman, si diressero la notte verso nord, riuscendo a lanciare l'attacco contro Rabaul all'alba. Avvicinandosi con la copertura di un fronte meteorologico, Sherman lanci\u00f2 su Rabaul tutti e 97 gli aerei a disposizione. Per fornire copertura aerea alle portaerei, un gruppo di aerei part\u00ec da una base aerea, recentemente catturata, su Vella Lavella. Con l'ordine di danneggiare pi\u00f9 navi possibile, evitando di concentrarsi su poche per affondarle, l'attacco aereo fu un incredibile successo, infliggendo danni alla maggioranza degli incrociatori e annullando la minaccia giapponese. Il bombardamento all'alba fu seguito un'ora dopo da un raid di 27 B-24 \"Liberator\" della Fifth Air Force, scortati da 58 P-38. La maggior parte delle navi da guerra giapponesi tornarono a Chuuk il giorno successivo per essere sottoposte a riparazioni e per uscire dal raggio d'azione degli aerei statunitensi.\nI danni inflitti alle forze giapponesi furono pesanti, 6 incrociatori rimasero danneggiati e di questi 4 in maniera grave. L\"'Atago\" fu danneggiata da 3 bombe da 230\u00a0kg, cadute nelle sue vicinanze, che oltre a gravi danni causarono la morte 22 membri dell'equipaggio, tra cui il capitano.\nLa \"Maya\" fu colpita da una bomba che raggiunse una delle sale macchine, causando ingenti danni e uccidendo 70 uomini.\nLa \"Mogami\" fu colpita da una bomba da 230\u00a0kg che provoc\u00f2 un incendio, i danni furono ingenti e si contarono 19 vittime.\nLa \"Takao\" fu colpita da 2 bombe da 230\u00a0kg, che caus\u00f2 gravi danni e la morte di 23 membri dell'equipaggio.\nLa \"Chikuma\" fu danneggiata da diverse bombe che la raggiunsero di striscio.\nL\"'Agano\" fu anch'essa investita dall'esplosione di una bomba caduta nelle vicinanze, che danneggi\u00f2 le sue postazioni contraeree e uccise un membro dell'equipaggio.\nAnche 3 cacciatorpediniere riportarono danni leggeri. Le perdite riportate dalle forze aeree furono basse. Un'ulteriore Task Force di portaerei raggiunse Rabaul il 7 novembre. Comandata da retroammiraglio Alfred L. Montgomery, consisteva nelle portaerei \"Bunker Hill\" e \"Essex\" e dalla portaerei leggera \"Independence\". Halsey utilizz\u00f2 le navi di Montgomery, organizzate nella Task Force 38, in un doppio raid contro Rabaul lanciato l'11 novembre. Alle 08:30 Sherman, nonostante il maltempo, lanci\u00f2 un attacco dalla vicina Green Island, a nord-ovest di Bougainville. Dopo il suo ritorno, la Task Force 38 si ritir\u00f2 a sud senza essere scoperta. L'attacco di Montgomery fu lanciato dal Mare delle Salomone, 260\u00a0km a sud-est di Rabaul.\nL'\"Agano\", che era rimasta a Rabaul, fu silurata durante gli attacchi rimanendo gravemente danneggiata. Le forze giapponesi lanciarono una serie di contrattacchi, coinvolgendo complessivamente 120 aerei, contro le portaerei statunitensi, ma furono intercettati e persero 35 aerei senza riuscire a infliggere danni alle navi di Montgomery."}
{"id": "4004547", "revid": "149485", "url": "https://it.wikipedia.org/wiki?curid=4004547", "title": "Michael Anthony (pugile)", "text": "Alle Olimpiadi di Mosca del 1980 nella categoria dei pesi gallo si \u00e8 aggiudicato la medaglia di bronzo. Tale risultato \u00e8 tuttora l'unica medaglia olimpica conquistata dalla Guyana."}
{"id": "4004549", "revid": "310175", "url": "https://it.wikipedia.org/wiki?curid=4004549", "title": "Universidad del Desarrollo (Cile)", "text": ""}
{"id": "4004552", "revid": "1342360", "url": "https://it.wikipedia.org/wiki?curid=4004552", "title": "Kypello Kyprou 1986-1987", "text": "La Kypello Kyprou 1986-1987 fu la 45\u00aa edizione della coppa nazionale cipriota. Vide la vittoria finale dell', che vinse il suo terzo titolo.\nFormula.\nIl torneo prevedeva 5 differenti turni, tutti con gare di andata e ritorno, tranne la finale, disputata come da tradizione in gara secca. Non si conoscono i risultati di tutte le partite: in particolare non si sa nulla (n\u00e9 abbinamenti n\u00e9 risultati) degli ottavi di finale"}
{"id": "4004570", "revid": "436907", "url": "https://it.wikipedia.org/wiki?curid=4004570", "title": "Quella carezza della sera/Aldebaran", "text": "Quella carezza della sera/Aldebaran \u00e8 un singolo del gruppo musicale italiano New Trolls, pubblicato nel 1978."}
{"id": "4004572", "revid": "339392", "url": "https://it.wikipedia.org/wiki?curid=4004572", "title": "Aeroporto di Cracovia Giovanni Paolo II", "text": ""}
{"id": "4004575", "revid": "767487", "url": "https://it.wikipedia.org/wiki?curid=4004575", "title": "Kjell Tennfjord", "text": "Carriera.\nTennfjord fu allenatore del Fyllingen, nel 1990. Contribu\u00ec a far raggiungere al club la finale dell'edizione stagionale della Coppa di Norvegia, persa per 5-1 contro il Rosenborg. Fu poi l'allenatore del Bryne nel biennio successivo, prima di diventare tecnico del Brann nel 1995. Guid\u00f2 questa formazione al quarto posto del campionato 1996 e al secondo nel campionato 1997. Perse anche la Coppa di Norvegia 1995, sempre per mano del Rosenborg. Lasci\u00f2 il club dopo aver mancato la vittoria per 11 partite consecutive nel campionato 1998.\nOccup\u00f2 poi posizioni dirigenziali al Brann e successivamente un osservatore calcistico per la societ\u00e0 di Erik Sol\u00e9r. Il 1\u00ba marzo 2011 fu nominato nuovo presidente dello Aalesund."}
{"id": "4004581", "revid": "81195", "url": "https://it.wikipedia.org/wiki?curid=4004581", "title": "Stachybotrys", "text": "Stachybotrys \u00e8 un genere che comprende circa 50 muffe appartenenti al phylum degli Ascomycota.\nLe specie \"Stachybotrys chartarum\" e \"Stachybotrys chlorohalonata\" sono conosciute negli Stati Uniti come \"muffa nera\" o \"muffa tossica nera\" e sono frequentemente associate a una cattiva qualit\u00e0 dell'aria interna a un edificio, dopo la crescita fungina conseguente a umidit\u00e0 presente nei muri e in generale nei materiali da costruzione.\nPatogenicit\u00e0.\nSintomi da esposizione a \"Stachybotrys\" nell'uomo.\nL'esposizione alle micotossine presenti in \"S. chartarum\" (precedentemente nota come \"S. atra\") pu\u00f2 avere una vasta gamma di effetti. A seconda della durata dell'esposizione e il volume delle spore inalate o ingerite, i sintomi possono manifestarsi come irritazione in aree differenti, tra cui gli occhi, le membrane mucose della bocca, naso e gola, cos\u00ec come altri sintomi quali starnuti e tosse cronica. In gravi casi di esposizione, o in casi aggravati da reazioni allergiche, i sintomi possono essere estremi e includono nausea, vomito e sanguinamento nei polmoni e dal naso. La discussione \u00e8 iniziata nei primi anni '90, dopo l'analisi di molteplici casi di bambini delle aree povere di Cleveland, Ohio e di due morti infantili dovute a emorragia polmonare inizialmente legate all'esposizione a notevoli quantit\u00e0 di \"S. chartarum\". Una successiva estesa rianalisi dei casi dai Centri statunitensi per il controllo e la prevenzione delle malattie non sono riusciti a trovare alcun legame tra le morti e l'esposizione alla muffa."}
{"id": "4004586", "revid": "1305772", "url": "https://it.wikipedia.org/wiki?curid=4004586", "title": "Butino", "text": ""}
{"id": "4004587", "revid": "1745361", "url": "https://it.wikipedia.org/wiki?curid=4004587", "title": "Freeport (Bahamas)", "text": "Freeport \u00e8 una citt\u00e0 e distretto delle Bahamas con 26.910 abitanti al censimento 2010. \u00c8 situata nella parte occidentale dell'isola di Grand Bahama. \u00c8 un porto franco.\nGeografia fisica.\nTerritorio.\nFreeport si trova sulla costa meridionale dell'isola di Grand Bahama, a circa 100\u00a0km ad est della costa di Palm Beach (Florida) lungo una delle principali vie di navigazioni est-ovest e nord-sud.\nClima.\nFreeport \u00e8 caratterizzato da un clima tropicale con inverni temperati. Le temperature scendono raramente sotto i 15\u00a0\u00b0C, con una media tra i 25\u00a0\u00b0C ed i 30\u00a0\u00b0C. La temperatura dell'acqua varia tra i 20\u00a0\u00b0C ed i 25\u00a0\u00b0C. Gli inverni sono generalmente miti (da 15\u00a0\u00b0C a 25\u00a0\u00b0C) e secchi (con l'eccezione di precipitazioni dovute a fronti freddi), mentre le estati sono generalmente calde ed umide.\nStoria.\nNell'agosto 1955 venne stipulato il \"Hawksbill Creek Agreement\" tra il governo delle Bahamas e Wallace Groves, un finanziere della Virginia con interessi in Grand Bahama, tramite il quale venivano assegnati 200\u00a0km\u00b2 di pineta con consistenti aree di palude ed arbusti con il mandato di sviluppare economicamente l'area.\nPer la gestione della free trade zone garantita dall'accordo fu creata la Grand Bahama Port Authority (GBPA), che funge anche da amministrazione comunale. L'accordo \u00e8 stato recentemente esteso fino al 3 agosto 2054, con un incremento dell'area d'interesse a 560\u00a0km\u00b2.\nFreeport attualmente \u00e8 la seconda citt\u00e0 pi\u00f9 popolosa delle Bahamas dopo Nassau.\nMonumenti e luoghi d'interesse.\nAree naturali.\nLa costa meridionale dell'isola \u00e8 caratterizzata da numerose spiagge, tra le quali Coral Beach, Williams Town Beach, Xanadu Beach, Taino Beach, Barbarry Beach, Plane-crash Beach.\nEconomia.\nLa free trade zone gestita dalla Grand Bahama Port Authority \u00e8 uno dei motori dell'economia dell'isola. \"Port Lucaya\" \u00e8 uno dei principali porti container al mondo, che serve principalmente la costa orientale degli Stati Uniti, oltre ad essere uno dei punti di attracco della flotta crociere. L'altro settore particolarmente importante in questo contesto \u00e8 quello bancario.\nIl turismo, che ha toccato il milione di visitatori l'anno, \u00e8 considerevolmente diminuito dal 2004, quando gli uragani Francese Jeanne colpirono l'isola. Gran parte dei visitatori si concentrano nel quartiere di Lucaya, che deve il suo nome agli abitanti precolombiani dei Lucaiani. La gran parte degli hotel si concentrano nella costa meridionale, caratterizzata da spiagge sabbiose.\nInfrastrutture e trasporti.\nPorti.\nFreeport Harbor \u00e8 il porto principale delle Grand Bahama. Al porto attraccano molte navi da crociera e traghetti da West Palm Beach e Fort Lauderdale.\nAeroporti.\nIl principale aeroporto che serve la citt\u00e0 \u00e8 il Grand Bahama International Airport. Ci sono voli American Eagle Airlines da Miami e voli Bahamasair, United Airlines e Spirit Airlines da Fort Lauderdale.\nMobilit\u00e0 urbana.\nIl principale mezzo di trasporto sono i taxi, che hanno tipicamente un prezzo fisso per le proprie corse (8$ nel 2013). Dal porto e l'aeroporto sono disponibili taxi collettivi, anche questi con una tariffa fissa a passeggero (5$ nel 2013). Il trasporto pubblico \u00e8 fatto anch'esso con delle navette con un costo inferiore a quello dei taxi (3$ nel 2013), ma non ci sono corse dopo le 19:00."}
{"id": "4004588", "revid": "122007043", "url": "https://it.wikipedia.org/wiki?curid=4004588", "title": "Giuseppe Pregnolato", "text": "Carriera.\nGiocatore.\nCentrocampista centrale, comincia nel Contarina nel Campionato Interregionale. Nell'ottobre 1982 approda tra i professionisti con la . Successivamente gioca per , Spezia, Viareggio, e Pistoiese.\nDal 1995 al 2003 gioca per il in Serie C1, Serie B e dopo il fallimento per due stagioni nei dilettanti, giocando in totale otto stagioni, cinque delle quali in Serie B, totalizzando complessivamente 151 presenze e 5 reti fra i cadetti.\nAllenatore.\nComincia nel , allenando la formazione Berretti per due stagioni (2003-2004, 2004-2005), passando poi al Fusignano nella stagione 2005-2006 in Eccellenza.\nIn seguito ha avuto esperienze anche con la Tagliolese nel 2006-2007, con il Bellaria Igea Marina e Fano in Seconda Divisione come secondo di Lamberto Zauli (con il quale \u00e8 stato compagno di squadra ai tempi del ).\nL'8 luglio 2011 diventa il nuovo allenatore della Adriese in Promozione."}
{"id": "4004593", "revid": "648716", "url": "https://it.wikipedia.org/wiki?curid=4004593", "title": "78P/Gehrels", "text": "78P/Gehrels, informalmente denominata anche Gehrels 2, \u00e8 una cometa periodica di cui sono stati gi\u00e0 osservati cinque passaggi al perielio.\nNe compir\u00e0 ancora uno e poi, in seguito ad un lungo passaggio ravvicinato col pianeta Giove che la porter\u00e0 il 15 settembre 2029 fino a sole 0,019 UA dal pianeta, pari a poco meno di 2.900.000 km (ovvero all'interno del sistema di satelliti naturali del pianeta), la sua orbita sar\u00e0 drasticamente cambiata, ritrovandosi con il periodo di rivoluzione quasi raddoppiato, la distanza del perielio pi\u00f9 che raddoppiata e l'eccentricit\u00e0 quasi dimezzata. Conseguentemente la sua luminosit\u00e0, vista dalla Terra diminuir\u00e0 notevolmente."}
{"id": "4004594", "revid": "1005847", "url": "https://it.wikipedia.org/wiki?curid=4004594", "title": "East Grand Bahama", "text": "East Grand Bahama \u00e8 un distretto delle Bahamas situato nella parte orientale dell'isola di Grand Bahama. La sede distrettuale \u00e8 a High Rock, una piccola cittadina distante circa 60 km da Freeport."}
{"id": "4004596", "revid": "287204", "url": "https://it.wikipedia.org/wiki?curid=4004596", "title": "44 Piscium", "text": "44 Piscium \u00e8 una stella gigante gialla, di classe spettrale G5III, situata a circa 593 anni luce dalla Terra nella costellazione dei Pesci, di magnitudine apparente 5,77 e assoluta -0,53.\nLa sua velocit\u00e0 radiale negativa indica che la stella si sta avvicinando dal sistema solare.\nClassificazione stellare.\nDi classe spettrale G5III, \u00e8 simile a 24 Monocerotis A, e a 62 Arietis, come Classificazione stellare, ma ancorpi\u00f9 a 81 Ceti, una stella appartenente alla costellazione della Balena e distante 317 anni luce dal nostro Sistema solare, attorno alla quale sono stati scoperti pianeti extrasolari di tipo gioviano.\nOccultazioni.\nPer la sua posizione prossima all'eclittica, \u00e8 talvolta soggetta ad occultazioni da parte della Luna e, pi\u00f9 raramente, dei pianeti, generalmente quelli interni. Infatti, le ultime due occultazioni da parte di un pianeta avvennero rispettivamente il 21 febbraio 1828 (Venere), e il 21 marzo 1931 (Mercurio), mentre la prossima occultazione planetaria sar\u00e0 visibile il 24 febbraio 2055 (Venere).\nCongiunzioni.\nIl 5 maggio 2012 \u00e8 invece avvenuta una congiunzione molto ravvicinata, separata da solo 3' arcominuti: la congiunzione con il pianeta (Urano), interessante perch\u00e9 i due astri avevano grandezza e magnitudine apparenti comparabili, anche se a malapena visibili ad occhio nudo in condizioni ideali..\nUna congiunzione molto pi\u00f9 ravvicinata, sempre con Urano, separata solo di 1', \u00e8 avvenuta invece il 23 settembre 2012."}
{"id": "4004598", "revid": "547992", "url": "https://it.wikipedia.org/wiki?curid=4004598", "title": "Paolo Mazzeni", "text": "Carriera.\nProveniente dalle giovanili del , nel 1976 passa all'Imola in Serie D e successivamente al Conegliano in Serie C2.\nNel 1979-1980 raggiunge la promozione in Serie C1 con il e nel 1981 si trasferisce al Lanerossi Vicenza, appena retrocesso in Serie C1, con cui disputa la stagione 1981-1982.\nGirato per un anno alla Ternana, sempre in terza serie, nel 1983 torna a Vicenza con cui vince il campionato 1984-1985 e debutta in Serie B disputando due campionati, per un totale di 68 presenze ed un gol.\nTermina la carriera da professionista giocando tre campionati di Serie C1 con la Torres ed uno di Serie C2 con l'."}
{"id": "4004599", "revid": "1543377", "url": "https://it.wikipedia.org/wiki?curid=4004599", "title": "Exuma", "text": "Exuma \u00e8 un arcipelago e un distretto delle Bahamas composto da oltre 365 isole e isolotti (\"cays\") con una popolazione di 7.314 abitanti secondo il censimento del 2010. Great Exuma, lunga circa 60\u00a0km, \u00e8 l'isola pi\u00f9 grande dell'arcipelago e su di essa \u00e8 situata George Town, il capoluogo del distretto. Great Exuma \u00e8 collegata con un ponte alla seconda isola pi\u00f9 grande, chiamata Little Exuma. Di Exuma fa anche parte Big Major Cay, caratteristica isola conosciuta anche come Pig Beach.\nGeografia fisica.\nTerritorio.\nLe 365 isole che compongono l'arcipelago delle Exuma si snodano a formare una catena lunga 209 chilometri e con una superficie totale di 187\u00a0km\u00b2; gran parte di questi fanno parte delle due isole principali di Great Exuma (158\u00a0km\u00b2) e Little Exuma (29\u00a0km\u00b2).\nCome tutte le isole dell Bahamas, anche le Exuma sono pianeggianti e, fatta eccezione per le palme, sono punteggiate da una bassa vegetazione.\nClima.\nIn accordo con la classificazione di K\u00f6ppen, il clima delle Exuma \u00e8 quello tipico della savana, caratterizzato dall'assenza di un vero e proprio inverno e da temperature medie annuali elevate.\nInfrastrutture e trasporti.\nL'aeroporto internazionale di Exuma collega George Town direttamente a Nassau, Miami, Atlanta e Toronto. L'isola Staniel (\"Staniel Cay\" in inglese) ha anch'essa una piccola pista per aerei.\nDa Nassau, via mare, si possono raggiungere le isole settentrionali di Exuma in circa un'ora di viaggio.\nGreat Exuma e Little Exuma sono attraversate per tutta la loro lunghezza da una strada asfaltata a due corsie chiamata \"Queens Highway\"."}
{"id": "4004600", "revid": "599013", "url": "https://it.wikipedia.org/wiki?curid=4004600", "title": "Gianpietro Torri", "text": "Carriera.\nGiocatore.\nDebutta in Serie C2 con il Derthona con cui gioca tre anni prima di esordire in Serie B con la Cremonese nel 1986. Resta due anni in grigiorosso per un totale di 37 presenze ed in seguito passa alla Sambenedettese, sempre in Serie B, con cui disputa 28 partite.\nNella stagione 1989-1990 vince il campionato di Serie C1 con la Salernitana giocando 17 gare, e nel 1990-1991 vince il campionato di Serie C2 con la maglia dell'Alessandria.\nTermina la carriera da professionista nel 1993 con il Pergocrema.\nAllenatore.\nContinua a giocare nei dilettanti in varie categorie e squadre dal 1995 (U.S.O. Pompiano, Orceana, G.S. Cadignano, Pontevichese, Offlaga, Pavonese) fino al 2008 ricoprendo anche il doppio ruolo di allenatore giocatore, vincendo due campionati di terza categoria, una coppa Lombardia di seconda Categoria, una finale play off in prima categoria.\nNella stagione 2012-2013 \u00e8 l'allenatore del San Paolo Soncino, formazione iscritta alla Prima categoria lombarda.\nNel 2013-2014 e 2014-2015 e allena la juniores regionale Fascia A della Soresinese oltre a collaborare con la scuola calcio della Nuova San Paolo.\nNel 2016/2017 e 2017-2018 allena la juniores regionale dell Verolese 1911 vincendo campionato regionale B.\n2018-2018 Robecco d'Oglio 2\u00aa categoria e scuola calcio pompiano."}
{"id": "4004603", "revid": "92723", "url": "https://it.wikipedia.org/wiki?curid=4004603", "title": "Stepan Michajlovi\u010d Levitskij", "text": "Biografia.\nTra i pi\u00f9 forti scacchisti russi del ventennio 1900-1920, si mise in luce nel 1899 a San Pietroburgo con il 3\u00ba posto nel primo campionato russo, vinto da \u010cigorin.\nNel 1907 fu 2\u00ba dietro a Znosko-Borovskij a San Pietroburgo. Nello stesso anno perse un match contro Alapin (+0 =0 \u20135).\nNel 1911 vinse a San Pietroburgo il campionato russo per amatori (All-Russian Amateurs) con 16,5/21 e nel 1912 fu 3\u00ba nel campionato russo assoluto di Vilnius, dietro a Rubinstein e Bernstein, ma davanti tra gli altri a campioni quali Alechin (con cui vinse entrambe le partite) e Nimzowitsch. Questo \u00e8 considerato il suo pi\u00f9 notevole risultato.\nNel 1913 gioc\u00f2 a San Pietroburgo un match contro Alechin, finanziato dall'uomo d'affari e appassionato di scacchi Tere\u0161\u010denko, che pose come condizioni che sarebbe stato vincitore il primo ad aggiudicarsi sette partite (le patte non contavano) e che l'unica apertura permessa era 1. e4 e5, con le eccezioni della Partita spagnola e della Partita dei quattro cavalli. Levitskij perse +3 \u20137, ma considerata la grande forza del suo avversario questo risultato non \u00e8 affatto disprezzabile.\nLevitskij \u00e8 noto per aver perduto una famosa partita contro Frank Marshall nel torneo di Breslavia 1912, chiamata spesso \u00ab l'Immortale di Marshall \u00bb (23. ...Dg3!!).\nIl suo stile di gioco mostrava una ricca immaginazione, con la tendenza a portarsi in posizioni molto tese, in cui poteva far valere la sua notevole forza combinativa. Ne \u00e8 un tipico esempio una partita che vinse brillantemente in 25 mosse contro Alechin nel match del 1913, che pu\u00f2 essere considerata \u00ab L'Immortale di Levitskij \u00bb.\nL'\"attacco Levitskij\" della partita di Donna 1. d4 d5 2. Ag5 (ECO D00), che gioc\u00f2 in una partita contro Rubinstein a Vilnius nel 1913 (terminata patta) prende il suo nome, bench\u00e9 in tempi pi\u00f9 recenti ci si riferisce a questa variante con il nome di Attacco Hodgson. Questa apertura \u00e8 basata su idee molto simili a quelle dell'attacco Trompowsky, ed ha incontrato recentemente il favore di diversi grandi maestri, tra cui Julian Hodgson e Igor Miladinovi\u0107."}
{"id": "4004605", "revid": "647919", "url": "https://it.wikipedia.org/wiki?curid=4004605", "title": "Stepan Levitsky", "text": ""}
{"id": "4004606", "revid": "6923", "url": "https://it.wikipedia.org/wiki?curid=4004606", "title": "Grand Cay", "text": "Grand Cay \u00e8 un'isola e un distretto delle Bahamas situata a sud di Walker's Cay, nei pressi dell'isola di Abaco."}
{"id": "4004610", "revid": "1543377", "url": "https://it.wikipedia.org/wiki?curid=4004610", "title": "Hope Town", "text": "Hope Town \u00e8 un distretto delle Bahamas con 500 abitanti al censimento 2010 situata nelle isole Abaco. "}
{"id": "4004614", "revid": "1793900", "url": "https://it.wikipedia.org/wiki?curid=4004614", "title": "Mangrove Cay", "text": "Mangrove Cay \u00e8 un'isola e un distretto delle Bahamas situata al largo delle isole Abaco. "}
{"id": "4004617", "revid": "56620", "url": "https://it.wikipedia.org/wiki?curid=4004617", "title": "Ebrei del papa", "text": ""}
{"id": "4004621", "revid": "1005847", "url": "https://it.wikipedia.org/wiki?curid=4004621", "title": "Moore's Island", "text": "Moore's Island \u00e8 un'isola e un distretto delle Bahamas situata al largo delle isole Abaco. La popolazione \u00e8 concentrata in due cittadine, Hard Bargain che \u00e8 il capoluogo e Bight."}
{"id": "4004626", "revid": "767487", "url": "https://it.wikipedia.org/wiki?curid=4004626", "title": "B' Kat\u012bgoria 1986-1987", "text": "L'edizione 1986-1987 della B' Kat\u012bgoria vide la vittoria finale dell'APEP Pitsilia."}
{"id": "4004627", "revid": "61051", "url": "https://it.wikipedia.org/wiki?curid=4004627", "title": "Aeroporto Internazionale di Katowice", "text": ""}
{"id": "4004632", "revid": "406085", "url": "https://it.wikipedia.org/wiki?curid=4004632", "title": "Aeroporto Internazionale Giovanni Paolo II di Cracovia-Balice", "text": ""}
{"id": "4004647", "revid": "22356", "url": "https://it.wikipedia.org/wiki?curid=4004647", "title": "Piveteausaurus divesensis", "text": "Il piveteausauro (Piveteausaurus divesensis ) \u00e8 un dinosauro carnivoro appartenente ai megalosauri. Visse nel Giurassico medio (Calloviano, 161 milioni di anni fa) e i suoi resti fossili sono stati ritrovati in Francia.\nDescrizione.\nTutto ci\u00f2 che si conosce di questo animale \u00e8 una scatola cranica incompleta, che quindi non permette di ipotizzare una ricostruzione dell'animale. La morfologia della scatola cranica, tuttavia, ricorda moltissimo quella di un altro dinosauro carnivoro del Giurassico medio, Piatnitzkysaurus del Sudamerica, conosciuto grazie a resti pi\u00f9 completi. Le dimensioni del fossile sono paragonabili a quelle della scatola cranica di Allosaurus. Si suppone che Piveteausaurus fosse un grande carnivoro bipede, lungo forse 10 metri, dotato di una grande testa armata di denti ricurvi e aguzzi.\nClassificazione.\nIl fossile venne trovato sulle scogliere note come Vaches Noires nei pressi di Dives in Normandia (Francia) dal collezionista locale Dutacq e fu poi ceduto nel 1920 al professore Marcellin Boule del Mus\u00e9um national d'histoire naturelle di Parigi. Inizialmente le rocce di Dives furono ritenute risalire al Giurassico superiore (Oxfordiano), ma successivamente vennero attribuite a qualche milione di anni prima (Calloviano). Il resto venne descritto nel 1923 da Jean Piveteau, che illustr\u00f2 e fotograf\u00f2 l'esemplare. Piveteau ritenne che il fossile fosse da ascrivere alla specie Streptospondylus cuvieri, descritta in precedenza da Richard Owen e basata su frammenti provenienti dalla stessa localit\u00e0.\nL'esemplare venne ristudiato da Alick Walker nel 1964 nell'ambito del lavoro riguardante Ornithosuchus e l'evoluzione dei carnosauri; Walker attribu\u00ec il fossile a una nuova specie del teropode Eustreptospondylus (E. divesensis), cos\u00ec come gli altri frammenti attribuiti da Owen a S. cuvieri. Solo nel 1977 un nuovo studio di Philippe Taquet e Samuel Welles chiar\u00ec che la scatola cranica era attribuibile a un genere nuovo per la scienza: Piveteausaurus. Nonostante la distinta morfologia, la scatola cranica non \u00e8 di facile classificazione. \u00c8 stata accostata di volta in volta a Ceratosaurus, Proceratosaurus ed Eustreptospondylus, ma non \u00e8 effettivamente attribuibile ad alcuna famiglia nota a causa della frammentariet\u00e0 del reperto. Uno studio del 2004 (Holtz et al., 2004) ritiene che Piveteausaurus fosse un membro dei tetanuri, ma senza attuare un'analisi filogenetica. Nel 2010 Benson effettu\u00f2 un'analisi di questo tipo e ritenne che Piveteausaurus fosse un membro dei megalosauridi, un gruppo di dinosauri carnivori classificati come tetanuri primitivi. "}
{"id": "4004648", "revid": "22356", "url": "https://it.wikipedia.org/wiki?curid=4004648", "title": "Piveteausaurus", "text": ""}
{"id": "4004667", "revid": "339392", "url": "https://it.wikipedia.org/wiki?curid=4004667", "title": "Firefox mobile", "text": ""}
{"id": "4004668", "revid": "406085", "url": "https://it.wikipedia.org/wiki?curid=4004668", "title": "Museo della Carta", "text": ""}
{"id": "4004669", "revid": "486946", "url": "https://it.wikipedia.org/wiki?curid=4004669", "title": "Museo della carta di Amalfi", "text": ""}
{"id": "4004674", "revid": "599013", "url": "https://it.wikipedia.org/wiki?curid=4004674", "title": "Afo Dodoo", "text": "Carriera.\nClub.\nDodoo cominci\u00f2 la carriera in patria, con la maglia dello Ashanti Gold, prima di trasferirsi ai greci del Kalamata. Nel 1999 si accord\u00f2 con i norvegesi del Troms\u00f8, con cui non scese mai in campo in campionato. Nel 2000 pass\u00f2 agli svedesi dell'Enk\u00f6ping, per poi giocare dall'anno successivo al Landskrona BoIS.\nNazionale.\nDodoo conta 23 presenze per il ."}
{"id": "4004675", "revid": "305330", "url": "https://it.wikipedia.org/wiki?curid=4004675", "title": "Gemellae", "text": "Gemellae \u00e8 una fortezza romana e del relativo campo, situati al confine del deserto del Sahara, in quella che oggi \u00e8 l'Algeria. Ora \u00e8 un sito archeologico, 25\u00a0km a sud e 19\u00a0km ad ovest di Biskra, e 2\u00a0km a sud-est di Ourelal, con cui probabilmente condivide un originale nome berbero.\nStoria.\nSembra che esistesse una fortificazione a Gemellae gi\u00e0 prima dell'arrivo dei Romani. Plinio il Vecchio dice che quando Lucio Cornelio Balbo celebr\u00f2 la propria vittoria sui Garamanti del Sahara nel 19 a.C., uno dei luoghi conquistati festeggiati nella parata attraverso Roma fu Milgis Gemmella, descritta come un \"oppidum\" (che solitamente significava \"insediamento fortificato\").\nI Romani sembrano aver occupato il sito facendone uno degli avamposti pi\u00f9 meridionali che formavano il \"limes\", o confine dell'Impero.\nLa pi\u00f9 antica epigrafia rinvenuta nel sito \u00e8 un'inscrizione su una statua dell'imperatore Adriano, risalente al 126 circa, che parla di un \"cohors equitata\" (reggimento equestre) originario di Qinnasrin in Siria. La presenza di questo esercito in Africa \u00e8 confermata da altre inscrizioni che coprono il periodo tra il 78 ed il 164.\nUna seconda ampia dedica ad Adriano, presente nella corte centrale, risale al 132. Il nome della legione a cui il reggimento apparteneva \u00e8 stato asportato con un martello, forse a causa del ritiro di questa legione per ragioni disciplinari, e poi riscritto, forse in seguito al reintegro del reggimento stesso nel 253.\nNel \"sacellum\" erano presenti anche le statue di Antonino Pio, Pertinace e Gordiano, le ultime due con inscrizioni che indicavano la presenza dell'\"ala Pannoniorum\" (un'unit\u00e0 di cavalleria fondata da Gordiano III). Altari furono dedicati ai \"Dii Campestres\" (dei dell'esercito) da Marco Celerio Augendo, prefetto dei Pannoniani, e da Tito Aurelio Aureliano, prefetto di un'altra unit\u00e0 di cavalleria della Tracia. \u00c8 probabile che i Pannoniani sostituirono il reggimento della Legio III Augusta fino al suo ripristino avvenuto nel 253.\nL'ipotesi \u00e8 che l'inscrizione del 126, per una statua di piccole dimensioni, descriva la fondazione di un campo 'provvisorio', e che quella del 132 segni il completamento della fortezza.\nLa costruzione del forte e dell'insediamento vicino \u00e8 probabilmente legata alla costruzione del Fossatum Africae. Gemellae \u00e8 la principale delle numerose fortezze situate nell'area che segue la linea del Fossatum. Nel V secolo viene ancora citata una parte del \"limes\" chiamata \"Gemellensis\", poco prima dell'invasione vandalica. La storia di Gemellae dopo il 253 resta incerta.\nNon sono stati trovati artefatti cristiani, per cui non esistono prove archeologiche della presenza bizantina. Si sa per\u00f2 che Giustiniano I ordin\u00f2 a Belisario nel 534 di riedificare le fortificazioni lungo il \"limes\", ricreando la situazione antecedente all'invasione vandalica. Lo storico del VI secolo Procopio cita un \"Meleon\" come una delle fortezze ricostruite, che potrebbe essere la stessa Gemellae. Lo storico arabo del IX secolo Khalifa ibn Khayyat dice che quando Abu al-Muhajir Dinar era emiro di Ifriqiya (circa 675-682) conquist\u00f2 \"Mila\", che potrebbe coincidere con Gemellae.\nGemellae \u00e8 stata ormai assorbita dall'avanzata del deserto del Sahara, e chi ci lavora deve continuamente avere a che fare con la sabbia soffiata dal vento. I resti della fortezza sono ora noti localmente come al-Qasba (Qasba significa \"fortezza\").\nArcheologia.\nLa grande fortezza (\"praetorium\" o quartier generale) di Gemellae \u00e8 rettangolare, con lati orientati secondo i punti cardinali, ed \u00e8 costruita in modo simile a molti castra romani. Misura 150 metri lungo la direttrice nord-sud, e 190 metri lungo la est-ovest. Quasi tutte le mura erano spesse circa 3 metri, costruite con pietre estratte da una cava posta a 14\u00a0km. Gli angoli della fortezza erano arrotondati e rinforzati fino ad uno spessore di 4,85 metri. Subito fuori dalle mura c'era un muro di terra, il (\"vallum\").\nC'era una porta in ogni lato, ed una quantit\u00e0 di torri. Le torri si trovavano ad ogni angolo ed attorno ad ogni porta, ed inoltre c'erano due torri addizionali lungo i lati corti della fortezza, e tre sui lati lungi. Il totale era di una torre ogni 30 metri, il doppio rispetto alla struttura di una torre ogni 60 metri di Lambaesis. Le torri non avevano bastioni esterni, e sul lato interno lo spessore delle mura era ridotto ad 1,5 metri.\nLa corte interna era completamente pavimentata, e le mura e le colonne erano dipinte. L'antico strato di colore era un rosso porporato, in seguito coperto da una base crema su cui furono aggiunti vari disegni. Le colonne, ad esempio, erano dipinte con tralci e grappoli di vite.\nAll'esterno della fortezza la citt\u00e0 era circondata da un \"vallum\" ad una distanza di 700\u2013800 metri dal centro del \"praetorium\".\nSubito all'esterno del forte si trovava anche un anfiteatro quasi circolare con tre livelli di posti a sedere, ed un diametro interno di 12,5 metri.\n75 metri a nord-est della fortezza sono state rinvenute le rovine di un tempio dedicato ai \"Dii Campestres\", o dei dell'esercito. Parti di affresco, tra cui la testa di una divinit\u00e0 grande la met\u00e0 del normale, sono state scoperte assieme ad offerte quali conchiglie e corni di gazzella.\nAd una distanza di 700 metri (quindi fuori dal \"vallum\" cittadino) si trovava un altro tempio, costruito con mattoni di fango su fondamenta di pietra. Un \"ciborium\" conteneva una piccola scultura raffigurante un leone seduto, davanti ad una statuetta di 30\u00a0cm di una dea in terracotta riccamente decorata. La dea aveva una cornucopia ed era la personificazione dell'Africa o la dea Cibele. Nel cortile interno si trovano due stele su cui \u00e8 rappresentato il sacrificio di un ariete a Saturno. Molti vasi ed anfore sono stati trovati in questo tempio, contenenti ceneri e frammenti di ossa animali bruciate."}
{"id": "4004686", "revid": "1543377", "url": "https://it.wikipedia.org/wiki?curid=4004686", "title": "As Ugly as They Wanna Be", "text": "As Ugly as They Wanna Be \u00e8 un EP del gruppo musicale statunitense Ugly Kid Joe, pubblicato nel 1991."}
{"id": "4004687", "revid": "838137", "url": "https://it.wikipedia.org/wiki?curid=4004687", "title": "Laura Dijkema", "text": "Carriera.\nLa carriera di Laura Dijkema inizia nella stagione 2006-07 quando viene ingaggiata dal Volleybalvereniging DOK Dwingeloo, nella A-League olandese. Nella stagione successiva gioca per lo Sportclub Union Emlichheim, nelle serie regionali tedesche, per poi tornare nei Paesi Bassi per il campionato 2008-09 al Martinus, con cui si aggiudica la Supercoppa, la Coppa dei Paesi Bassi e lo scudetto; in questo periodo fa parte delle nazionali giovanili neerlandesi.\nNell'annata 2009-10 resta ad Amstelveen, vestendo per\u00f2 la maglia del Top Volleybal Combinatie, club con il quale, in due stagioni, vince due Supercoppe, la Coppa dei Paesi Bassi 2009-10 e il campionato 2009-10; nel 2010 ottiene le prime convocazione nella nazionale maggiore.\nSi trasferisce nella 1. Bundesliga tedesca per la stagione 2011-12 difendendo i colori del Verein f\u00fcr Bewegungsspiele 91 Suhl: nella stessa divisione rimane anche per il campionato successivo, accasandosi all'Unabh\u00e4ngiger Sportclub M\u00fcnster.\nDopo una parentesi nella Voleybol 1. Ligi turca con Halk Bankas\u0131 Spor Kul\u00fcb\u00fc, conclusa con la retrocessione della squadra, ritorna in Germania nell'annata 2014-15, acquistata dal Dresdner Sportclub 1898, dove resta per due stagioni, aggiudicandosi due scudetti e la Coppa di Germania 2015-16; con la nazionale, nel 2015, vince la medaglia d'argento al campionato europeo e, nel 2016, quella di bronzo al World Grand Prix.\nNella stagione 2016-17 viene ingaggiata dall'AGIL Volley di Novara, nella Serie A1 italiana, aggiudicandosi lo scudetto; con la nazionale conquista la medaglia d'argento al campionato europeo 2017. Dopo un breve periodo di inattivit\u00e0, ritorna in campo a met\u00e0 annata 2017-18, sempre in Serie A1, con il .\nNella stagione 2020-21 si accasa al club russo della , in Superliga."}
{"id": "4004692", "revid": "28592", "url": "https://it.wikipedia.org/wiki?curid=4004692", "title": "Assedio di Piacenza", "text": ""}
{"id": "4004693", "revid": "599013", "url": "https://it.wikipedia.org/wiki?curid=4004693", "title": "Richard Ackon", "text": "Carriera.\nClub.\nAckon cominci\u00f2 la carriera con la maglia dell'Ebusua Dwarfs. Pass\u00f2 poi ai norvegesi dello Stab\u00e6k, per cui debutt\u00f2 nella Tippeligaen in data 23 agosto 1997, subentrando ad Arild Stavrum nel successo per 2-1 sul Viking. Vinse la Coppa di Norvegia 1998, durante la seconda stagione al club. Il 3 maggio 2000 realizz\u00f2 la prima rete nella massima divisione norvegese, nella vittoria per 6-1 sul Bod\u00f8/Glimt. Nel 2002, torn\u00f2 all'Ebusua Dwarfs.\nNazionale.\nConta 7 presenze per il ."}
{"id": "4004701", "revid": "1543377", "url": "https://it.wikipedia.org/wiki?curid=4004701", "title": "Christian Felber", "text": "Lavora principalmente su temi economici e sociali. \u00c8 anche membro fondatore del ramo austriaco di ATTAC e iniziatore della \u201cBanca Democratica\u201d. Inoltre ha coniato il termine \u201ceconomia del bene comune\u201d (Gemeinwohl-\u00d6konomie).\nBiografia.\nFelber ha studiato Filologia romanza e Spagnolo a Vienna e a Madrid, focalizzandosi su scienze politiche, psicologia e sociologia dei minori. Ha conseguito nel 1996 la laurea in Filologia Romanza. Da allora ha iniziato a lavorare come scrittore freelance.\nDal 2000 ha operato in Austria presso ATTAC: fino al 2003 \u00e8 stato membro del consiglio di amministrazione e fino al 2004 referente per la stampa, attualmente \u00e8 portavoce ufficiale. Nell'autunno del 2008 \u00e8 diventato Lecturer presso la facolt\u00e0 di economia dell'Universit\u00e0 di Vienna.\nAssieme a Frank Cr\u00fcsemann, Ulrich Duchrow, Heino Falke, Kuno F\u00fcssel, Detlef Hensche, Siegfried Katterle, Arne Manzseschke, Silke Niemeyer, Franz Segbers, Ton Veerkamp e Karl Georg Zinn \u00e8 stato tra I firmatari di \u201cPace con il capitale? Un appello contro l'adattamento della Chiesa Evangelica al potere dell'economia\u201d .\nNel 2009 ha cofondato il Movimento d'Austria e nel 2010 ha avviato il progetto Banca democratica. Con vari imprenditori ha sviluppato un modello di economia del benessere come alternativa teorica al mercato capitalista e all'economia pianificata.\nSu iniziativa della rivista per lo sviluppo sostenibile Lifestyle, nel 2010 \u00e8 stato nominato \u201cCreatore sostenibile 2010\u201d. Nello stesso anno l'associazione Public Relations Austria lo ha nominato comunicatore dell'anno 2010.\nNel tempo libero, dal 2004 Christian Felber \u00e8 anche un ballerino contemporaneo e fra l'altro ha preso parte all'estate di danza di Graz, con Willi Dorner."}
{"id": "4004713", "revid": "96758", "url": "https://it.wikipedia.org/wiki?curid=4004713", "title": "Coppa dei Campioni della CSI 1994", "text": "La II edizione della Coppa dei Campioni della CSI si \u00e8 svolta dal 29 gennaio al 4 febbraio 1994 e ha visto trionfare i russi dello Spartak Mosca."}
{"id": "4004717", "revid": "76963", "url": "https://it.wikipedia.org/wiki?curid=4004717", "title": "Christian Fr\u00e9mont", "text": "\u00c8 il padre dell'attore Ludovico Fremont.\nBiografia.\nDopo gli studi classici presso il collegio Sainte-Marie di Saint-Malo (Francia), si \u00e8 specializzato in arti grafiche con numerose ricerche sulla pigmentazione pittorica e le sue applicazioni, diplomandosi all'accademia di arti decorative di Nizza. Come pittore ha al suo attivo molte mostre personali sia in Francia che in Italia.\nFra il 1984 e il 1986 ha lavorato come attore nel cinema italiano con registi come Federico Fellini (\"E la nave va\"), Duccio Tessari (\"Baciami strega\") e Marco Ferreri (\"Il futuro \u00e8 donna\"). \u00c8 stato protagonista della serie TV \"Due assi per un turbo\". Attore di teatro, ha partecipato a tourn\u00e9e con il Piccolo Regio di Torino e ha recitato nel \"Processo di Giordano Bruno\" di Jos\u00e9 Quaglio al teatro dell'Orologio di Roma.\nHa diretto corsi di teatro dal 1991 al 1993 a Nizza, a Cagnes-sur-Mer e in Borgogna, regione di cui \u00e8 stato assessore alla cultura dal 1995 al 1997.\nDal 1998 al 2000 ha effettuato viaggi di studi su tradizioni e danze della Polinesia al centro studi di Papeete, mentre al 2001 al 2003 ha poi diretto corsi presso centri ospedalieri, scuole, teatri e aziende in varie citt\u00e0, fra cui Nizza, Montpellier, Aix-en-Provence e S\u00e8te. Dal 2003 al 2009 ha presieduto uno stage teatrale di formazione presso l'accademia di Pointe-\u00e0-Pitre in Guadalupa."}
{"id": "4004722", "revid": "22475", "url": "https://it.wikipedia.org/wiki?curid=4004722", "title": "Kompare", "text": ""}
{"id": "4004723", "revid": "22475", "url": "https://it.wikipedia.org/wiki?curid=4004723", "title": "Meld", "text": ""}
{"id": "4004726", "revid": "49155818", "url": "https://it.wikipedia.org/wiki?curid=4004726", "title": "P&amp;G", "text": ""}
{"id": "4004727", "revid": "125710128", "url": "https://it.wikipedia.org/wiki?curid=4004727", "title": "Carlo Bollino", "text": "Biografia.\nGiovanissimo incomincia la sua carriera di giornalista nelle prime emittenti radiofoniche di Lecce (Radio Nice International e Radio Rama).\nInizia a lavorare nella carta stampata al \"Quotidiano\" di Lecce, Brindisi e Taranto. Diventa giornalista professionista all'et\u00e0 di 24 anni, nel 1985.\nPassa a \"La Gazzetta del Mezzogiorno\", come redattore di cronaca nera, prima nel Salento, e poi in tutto il sud Italia. Per oltre un decennio si \u00e8 occupato di tutti i principali fatti di mafia e di cronaca nera avvenuti nel Salento, in Puglia e in Basilicata.\nNel 1989 viene nominato inviato speciale e si trasferisce a Bari presso la sede centrale de \"La Gazzetta del Mezzogiorno\", ove poi assume il ruolo di caporedattore centrale. \nNel 1990 conduce in Basilicata una approfondita inchiesta giornalistica sulle connessioni tra criminalit\u00e0, politica ed economia. \nNel 1991 inizia a occuparsi di politica estera e segue la guerra nella ex Jugoslavia e in Iraq, e poi la caduta del comunismo in vari paesi dell'Est Europa. \nNel 1993 rifonda (dopo molti anni) e dirige in Albania, per conto della Edisud, il quotidiano \"Gazeta Shqiptare\" e poi l'emittente radiofonica \"Radio Rash\", il portale di notizie \"Balkanweb\" (in lingua albanese) e la emittente televisiva \"News24\". Questo gruppo editoriale sar\u00e0 il secondo pi\u00f9 importante polo informativo del paese.\nNel 1999 diventa corrispondente dell'agenzia di stampa Ansa per i Balcani: \u00e8 inviato di guerra in Somalia, ex Jugoslavia, Kosovo, Macedonia, Iraq, Israele, Afghanistan e Libano.\nDopo aver vissuto per 14 anni a Tirana, a luglio 2007 si trasferisce in Medio Oriente, ove assume la guida dell'ufficio di corrispondenza dell'Ansa in Israele e nei Territori palestinesi.\nDa maggio 2008 ritorna a Bari con l'incarico di direttore de \"La Gazzetta del Mezzogiorno\". In questi anni di ritorno sul fronte del giornalismo italiano, si riaccende anche la sua passione civile. Tra l'altro una sua iniziativa per contrastare una legge del governo italiano che rischia di limitare la liberta' di stampa, gli procura il premio Cronista 2009 della citt\u00e0 di Viareggio e l'apprezzamento del sindacato nazionale dei giornalisti italiani.\nTra il 2010 e il 2012 diventa ospite fisso di numerossime trasmissioni televisive di inchiesta come Porta a Porta (RaiUno), Pomeriggio sul Due (RaiDue) e La Vita in Diretta (RaiUno) nelle quali viene invitato a commentare sviluppi e retroscena di alcune importanti vicende di attualit\u00e0, prima tra tutte l'inchiesta sul delitto della giovane Sarah Scazzi del cui \"caso\" viene considerato uno dei pi\u00f9 esperti giornalisti italiani.\nDal 14 al 21 ottobre 2012, l'editorialista commenta nella rubrica \u00ab\"Res Gestae\"\u00bb su Rai Storia (canale Digitale Terrestre) gli avvenimenti significativi, approfondisce le notizie del giorno, e riporta alla luce i fatti e i personaggi che hanno segnato la storia politica e culturale, con l'uso di documenti audiovisivi delle Teche Rai.\nNell'ottobre del 2014 si \u00e8 dimesso dalla direzione della Gazzetta del Mezzogiorno ed \u00e8 tornato a vivere in Albania dove guida un nuovo gruppo editoriale composto dalla televisione all news A1Report (oggi Report Tv) e dal portale e quotidiano in lingua albanese Shqiptarja.com\nNel gennaio 2016 ha ricevuto la cittadinanza albanese.\nNel 2014 e nel 2016 \u00e8 ideatore a Tirana dei musei sul comunismo Bunk\u2019Art1 e Bunk\u2019art2 allestiti all\u2019interno di bunker antiatomici costruiti dal dittatore comunista Enver Hoxha negli anni della guerra fredda. Di entrambi i musei, diventati secondo TripAdvisor tra le principali mete turistiche dell\u2019Albania, \u00e8 tuttora il curatore generale.\nPubblicazioni.\nNel 1987 pubblica il libro \"La posta in gioco\", un'inchiesta sull'omicidio a Nard\u00f2 di Renata Fonte, edito da Carmine De Benedittis e da Antonella Mascali: dal testo \u00e8 poi tratto un film, dal titolo omonimo per la regia di Sergio Nasca.\nNel 2011 \u00e8 tra gli speaker del Forum \"Comunicazione &amp; Digitale\" uno dei pi\u00f9 importanti forum italiani dedicati alle nuove tecnologie applicate all'informazione"}
{"id": "4004729", "revid": "1543377", "url": "https://it.wikipedia.org/wiki?curid=4004729", "title": "Leda (affresco)", "text": "La Leda \u00e8 un affresco proveniente da Villa Arianna, rinvenuto durante gli scavi archeologici dell'antica citt\u00e0 di Stabiae, l'odierna Castellammare di Stabia e conservato al museo archeologico nazionale di Napoli.\nStoria e descrizione.\nL'affresco risale alla prima met\u00e0 del I secolo, in terzo stile ed era posizionato al centro di un pannello della parete di un cubicolo di Villa Arianna, stanza nella quale si trovavano altre tre figure femminili, Flora, Medea e Diana: quella zona della villa era probabilmente dedicata alla donne. L'opera fu ritrovata nel 1759, a seguito delle esplorazione archeologiche volute dai Borbone e fu quindi staccata per entrare a far parte della collezione reale.\nTema ricorrente nella pittura greca e romana, di puro gusto ellenistico, la figura di Leda con in cigno, si presenta su uno sfondo verde, nell'atto di camminare, quasi velocemente, con le vesti mosse dal vento ed il seno nudo. Nel braccio sinistro tiene il cigno, mentre con la mano destra cerca di tener fermo il mantello, che svolazzante, le copre tutta la schiena. L'affresco \u00e8 molto simile ai ritratti di danzatrici e Menadi, in particolar modo all'affresco delle Menadi danzati della Villa di Cicerone a Pompei."}
{"id": "4004732", "revid": "767487", "url": "https://it.wikipedia.org/wiki?curid=4004732", "title": "Luigino Cossu", "text": "Luigino Cossu esordisce all'et\u00e0 di 20 anni a Tempio Pausania. \nNel 1929 insieme al chitarrista Ignazio Secchi ed ai colleghi Pietro Porqueddu e Antonio Desole incise un 78 giri per la casa discografica La voce del padrone a Milano."}
{"id": "4004737", "revid": "287204", "url": "https://it.wikipedia.org/wiki?curid=4004737", "title": "Christian Fremont", "text": ""}
{"id": "4004738", "revid": "1305772", "url": "https://it.wikipedia.org/wiki?curid=4004738", "title": "Cimitero dei Colerosi di Barra", "text": "Il cimitero dei Colerosi di Barra \u00e8 un cimitero del comune di Napoli, sito in via Carceri Vecchie (anche detta Cupa Sant'Aniello). Costruito nel 1836, accoglie unicamente i deceduti per colera delle diverse epidemie avvenute nella zona durante il XIX secolo, tra cui il famoso fisico Macedonio Melloni, ideatore dell'Osservatorio Vesuviano.\nStoria.\nL'editto di Saint Cloud (1804), e un successivo provvedimento legislativo del governo del Regno delle Due Sicilie del marzo 1817 statuirono il divieto di seppellire i defunti in chiesa, introducendo l'obbligo di inumarli in luoghi al di fuori della cerchia delle mura urbane.\nTale divieto si applicava viepi\u00f9 ai deceduti per malattie infettive, segnatamente ai morti di colera, patologia che imperversava in Italia e in Europa nel XIX secolo, come aveva fatto in quelli precedenti. A quell'epoca, infatti, tra i medici europei prevaleva l'opinione che il colera fosse trasmesso per via aerea, secondo gli assunti della teoria miasmatica. Solo nel 1854 Filippo Pacini scopr\u00ec il \"Vibrio cholerae\", batterio causa della patologia, e comunque la sua scoperta fu ignorata fino al 1884, quando la stessa osservazione venne effettuata da Robert Koch.\nL'epidemia scoppiata a Napoli il 13 aprile 1836, e che fu tra l'altro all'origine della costruzione del Cimitero dei colerosi di Napoli, raggiunse l'area vesuviana alla fine dello stesso anno. Nel periodo tra il 24 ottobre 1836 e il 26 luglio 1837 essa colp\u00ec pesantemente la zona, mietendo numerose vittime. Dato il numero di decessi, e le vigenti disposizioni di legge, ci si trov\u00f2 nella necessit\u00e0 di individuare un luogo dove seppellire i defunti. Pur esistendo nel circondario diversi cimiteri, infatti, non ve n'era alcuno che potesse accogliere esclusivamente le vittime del morbo.\nAl fine di risolvere il problema, le giunte comunali di Barra, San Giorgio a Cremano, Resina, Portici e San Giovanni a Teduccio si consorziarono al fine di suddividere i costi dell'operazione, e acquistarono un lotto di terreno da un certo Andrea Ascione, per la somma di 698 ducati. Una volta terminata la costruzione, la gestione del sito fu affidata al comune di Barra, all'epoca capoluogo di circondario, e accolse il 30 maggio 1837 la prima vittima, Maria Parlati, nativa dello stesso paese. Esauritasi la prima ondata epidemica, il cimitero accolse successivamente le vittime delle recrudescenze verificatesi negli anni 1838, 1854, 1865 e 1884.\nIl cimitero ha una notevole importanza storica, in quanto conserva le spoglie del fisico Macedonio Melloni, ideatore dell'Osservatorio Vesuviano, il primo osservatorio vulcanologico al mondo. Lo scienziato parmense, che viveva a Portici nel Palazzo Vergara di Craco di via Amoretti, vi mor\u00ec di colera l'11 agosto 1854.\nDopo la conclusione delle varie epidemie coleriche, e la morte dei familiari di quanti vi sono sepolti, il cimitero \u00e8 stato progressivamente abbandonato e dimenticato. Nel 2006 un gruppo di cittadini ha richiesto e ottenuto al Comune di Napoli di ripulire i luoghi dalle erbacce, consentendo di appurare che numerosi ceppi funerari, tra cui la lapide che ricopre la tomba di Macedonio Melloni, sono tuttora presenti. Dopo tale episodio, tuttavia, si \u00e8 nuovamente verificato l'abbandono dei luoghi, che attualmente versano in gravissimo stato di degrado. Una porzione del muro perimetrale \u00e8 crollata, e la vegetazione ruderale \u00e8 tornata a ricoprire completamente le tombe. Una ricognizione effettuata il 28 aprile 2012 ha consentito di verificare che il cippo funerario di Macedonio Melloni \u00e8 tuttora presente in prossimit\u00e0 del muro perimetrale, sul lato destro rispetto all'entrata. \u00c8 stato inoltre individuato sullo stesso lato il monumento funerario di Francesca Cataldo, di 22 anni, morta nel 1837 e dunque una delle prime vittime dell'epidemia. Il resto del cimitero \u00e8 completamente invaso dalla vegetazione, e dunque non \u00e8 escluso che siano tuttora presenti altre tombe, peraltro visibili nel 2006."}
{"id": "4004739", "revid": "287204", "url": "https://it.wikipedia.org/wiki?curid=4004739", "title": "Christian Fr\u00e8mont", "text": ""}
{"id": "4004740", "revid": "767487", "url": "https://it.wikipedia.org/wiki?curid=4004740", "title": "Angelo Palla", "text": "Carriera.\nGioca con il Padova una stagione in Prima Categoria disputando in totale sei partite. Debutta il 7 novembre 1920 in Padova-Dolo (3-2). Gioca la sua ultima partita con i biancoscudati il 29 maggio 1921 nel derby -Padova (2-0)."}
{"id": "4004743", "revid": "1793900", "url": "https://it.wikipedia.org/wiki?curid=4004743", "title": "Baia dell'imperatrice Augusta", "text": "La baia dell'imperatrice Augusta \u00e8 un grande baia, situata sulla costa occidentale dell'isola di Bougainville, nella Papua Nuova Guinea. Prende il nome da Augusta Vittoria di Schleswig-Holstein-Sonderburg-Augustenburg, moglie dell'imperatore tedesco Guglielmo II (l'area faceva parte della colonia della Nuova Guinea tedesca).\nSi tratta di un importante zona di pesca di sussistenza per la popolazione locale.\nNel novembre 1943 la baia fu teatro della battaglia della baia dell'imperatrice Augusta, combattuta tra le forze Alleate e quelle giapponesi. Durante gli anni 1970 e 1980 l'inquinamento delle acque della baia causato dalle scorie di rame proveniente da Panguna, sito della pi\u00f9 grande miniera di rame del mondo gestita dal Rio Tinto Group, raggiunse livelli critici. Questo fu uno dei motivi della nascita del movimento secessionista Bougainville Revolutionary Army, che scaten\u00f2 una guerra civile sull'isola tra il 1989 e il 1997."}
{"id": "4004744", "revid": "319274", "url": "https://it.wikipedia.org/wiki?curid=4004744", "title": "Tiro al piccione (film)", "text": "Tiro al piccione \u00e8 un film del 1961 diretto da Giuliano Montaldo, al suo esordio alla regia.\nIl film \u00e8 stato presentato alla 22\u00aa Mostra internazionale d'arte cinematografica di Venezia il 25 agosto 1961.\nTrama.\nIl giovane Marco, dopo l'8 settembre 1943, si arruola nell'esercito della Repubblica Sociale Italiana. Dopo aver compiuto un gesto eroico rimane ferito ed in ospedale conosce Anna, un'infermiera che lo cura amorevolmente e che si innamora di lui.\nMarco scopre che Anna \u00e8 legata anche ad un vecchio industriale, da cui \u00e8 mantenuta in una lussuosa villa. Viene poi a sapere che Anna si \u00e8 concessa anche al capitano Mattei per evitare di farlo tornare in combattimento ed \u00e8 fuggita con lui e con l'industriale in uno squallido triangolo di opportunismo prima della sconfitta di Mussolini. Marco li sorprende nell\u2019atto della fuga e, sdegnato, l\u2019abbandona.\nNonostante abbia sentito alla radio della cattura e fucilazione di Mussolini, il tenente Nardi tenta ugualmente di raggiungere attraverso le montagne la Valtellina. Sorpresi dai partigiani, i repubblichini fuggono e si arrendono. Anche Marco, ormai frastornato dagli avvenimenti e chiamato a gran voce dai commilitoni, decide di consegnarsi al nemico dopo il suicidio del tenente Nardi il quale, immediatamente prima, gli aveva ordinato di raggiungerli.\nRealizzazione.\nIl film \u00e8 stato girato a Vercelli, a Villa Castelli a Stresa (lago Maggiore) e sulle montagne della zona di Balmuccia.\nCritica.\nIl Mereghetti. Dizionario dei film (1993): **\u00bd\nRestauro.\nIl restauro del film \u00e8 stato realizzato dal Centro sperimentale di cinematografia e presentato il 5 settembre 2019 alla 76\u00aa Mostra internazionale d'arte cinematografica di Venezia nella sezione \"Venezia Classici\".. Successivamente, dal 27 gennaio 2021 l'edizione restaurata \u00e8 stata distribuita da Penny Video sul mercato home video in formato DVD e Blu-ray."}
{"id": "4004748", "revid": "599013", "url": "https://it.wikipedia.org/wiki?curid=4004748", "title": "Shalva Apkhazava", "text": "Biografia.\nMor\u00ec nel 2004 per una crisi cardiaca.\nCarriera.\nClub.\nHa giocato nella prima divisione georgiana ed in quella ucraina.\nNazionale.\nHa giocato la sua unica partita in nazionale il 12 febbraio 2003, nell'incontro amichevole pareggiato per 2-2 contro la Moldavia."}
{"id": "4004753", "revid": "123164600", "url": "https://it.wikipedia.org/wiki?curid=4004753", "title": "Nove in famiglia", "text": "Nove in famiglia (\"Baby Makes Five\") \u00e8 una serie televisiva statunitense in 5 episodi trasmessi per la prima volta nel corso di una sola stagione nel 1983.\n\u00c8 una sitcom familiare classica incentrata sulle vicende dei Riddle, famiglia composta di nove persone e guidata dal commercialista Eddie Riddle e da sua moglie Jenni. Ai tre figli dei due si aggiungono Edna, madre di Jennie, Blanche, madre di Eddie, e due gemelli da poco nati. Fu cancellata durante la prima televisiva dopo soli cinque episodi trasmessi sulla ABC.\nProduzione.\nLa serie fu prodotta da Alan Landsburg Productions e Mort Lachman &amp; Associates Le musiche furono composte da Misha Sega.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 1\u00ba aprile 1983 al 29 aprile 1983 sulla rete televisiva ABC. In Italia \u00e8 stata trasmessa con il titolo \"Nove in famiglia\"."}
{"id": "4004755", "revid": "46931", "url": "https://it.wikipedia.org/wiki?curid=4004755", "title": "Baby Makes Five", "text": ""}
{"id": "4004761", "revid": "599013", "url": "https://it.wikipedia.org/wiki?curid=4004761", "title": "Danny Ortiz", "text": "Biografia.\n\u00c8 deceduto nel 2004 all'et\u00e0 di 27 anni, a seguito di uno strappo al pericardio con conseguente emorragia interna, subito durante uno scontro di gioco con l'attaccante avversario Mario Rodr\u00edguez, nel corso di un incontro di campionato guatemalteco fra il Municipal e il Comunicaciones."}
{"id": "4004763", "revid": "179980", "url": "https://it.wikipedia.org/wiki?curid=4004763", "title": "Josue Danny Ort\u00edz Maldonado", "text": ""}
{"id": "4004767", "revid": "287204", "url": "https://it.wikipedia.org/wiki?curid=4004767", "title": "Pont-de-Flandre", "text": "Il quartiere Pont-de-Flandre \u00e8 il 74\u00ba quartiere amministrativo di Parigi, situato nel XIX arrondissement, nella zona nord-est della capitale.\nQui \u00e8 dove sorgeva un tempo il vecchio macello della citt\u00e0 di Parigi. Il quartiere prende il suo nome dal ponte omonimo presente nella zona.\nGeografia.\nIl quartiere \"Pont-de-Flandre\" \u00e8 costituito dalla zona Nord del 19\u00ba arrondissement.\nConfini:"}
{"id": "4004769", "revid": "154893", "url": "https://it.wikipedia.org/wiki?curid=4004769", "title": "Folklore", "text": ""}
{"id": "4004772", "revid": "104458", "url": "https://it.wikipedia.org/wiki?curid=4004772", "title": "Campionati norvegesi di sci alpino", "text": "I Campionati norvegesi di sci alpino sono una competizione sciistica che si svolge ogni anno, generalmente nel mese di marzo, in una diversa stazione sciistica norvegese. Organizzati dalla Federazione sciistica della Norvegia (\"Norges Skiforbund\"), decretano il campione e la campionessa norvegesi di ogni disciplina sciistica attraverso una singola gara.\nLa prima edizione del 1938 ha visto lo svolgimento della discesa libera, dello slalom speciale e della combinata. Quest'ultima specialit\u00e0 non \u00e8 stata disputata nel periodo tra il 1951 e il 1958 e neanche nel 1968. Dal 1951 \u00e8 inoltre stata introdotte anche la prova di slalom gigante, mentre il titolo del supergigante \u00e8 entrato a far parte del programma di gare dal 1988. Dal 2008 la supercombinata ha preso il posto della combinata."}
{"id": "4004775", "revid": "125091791", "url": "https://it.wikipedia.org/wiki?curid=4004775", "title": "Justus Jonas", "text": "Biografia.\nJonas \u00e8 nato a Nordhausen in Turingia. Il suo vero nome era Jodokus (Jobst) Koch, che ha cambiato secondo l'uso comune degli studiosi tedeschi nel sedicesimo secolo, quando studiava all'Universit\u00e0 di Erfurt. Entr\u00f2 in quella universit\u00e0 nel 1506, dove studi\u00f2 giurisprudenza e umanesimo, e divenne \"Magister\" nel 1510. Nel 1511 si trasferisce all'Universit\u00e0 di Wittenberg, dove consegue la laurea in legge. Torna a Erfurt nel 1514 o 1515, viene ordinato sacerdote e nel 1518 \u00e8 promosso dottore in entrambe le facolt\u00e0 e nominato Canonico nel ricco canonicato della chiesa di San Severo, al quale \u00e8 abbinata una cattedra in legge.\nLa sua grande ammirazione per Erasmo da Rotterdam lo avvicina in primo tempo allo studio del greco, ebraico e agli studi biblici; la sua elezione nel maggio 1519 come rettore dell'universit\u00e0 \u00e8 stato considerato come un trionfo per i sostenitori dell'Umanesimo rinascimentale. \n\u00c8 stato solo dopo la Disputatio di Lipsia con Johann Eck che Martin Lutero ha ottenuto la sua devozione. Ha accompagnato Lutero alla Dieta di Worms nel 1521, e vi fu nominato professore di diritto canonico a Wittenberg da Federico III, Principe elettore di Sassonia.\nDurante la permanenza di Lutero a Wartburg, Jonas \u00e8 stato uno dei pi\u00f9 attivi riformatori del Wittenberg. Si dedica alla predicazione e alle controversie teologiche, aiut\u00f2 la Riforma protestante con le sue abilit\u00e0 di traduttore, trasformando le opere di Lutero e Filippo Melantone in tedesco o in latino a seconda del caso, diventando cos\u00ec una sorta di copia di entrambi. Jonas assistito anche Lutero con la sua traduzione della Bibbia in tedesco. Uno degli otto inni del primo innario luterano \u00e8 attribuito a lui, \"In Jesu Namen wir heben an\" (Nel nome di Ges\u00f9 cominciamo), che apparve nel 1524 con quattro inni di Martin Lutero e tre di Paul Speratus. Jonas si \u00e8 dedicato alle conferenze, tra le quali ha avuto un ruolo di primo piano nelle conferenze della Riforma a Marburgo (1529) e Augusta (1530), e alle visitazioni nel corso dei successivi venti anni e nel lavoro diplomatico con i principi. Nell'autunno del 1531 Jonas ha pubblicato una traduzione tedesca dell'Apologia della Confessione di Augusta e nel 1541 ha iniziato una \"crociata di predicazioni\" a Halle, che abbe successo diventando sovrintendente delle sue chiese nel 1542 o il 1544 e sacerdote nella Chiesa del Mercato (\"Chiesa del Mercato di Nostra Signora\"). Quando Lutero si ammal\u00f2 gravemente Jonas visita il suo amico durante il periodo natalizio nel 1545. \u00c8 stato presente al capezzale di Lutero a Eisleben e predic\u00f2 il sermone funebre; in una processione la salma di Lutero fu trasferita da Halle e sepolta nella chiesa del castello di Wittenberg. Nello stesso anno Jonas fu bandito dal ducato da Maurizio I, duca di Sassonia.\nDa quel momento fino alla sua morte, Jonas non fu in grado di garantirsi una vita soddisfacente. Ha vagato predicando da un posto all'altro e, infine, \u00e8 andato a Eisfeld, in Thuringia (1553), dove mor\u00ec. Si era sposato tre volte.\nOpere.\nFinora, il lavoro di Justus Jonas non \u00e8 ancora pienamente stato valorizzato. Jonas \u00e8 stato molto tempo considerato solo come un concorrente di Martin Lutero, e lo si vede nella menzione delle sue opere sempre principalmente come un traduttore delle opere di Lutero e Melantone. Ha avuto un ruolo significativo nella traduzione dell'Antico Testamento della Bibbia di Lutero. \nSi evidenzia che in una facolt\u00e0 di teologia dell'Universit\u00e0 di Wittenberg nel periodo turbolento della riforma sono stati relativamente pochi gli scritti che sono stati prodotti da Jonas. \nQui \u00e8 elencato il numero dei lavori dei grandi riformatori per il motivo che \u00e8 noto che gli scritti precedenti appaiono come incompleti e non consentono quindi nessuna valutazione complessiva. Tutte le opere conosciute dovrebbero essere elencate qui."}
{"id": "4004776", "revid": "599013", "url": "https://it.wikipedia.org/wiki?curid=4004776", "title": "Blessing Makunike", "text": "\u00c8 morto in un incidente stradale."}
{"id": "4004779", "revid": "729019", "url": "https://it.wikipedia.org/wiki?curid=4004779", "title": "Battaglia della baia dell'imperatrice Augusta", "text": "La battaglia della baia dell'imperatrice Augusta, nota anche come battaglia della baia della gazzella e per i giapponesi , fu una battaglia navale combattuta nelle acque della baia dell'imperatrice Augusta, situata sulla costa ovest di Bougainville tra il 1\u00ba e il 2 novembre 1943. La battaglia segu\u00ec agli sbarchi su Bongainville che segnarono l'inizio della campagna di Bougainville e che possono essere considerati parte anche della campagna delle isole Salomone e della campagna della Nuova Guinea. La battaglia fu una significativa parte della pi\u00f9 vasta operazione Cartwheel, volta ad isolare, circondare ed infine conquistare Rabaul, sede della pi\u00f9 grande base navale della Marina imperiale giapponese.\nPreludio.\nIl 1\u00ba novembre la 3rd Marine Division sbarc\u00f2 su capo Torokina, nella baia dell'imperatrice Augusta. Il luogo fu scelto perch\u00e9 la baia era al limite estremo del raggio d'azione degli aerei Alleati, e perch\u00e9 le numericamente superiori forze giapponesi erano concentrate in zone pi\u00f9 strategiche, a nord ed a sud dell'isola. I Marine furono supportati nelle operazioni dagli incrociatori leggeri \"Montepelier\", \"Cleveland\", \"Columbia\" e \"Denver\" e dai cacciatorpediniere \"Ausburne\", \"Dyson\", \"Stanly\", \"Claxton\", \"Spence\", \"Thatcher\", \"Converse\" e \"Foote\", ai comandi del retroammiraglio Aaron S. Merrill.\nLa battaglia.\nI giapponesi risposero all'offensiva lanciando attacchi aerei da Rabaul e inviando una flotta, ai comandi dell'ammiraglio Sentar\u014d \u014cmori, composta dagli incrociatori pesanti e , gli incrociatori leggeri e e i cacciatorpediniere \"Shigure\", \"Samidare\", \"Shiratsuyu\", \"Naganami\", \"Hatsukaze\" e \"Wakatsuki\". Gli statunitensi riuscirono ad evacuare in tempo la maggior parte dei loro mezzi da sbarco e da trasporto truppe. La flotta giapponese apparve sui loro radar alle 02:30 del 2 novembre. Dopo che gli incrociatori statunitensi aprirono il fuoco a distanza di sicurezza, Merrill ordin\u00f2 ai cacciatorpediniere di attaccare coi siluri. Le navi giapponesi riuscirono a schivare l'attacco, ma dovettero rompere la formazione. Verso le 02:50, gli incrociatori statunitensi riuscirono a mettere fuori combattimento il \"Sendai\". Il cacciatorpediniere \"Samidare\" lanci\u00f2 un attacco coi siluri, ma nella manovra si scontr\u00f2 con lo \"Shiratsuyu\". Anche il \"Myoko\" si scontr\u00f2 con lo \"Hatsukaze\", danneggiandolo gravemente. Le carenze dei sistemi radar giapponesi resero difficile l'individuazione degli incrociatori statunitensi, ma a 03:13 le navi nipponiche ripresero contatto con la flotta avversaria e aprirono il fuoco.\nLa flotta di Merrill si allontan\u00f2 sotto una cortina di fumo e \u014cmori, credendo di essere riuscito ad affondare un incrociatore pesante, mentre in realt\u00e0 si trattava di un cacciatorpediniere che riport\u00f2 comunque gravi danni, consider\u00f2 di aver fatto abbastanza e ordin\u00f2 alle navi di ritirarsi a est. Il \"Sendai\" e lo \"Hatsukaze\", rimaste danneggiate in precedenza, pi\u00f9 tardi furono trovate ed affondate dalle navi statunitensi. Dopo che la flotta giapponese torn\u00f2 a Rabaul, fu raggiunta da 4 incrociatori e da diversi cacciatorpediniere provenienti da Chuuk e fu pianificato un successivo attacco contro le forze statunitensi sbarcate su Bougainville. Il 5 novembre, tuttavia, le portaerei e lanciarono un attacco contro il porto di Rabaul, danneggiando pesantemente quattro incrociatori pesanti, che dovettero ritirarsi a Truk. Questo annull\u00f2 la minaccia di un attacco navale contro le forze statunitensi su Bougainville."}
{"id": "4004781", "revid": "695564", "url": "https://it.wikipedia.org/wiki?curid=4004781", "title": "Biggs e Wedge", "text": ""}
{"id": "4004783", "revid": "729019", "url": "https://it.wikipedia.org/wiki?curid=4004783", "title": "American wire gauge", "text": "L'American wire gauge (AWG), anche noto come Brown &amp; Sharpe wire gauge, \u00e8 un sistema standardizzato di misura della sezione dei fili, utilizzato a partire dal 1857, soprattutto negli Stati Uniti d'America e in Canada, per conduttori tondi, solidi, non ferrosi.\nLa sezione del filo (\"\"gauge\") \u00e8 un fattore importante per la determinazione della massima Intensit\u00e0 di corrente che \u00e8 possibile farvi scorrere.\nL'industria siderurgica non utilizza il sistema AWG e preferisce altri sistemi di misurazione di fili. Tra questi vi sono W&amp;M Wire Gauge, US Steel Wire Gauge e Music Wire Gauge.\nAll'aumentare del numero misurato corrisponde un diametro del filo progressivamente pi\u00f9 piccolo; questo sistema \u00e8 simile a molti altri sistemi di misura non metrici. \nQuesto sistema di misura nacque dal numero di operazioni di trafilazione utilizzate per produrre un determinato diametro di filo. Un filo molto sottile (ad esempio, 30\u00a0gauge) richiedeva pi\u00f9 passaggi attraverso la trafila rispetto a un filo 0\u00a0gauge. \nI fabbricanti di fili in precedenza avevano propri sistemi di misurazione dei fili. Lo sviluppo di misure standardizzate per i fili ha razionalizzato la selezione dei fili per una determinata applicazione.\nLe tabelle AWG sono predisposte per conduttori singoli, solidi e a sezione rotonda.\nL'AWG per un cavo \u00e8 determinato dall'area totale della sezione del conduttore, che determina a sua volta la sua capacit\u00e0 di trasporto della corrente e la sua resistenza elettrica. \nPoich\u00e9 tra i vari fili ci sono anche piccole cavit\u00e0, i cavi hanno sempre un diametro totale leggermente maggiore rispetto a un filo solido avente lo stesso AWG.\nIl sistema AWG \u00e8 anche comunemente utilizzato per specificare le dimensioni dei gioielli per i piercing corporei, in particolare per le piccole dimensioni.\nFormula.\nPer definizione, No.\u00a036\u00a0AWG equivale a un diametro di 0,0050\u00a0pollici e No.\u00a00000 equivale a un diametro di 0,4600\u00a0pollici. \nIl rapporto di questi diametri \u00e8 92 e ci sono 40 misure dal n.\u00a036 al n.\u00a00000, o 39 passi. Utilizzando questo comune rapporto, le dimensioni dei fili variano geometricamente secondo la relazione di seguito descritta.\nIl diametro \"dn\" di un filo secondo il sistema AWG \u00e8:\no, in maniera equivalente,\nLa misura pu\u00f2 quindi essere calcolata dal diametro con la relazione:\ne l'area della sezione \u00e8 pari a:\nLo standard ASTM B 258-02 definisce che il rapporto tra dimensioni successive debba essere pari alla radice trentanovesima di 92, cio\u00e8 approssimativamente pari a 1,1229322. \nLa ASTM B 258-02 definisce anche che i diametri dei fili debbano essere tabulati con non pi\u00f9 di 4 cifre significative, con una risoluzione non maggiore di 0,0001\u00a0pollici (0,1 mils) per i fili superiori a 44 AWG e di 0,00001\u00a0pollici (0,01 mils) per i fili di dimensione 45 AWG ed inferiore.\nLe dimensioni con un numero avente pi\u00f9 zeri sono successivamente pi\u00f9 grandi di zero e possono essere indicate usando il \"numero di zero\"/0\", come ad esempio 4/0 per 0000. \nPer un cavo AWG \"m\"/0, si usa \"n\" = \u2212(\"m\"\u22121) = 1\u2212 \"m\" nelle formule sopra riportate. \nAd esempio, per il numero 0000 o 4/0, si usa n = \u22123.\nRegola mnemonica.\nIl valore della sesta potenza di questo rapporto \u00e8 molto prossimo a 2; pertanto \u00e8 possibile formulare la seguente regola mnemonica:\nInoltre, per una diminuzione di 10 unit\u00e0 AWG, ad esempio da No.\u00a010 a 1, la sezione e il peso aumentano di circa 10 volte e la resistenza si riduce di un fattore pari a circa 10.\nTabella delle dimensioni dei fili AWG.\nLa seguente tabella mostra vari dati, tra cui sia la resistenza di diverse dimensioni del filo e la capacit\u00e0 di corrente (\"ampacit\u00e0\") sulla base dell'isolamento plastico. L'informazione del diametro in tabella si applica ai fili \"solidi\". Per i cavi si calcola l'area della sezione equivalente dei fili di rame. \nLa corrente di fusione (fusione del filo) \u00e8 stimata sulla base della temperatura ambiente di 25 \u00b0C. \nLa seguente tabella assume che la corrente continua o le frequenze della corrente alternata siano pari o inferiori a 60\u00a0Hz, non tenendo in conto l'effetto pelle.\nIl numero \"giri di filo\" \u00e8 un limite superiore per il filo privo di isolamento.\nNell'industria elettrica dell'America Settentrionale, i conduttori pi\u00f9 grandi di 4/0 AWG sono solitamente identificati dall'area della sezione espressa in migliaia di circular mil (kcmil), dove 1\u00a0kcmil = 0.5067\u00a0mm\u00b2. \nLa successiva dimensione pi\u00f9 grande del filo dopo 4/0 ha una sezione di 250 kcmil. Un \"circular mil\" \u00e8 l'area di un filo avente diametro pari a 1 mil. Un milione di \"circular mil\" \u00e8 l'area di un cerchio avente diametro pari a 1000\u00a0mil = 1\u00a0pollice. In passato 1 kcmil era abbreviato \"MCM\".\nDimensioni AWG dei cavi.\nI cavi sono specificati con tre numeri: la dimensione complessiva AWG, il numero dei fili componenti il cavo e la dimensione AWG del filo. Il numero dei fili e l'AWG di un singolo filo sono separati da una barra. Ad esempio, un cavo 22 AWG 7/30 \u00e8 un cavo 22 AWG composto da 7 fili aventi dimensione pari a 30 AWG.\nNomenclatura e abbreviazioni nella distribuzione elettrica.\nL'industria elettrica utilizza comunemente modi alternativi per specificare le dimensioni dei fili come AWG.\nL'industria affastella anche filo comune per l'utilizzo nella distribuzione elettrica domestica e commerciale, identificando la dimensione del singolo filo del fascio seguita dal numero di fili che costituiscono il fascio.\nIl tipo pi\u00f9 comune di cavo di distribuzione, il \"NM-B\", \u00e8 solitamente quello utilizzato:\nPronuncia.\nColloquialmente al sistema \"AWG\" ci si riferisce come \"gauge\" e agli zero nelle grandi dimensioni di filo ci si riferisce come \"aught\". Ci si riferisce ai fili di dimensioni 1 AWG comunemente chiamati \"one gauge\"; analogamente, diametri pi\u00f9 piccoli sono pronunciati \"\"x\" gauge\", dove \"x\" \u00e8 il numero intero positivo AWG.\nPer dimensioni maggiori di fili (da #0 in su), la parola \"gauge\" cade e vi si riferisce cos\u00ec: \"one aught\", \"two aught,\" ecc., in funzione di quanti zeri vi sono nel codice AWG.\nIn altri casi la parola \"gauge\" \u00e8 sostituita dalla parola \"number\", che appare prima della dimensione, come nel caso della pronuncia \"number twelve\" per 12 AWG."}
{"id": "4004784", "revid": "28592", "url": "https://it.wikipedia.org/wiki?curid=4004784", "title": "Cavaliere dell'Ordine di Vittorio Veneto", "text": ""}
{"id": "4004785", "revid": "599013", "url": "https://it.wikipedia.org/wiki?curid=4004785", "title": "Hicham Zerouali", "text": "In carriera ha giocato con le maglie di FUS Rabat, Aberdeen ed Al-Nassr.\n\u00c8 morto in un incidente stradale a Rabat (Marocco) il 5 dicembre 2004, all'et\u00e0 di 27 anni.\nConosciuto da molti per essere uno dei pochi calciatori a vestire la maglia numero 0."}
{"id": "4004789", "revid": "830939", "url": "https://it.wikipedia.org/wiki?curid=4004789", "title": "Georg Ebers", "text": "Nell'inverno del 1873-1874 scopr\u00ec a Luxor (Tebe) un papiro medico egizio risalente a circa il 1550 a.C., che da lui prende il nome. Il papiro, conservato nella biblioteca dell'universit\u00e0 di Lipsia, \u00e8 considerato uno tra i pi\u00f9 importanti papiri medici egizi. \u00c8 uno dei due pi\u00f9 antichi documenti medici tuttora esistenti, assieme al \"papiro Edwin Smith\" (ca. 1600 a.C.).\nBiografia.\nStudi\u00f2 giurisprudenza all'Universit\u00e0 di Gottinga, e lingue orientali ed archeologia all'Universit\u00e0 di Berlino. Dopo aver seguito un corso speciale di studi sull'egittologia, divenne nel 1865 \"dozent\" di lingue e antichit\u00e0 egizie a Jena, diventando poi professore nel 1868. Nel 1870 fu nominato professore nelle stesse materie a Lipsia. Effettu\u00f2 due viaggi scientifici in Egitto, e la sua prima importante opera, \"\u00c4gypten und die B\u00fccher Moses\", nacque nel 1867\u20131868. Nel 1874 pubblic\u00f2 il famoso papiro medico (\"Papiro Ebers\") che aveva scoperto a Tebe (traduzione di H. Joachim, 1890).\nEbers concep\u00ec presto l'idea di rendere popolari le tradizioni egizie tramite la scrittura di romanzi storici. \"Eine \u00e4gyptische K\u00f6nigstochter\" fu pubblicato nel 1864, ottenendo grande successo. Le sue successive opere, tutte sullo stesso tema, furono \"Uarda\" (1877), \"Homo sum\" (1878), \"Die Schwestern\" (1880), \"Der Kaiser\" (1881), ambientato in Egitto al tempo di Adriano, \"Serapis\" (1885), \"Die Nilbraut\" (1887), e \"Kleopatra\" (1894). Ottennero tutte lo stesso successo, e contribuirono a far conoscere alla popolazione le scoperte fatte dagli egittologi. Ebers si concentr\u00f2 anche su altri campi della fiction storica, soprattutto sul XVI secolo (\"Die Frau B\u00fcrgermeisterin,\" 1882; \"Die Gred,\" 1887), senza per\u00f2 ottenere lo stesso successo di pubblico.\nTra le sue opere c'\u00e8 una descrizione dell'Egitto (\"Aegypten in Wort und Bild\", 2\u00aa ed., 1880), una guida all'Egitto (1886) ed una biografia (1885) del suo vecchio insegnante, l'egittologo Karl Richard Lepsius. Il suo stato di salute lo costrinse a rinunciare nel 1889 alla cattedra a Lipsia, andando in pensione.\nLa sua opera \"Gesammelte Werke\" fu pubblicata in 25 volumi a Stoccarda (1893\u20131895). Molte sue opere sono state tradotte in inglese, e sono state scritte anche un paio di biografie dedicate a lui: \"Die Geschichte meines Lebens\" (Stoccarda, 1893) e \"G. Ebers, der Forscher und Dichter\" di R. Gosche (2\u00aa ed., Lipsia, 1887)."}
{"id": "4004791", "revid": "19933", "url": "https://it.wikipedia.org/wiki?curid=4004791", "title": "George Moritz Ebers", "text": ""}
{"id": "4004795", "revid": "1494169", "url": "https://it.wikipedia.org/wiki?curid=4004795", "title": "Castel San Giovanni (disambigua)", "text": ""}
{"id": "4004797", "revid": "23", "url": "https://it.wikipedia.org/wiki?curid=4004797", "title": "Hydronium-jarosite", "text": ""}
{"id": "4004800", "revid": "582484", "url": "https://it.wikipedia.org/wiki?curid=4004800", "title": "Hilary Diane Rodham", "text": ""}
{"id": "4004801", "revid": "716642", "url": "https://it.wikipedia.org/wiki?curid=4004801", "title": "Alessio Pala", "text": "Carriera.\nGiocatore.\nDopo aver giocato per una stagione nella Primavera dell', nella stagione 1984-1985 vince il Campionato Interregionale con il , con cui realizza 4 reti in 27 partite.\nNella stagione 1985-1986 ha giocato 12 partite in Serie B col , che a fine anno \u00e8 retrocesso in Serie C1 a causa del penultimo posto in classifica. A fine anno scende in Serie C2 al , con cui segna 2 gol in 31 incontri di campionato.\nNella stagione 1990-1991 ha vinto il campionato di Serie C2 col , societ\u00e0 con la quale ha militato anche nei successivi tre campionati, tutti in Serie C1; rimane a Palazzolo sull'Oglio fino al gennaio del 1994, giocando in tutto 31 partite in Serie C2 e 58 partite in Serie C1. Gioca poi per un anno e mezzo nel Cremapergo, con cui raccoglie altre 21 presenze in Serie C2. Dal 1995 al 1997 gioca invece con i bergamaschi del , con cui nell'arco di un biennio totalizza 51 presenze ed un gol nel Campionato Nazionale Dilettanti.\nAllenatore.\nHa allenato le giovanili di Atalanta e , vincendo, coi nerazzurri, due volte il titolo di Campione d'Italia Allievi Nazionali nelle stagioni 2001-2002 e 2004-2005. Nella stagione 2009-2010 \u00e8 sulla panchina della in Seconda Divisione venendo esonerato il 2 novembre, dopo che aveva conquistato 3 punti in 10 gare di campionato con la squadra all'ultimo posto in classifica.\nDal 2010 al 2011 ha ricoperto il ruolo di responsabile del settore giovanile dell'. Il 7 aprile 2012 sostituisce l'esonerato Sandro Salvioni come allenatore della prima squadra in Serie B. Debutta il 21 aprile alla 36\u00aa giornata perdendo in casa 1-2 con la Juve Stabia. Rimane alla guida della squadra seriana nella successiva stagione in Prima Divisione, ottenendo la salvezza.\nPassa al nell'estate 2013, venendo esonerato a dicembre 2013 con la squadra all'ultimo posto in classifica in Prima Divisione. Nella stagione 2014-2015 allena nuovamente l'Albinoleffe: gli scarsi risultati alla guida della Celeste (penultimo posto in classifica) indurranno la dirigenza ad esonerarlo nel mese di novembre.\nIl 20 ottobre 2015 diventa allenatore della , dove rimane fino all'esonero del 10 marzo 2016.\nIl 9 giugno seguente viene nominato nuovo tecnico della , club militante in Serie D. Il 15 ottobre, dopo un inizio di stagione negativo (solo una vittoria in sei partite), viene sostituito da Loris Beoni.\nIl 18 maggio 2017 diventa il nuovo allenatore del , con cui firma un contratto triennale. Nonostante la formazione veneta viaggiasse nelle posizioni di alta classifica in Promozione, nel gennaio del 2018 rassegna le dimissioni da tecnico della prima squadra.\nNel novembre del 2018 diventa allenatore del , nel campionato lombardo di Eccellenza; viene esonerato il 20 dicembre 2019 con la squadra al secondo posto nel girone C. Nel 2021 diventa allenatore della Primavera del ."}
{"id": "4004803", "revid": "1543377", "url": "https://it.wikipedia.org/wiki?curid=4004803", "title": "Born and Raised (John Mayer)", "text": "Born and Raised \u00e8 il quinto album in studio del cantautore e chitarrista statunitense John Mayer, pubblicato il 22 maggio 2012.\nInizialmente la pubblicazione era prevista per la fine del 2011, infatti gi\u00e0 gran parte delle tracce strumentali erano state registrate e mixate nel corso del 2011, tuttavia l'uscita dell'album \u00e8 stata ritardata a causa di un granuloma alle corde vocali dell'artista, per il quale si \u00e8 dovuto sottoporre ad un'operazione chirurgica.\nL'album \u00e8 stato prodotto da Don Was, gi\u00e0 produttore di B.B. King e Rolling Stones.\nL'uscita dell'album \u00e8 stata anticipata dal singolo Shadow Days, pubblicato il 6 marzo 2012."}
{"id": "4004804", "revid": "599013", "url": "https://it.wikipedia.org/wiki?curid=4004804", "title": "Juli\u00e3o Kutonda", "text": "Biografia.\n\u00c8 morto in un incidente stradale a Parigi."}
{"id": "4004805", "revid": "287204", "url": "https://it.wikipedia.org/wiki?curid=4004805", "title": "Juliao Kutonda", "text": ""}
{"id": "4004806", "revid": "729019", "url": "https://it.wikipedia.org/wiki?curid=4004806", "title": "Esercito imperiale austriaco (1806-1867)", "text": "L'Esercito imperiale (in lingua tedesca: Kaiserliche Armee) fu il complesso delle forze armate terrestri della monarchia asburgica nei territori della corona d'Austria.\nQuesto organismo militare venne ampliato nel 1867 con la costituzione della duplice monarchia che port\u00f2 ad una formale indipendenza del Regno d'Ungheria sotto la sovranit\u00e0 dell'Imperatore Francesco Giuseppe d'Austria ed alla formazione di un esercito nazionale.\nStoria.\nL'esercito dell'Impero austriaco venne organizzato ufficialmente a partire dall'11 agosto 1804 quando, dopo il crollo del Sacro Romano Impero, lo scioglimento del vecchio esercito imperiale e la minaccia dell'invasione napoleonica, l'imperatore Francesco I d'Austria intu\u00ec la necessit\u00e0 di creare un nuovo tipo di forza armata in grado di difendere gli ultimi domini rimasti alla casa d'Asburgo, quelli appunti ereditari, che consistevano nell'Austria ed in buona parte dei territori nell'Europa orientale.\nL'esercito austriaco in questo periodo era articolato territorialmente sui territori in possesso della corona austriaca, i quali per\u00f2 si estendevano su territori ben pi\u00f9 vasti dell'attuale Austria. Le truppe venivano reclutate in Boemia, Moravia e Slesia ma anche in territori che non erano parte diretta dell'Impero come Polonia e l'area dell'attuale Ucraina, oltre che nelle Fiandre, in Italia ed in Ungheria e Croazia. Il problema fondamentale nell'organizzazione di questo esercito era dunque la lingua ed i continui spostamenti che i vari reggimenti subivano a seguito delle alterne vicende della guerra in corso. Fu quest'ultimo il caso ad esempio dei reggimenti valloni che, dopo la perdita dei Paesi Bassi austriaci vennero trasferiti in Boemia.\nLa figura preponderante di questo periodo fu l'arciduca Carlo d'Asburgo-Teschen il quale contribu\u00ec a modernizzare l'armamento generale delle truppe austriache e divenendo l'eroe dell'esercito imperiale.\nReclutamento.\nIl reclutamento dei soldati per l'esercito dell'Impero austriaco in area tedesca era in parte volontario ed in parte eseguito per coscrizione. Ciascun reggimento disponeva di una propria specifica zona di reclutamento nell'Impero e l'unica eccezione in questo senso era rappresentata dalla Galizia.\nIl contratto di reclutamento durava 7 anni per i volontari, \nAll'inizio del 1859 i soldati dell'esercito austriaco constavano di 619.000 unit\u00e0.\nFanteria.\nL'Impero austriaco disponeva di grandi forze di fanteria durante il periodo napoleonico sebbene essa presentasse delle criticit\u00e0 intrinseche derivate dal coraggio e dalla risolutezza delle nuove leve di soldati che si contrapponeva con gli ufficiali che utilizzavano tattiche di guerra obsolete e derivanti dalla tradizione bellica dell\"'ancient r\u00e9gime\".\nDopo l'umiliazione di Austerlitz la fanteria austriaca inizi\u00f2 a subire pesanti ammodernamenti e cambiamenti interni che la slegarono indissolubilmente da ci\u00f2 che era stata in passato. L'arciduca Carlo si preoccup\u00f2 ben presto di diminuire gli anni di coscrizione, scoraggiando inoltre l'eccesso di pene corporali ed aumentando il numero di pallottole disponibili per ogni singolo fante. Egli inoltre predispose lo schieramento della fanteria in tre file accorpate di modo che si potesse sparare alternati di modo da consentire alla prima fila di ricaricare dopo aver sparato mentre le file retrostanti avrebbero continuato il fuoco contro il nemico.\nAltra criticit\u00e0 era rappresentata dalle armi in uso: i moschetti dell'epoca, infatti, erano perlopi\u00f9 ancora a canna liscia e ricalcavano quelli in uso nell'ultima parte del Settecento. Dalle statistiche pervenuteci dalle accademie di formazione della fanteria , inoltre, sappiamo che in epoca napoleonica la maggior parte delle truppe aveva capacit\u00e0 di tiro inaccurate, per questo era necessario avere un gran numero di fanti nello stesso reggimento di modo da aumentare le capacit\u00e0 di colpire il nemico. Ecco alcuni dati d'epoca:\nCome ebbe modo di dimostrare nella Battaglia di Aspern-Essling, la fanteria austriaca del 1809 era gi\u00e0 fortemente migliorata rispetto alle esperienze belliche all'inizio dell'epoca napoleonica. In quest'epoca l'esercito austriaco disponeva di un totale di 64 reggimenti di fanteria.\nCavalleria.\nL'Impero austriaco aveva una delle cavallerie pi\u00f9 potenti dell'epoca napoleonica con un numero consistente di cavalieri che si aggirava attorno alle 45.000 unit\u00e0. Se la fanteria era per\u00f2 un universo abbastanza uniformato, la cavalleria continuava ad essere fortemente diversificata al proprio interno, concentrando tradizioni dell'Europa occidentale con i celebri guerrieri a cavallo dell'Ungheria e dei Balcani.\nAnche in questo caso l'arciduca Carlo d'Asburgo-Teschen apport\u00f2 dei miglioramenti significativi introducendo il concetto di colonna che meglio si adattava allo scontro con le truppe francesi, sostituendo la tattica austriaca che prevedeva l'uso di due linee di cavalleria per ogni reggimento.\nTutta la cavalleria aveva di norma in dotazione delle sciabole da combattimento simili a quelle di fine Settecento.\nLa cavalleria era al proprio interna suddivisa in cavalieri di specialit\u00e0 che provenivano da aree diverse, con funzioni differenti in campo di battaglia:\nArtiglieria.\nL'artiglieria dell'Impero austriaco all'inizio della costituzione dell'esercito era organizzata in quattro reggimenti di artiglieria da campo, anche se durante le campagne del periodo napoleonico questi reggimenti vennero sovente divisi in battaglioni da assegnare a reggimenti di fanteria.\nNella riforma dell'esercito voluta dall'arciduca Carlo d'Asburgo-Teschen, venne prescritto l'abbandono dei cannoni settecenteschi di gittata minore e di scarsa manovrabilit\u00e0 a causa del loro peso, preferendovi invece dei cannoni di calibro inferiore ma molto pi\u00f9 maneggevoli affiancati a cannoni di bronzo di maggiore potenza.\nRispetto al panorama d'artiglieria dell'Europa all'epoca, l'Austria ad ogni modo si classificava tra le ultime potenze nell'avanguardia tra le armi esplosive ed \u00e8 possibile comparare questi dati con altri del medesimo periodo napoleonico attraverso il seguente schema:\nCollegamenti esterni.\nseparatore"}
{"id": "4004809", "revid": "1543377", "url": "https://it.wikipedia.org/wiki?curid=4004809", "title": "Bruce Irvin (giocatore di football americano)", "text": "Carriera.\nSeattle Seahawks.\nStagione 2012.\nPronosticato come una scelta della met\u00e0 del secondo giro, i Seahawks sorpresero diversi osservatori quando chiamarono il nome di Irvin, un giocatore dal difficile passato personale, con la quindicesima scelta assoluta nel Draft 2012. Il 7 maggio, Irvin afferm\u00f2 di aver acconsentito alla proposta contrattuale presentatagli dalla dirigenza dei Seahawks.\nIrvin debutt\u00f2 come professionista il 9 settembre nella sconfitta contro gli Arizona Cardinals senza far registrare alcuna statistica. Nel turno successivo, nella vittoria contro i Dallas Cowboys, Bruce mise a segno i suoi primi 0,5 sack su Tony Romo.\nNella settimana 3 i Seahawks vinsero in casa contro i Green Bay Packers per 14-12 con Irvin che gioc\u00f2 una grande gara terminando con due sack su Aaron Rodgers. Nella settimana 5 i Seahawks si portarono su un record di 3-2 vincendo in trasferta contro i Carolina Panthers con Irvin che gioc\u00f2 un'altra buona prova mettendo a referto due sack su Cam Newton e forzando un fumble decisivo nel finale di gara.\nI Seahawks vinsero la quarta gara in casa in altrettante partite nella settimana 9 contro i Minnesota Vikings con Bruce che fece registrare 0,5 sack su Christian Ponder. Nella gara successiva Seattle vinse facilmente anche contro i New York Jets e il giocatore mise a referto due sack su Mark Sanchez.\nNel turno 14 Seattle ottenne una vittoria di proporzioni storiche battendo i Cardinals per 58-0 stabilendo il nuovo primato di franchigia di punti segnati. Bruce fece registrare il suo sack numero 8 in stagione, stabilendo il record di franchigia per un rookie dei Seahawks. La sua stagione regolare si concluse disputando 16 partite, nessuna come titolare, mettendo a segno 17 tackle e guidando tutti i rookie della lega con 8 sack.\nIl 6 gennaio 2013, nella prima gara di playoff in carriera, Irvin mise a segno un sack nella vittoria sui Washington Redskins. Nella stessa gara, il titolare Chris Clemons si ruppe il legamento crociato anteriore, aprendo le porte per Irvin alla prima gara da titolare nel turno successivo, perso contro gli Atlanta Falcons.\nStagione 2013.\nIl 17 maggio 2013, Irvin fu sospeso dalla NFL per le prime quattro partite della stagione 2013 per abuso di sostanze vietate dalla lega senza prescrizione medica. Nel mese di luglio, i Seahawks annunciarono che il giocatore sarebbe passato dal ruolo di defensive end a quello di linebacker. Torn\u00f2 in campo nella settimana 5 contro gli Indianapolis Colts, mettendo subito a segno un sack su Andrew Luck. Nella settimana 8 contro i Rams gioc\u00f2 una grande partita facendo registrare 9 tackle, un sack, un fumble forzato, un passaggio deviato e il primo intercetto in carriera su Kellen Clemens. La sua stagione regolare si concluse con 40 tackle e 2 sack in 12 presenze, tutte come titolare. Nei playoff i Seahawks eliminarono i New Orleans Saints e i San Francisco 49ers, qualificandosi per il Super Bowl XLVIII contro i Denver Broncos.\nIl 2 febbraio 2014, nel Super Bowl XLVIII contro i Denver Broncos, Seattle domin\u00f2 dall'inizio alla fine della partita, vincendo per 43-8. Irvin si laure\u00f2 campione NFL mettendo a segno 2 tackle in una gara in cui la difesa di Seattle annull\u00f2 l'attacco dei Broncos che nella stagione regolare aveva stabilito il record NFL per il maggior numero di punti segnati.\nStagione 2014.\nIl primo sack della stagione, Irvin lo fece registrare su Tony Romo dei Dallas Cowboys nel sesto turno. Due settimane dopo, in casa dei Panthers, coi Seahawks che avevano segnato il touchdown del sorpasso a meno di un minuto dal termine, nel successivo e ultimo \"drive\" di Carolina mise a segno due sack consecutivi su Cam Newton, preservando la vittoria della sua squadra. Nel turno seguente fece registrare un intercetto su Derek Carr dei Raiders ritornandolo per 35 yard fino alla end zone, segnando il primo touchdown in carriera. Il 27 novembre, nella gara del Giorno del Ringraziamento, Irvin mise a segno il quarto sack della sua stagione, coi Seahawks che interruppero una striscia di cinque sconfitte consecutive in casa dei 49ers. Due settimane dopo, ancora contro i Niners, arriv\u00f2 a quota 5,5 sack stagionali, con Seattle che vincendo elimin\u00f2 i rivali dalla contesa per i playoff. Nell'ultima partita, Seattle batt\u00e9 in casa i Rams assicurandosi per il secondo anno consecutivo la vittoria del titolo di division e il vantaggio del fattore campo per tutti i playoff della NFC. Irvin disput\u00f2 la miglior prova stagionale mettendo a segno 5 tackle, un sack, un fumble forzato e ritorn\u00f2 un intercetto su Shaun Hill per 49 yard in touchdown. La sua annata si chiuse al secondo posto nella squadra con 6,5 sack, oltre a 37 tackle, 2 intercetti e 2 touchdown.\nIl 10 gennaio 2015. nel secondo turno di playoff, Seattle ospit\u00f2 i Panthers battendoli per 31-17 e qualificandosi per la finale della NFC, con Irvin che mise a segno un sack su Cam Newton. La settimana successiva, Seattle batt\u00e9 i Packers, qualificandosi per il secondo Super Bowl consecutivo, perso contro i Patriots. Negli ultimi venti secondi, alla penultima giocata, Irvin fu espulso per avere colpito con un pugno il tight end avversario Rob Gronkowski, dando il via ad una rissa. Fu il primo giocatore della storia ad essere espulso durante un Super Bowl.\nStagione 2015.\nNella stagione regolare 2015, Irvin si classific\u00f2 al terzo posto della squadra con 5,5 sack, oltre a 38 tackle e un fumble forzato, con la difesa dei Seahawks che fu la migliore della NFL per il quarto anno consecutivo. La squadra si qualific\u00f2 nuovamente ai playoff ma fu eliminata nel secondo turno dai Carolina Panthers.\nOakland Raiders.\nDivenuto free agent, l'8 marzo 2016 Irvin firm\u00f2 con gli Oakland Raiders. Nel quattordicesimo turno mise a segno sei tackle e due sack su Philip Rivers nella vittoria sui San Diego Chargers, venendo premiato come miglior difensore della AFC della settimana. Nella prima stagione in California disput\u00f2 tutte le 16 partite come titolare, mettendo a segno 7 sack e terminando con i nuovi primati personali in tackle (57) e fumble forzati (6).\nIl 3 novembre 2018 Irvin fu svincolato dai Raiders.\nAtlanta Falcons.\nIl 7 novembre 2018 Irvin firm\u00f2 con gli Atlanta Falcons.\nCarolina Panthers.\nIl 19 marzo 2019, Irvin firm\u00f2 un contratto di un anno con i Carolina Panthers. Con essi, dopo avere perso le prime tre partite per infortunio, mise a segno un primato personale di 8,5 sack.\nRitorno ai Seahawks.\nIl 18 marzo 2020 Irvin firm\u00f2 per fare ritorno ai Seahawks. Nel secondo turno contro i Patriots si ruppe il legamento crociato anteriore, chiudendo la sua stagione.\nChicago Bears.\nIl 18 novembre 2021, Irvin firm\u00f2 con la squadra di allenamento dei Chicago Bears."}
{"id": "4004811", "revid": "23", "url": "https://it.wikipedia.org/wiki?curid=4004811", "title": "Beaverite", "text": ""}
{"id": "4004822", "revid": "767487", "url": "https://it.wikipedia.org/wiki?curid=4004822", "title": "Georg Steindorff", "text": "Biografia.\nGeorg Steindorff si laure\u00f2 seguendo un seminario di egittologia presso l'universit\u00e0 Georg-August di Gottinga. Consegu\u00ec un dottorato nel 1884 discutendo una tesi di linguistica sulle forme sostantive della lingua copta. Nel 1893 l'universit\u00e0 di Lipsia lo nomin\u00f2 professore della cattedra di egittologia, che esisteva fin dal 1870 e in passato era stata tenuta da Georg Ebers. La collezione egizia era stata scoperta dall'archeologo Gustav Seyffarth, ma Steindorff organizz\u00f2 la piccola collezione che gli era stata lasciata trasformandola in un museo. Durante i suoi viaggi di ricerca in Egitto acquist\u00f2 propriet\u00e0 ed arredamenti funerari, oltre a piccoli artefatti. Compr\u00f2 anche grandi reperti provenienti dai vari scavi, portandoli a Lipsia (ad esempio il busto in calcare della regina Nefertiti), con il permesso del Consiglio Supremo delle Antichit\u00e0.\nFurono particolarmente importanti gli scavi che Steindorff effettu\u00f2 a Giza, Qau e Aniba tra il 1903 ed il 1931. Il Museo Egizio di Lipsia possiede oggetti recuperati durante queste spedizioni. Dopo il ritiro avvenuto nel 1934, Steindorff visse altri quattro anni a Lipsia prima di emigrare negli Stati Uniti d'America nel 1939, al fine di evitare le persecuzioni essendo un ebreo nella Germania nazista.\nSpos\u00f2 Elise Oppenheimer, sorella di Franz Oppenheimer."}
{"id": "4004827", "revid": "61051", "url": "https://it.wikipedia.org/wiki?curid=4004827", "title": "Aeroporto Internazionale di Katowice-Pyrzowice", "text": ""}
{"id": "4004828", "revid": "599013", "url": "https://it.wikipedia.org/wiki?curid=4004828", "title": "Lesley Manyathela", "text": "Biografia.\nSoprannominato \"Slow Poison\", \u00e8 morto in un incidente stradale alle 22:30 ore locali; la sua auto, in cui viaggiavano anche altri due compagni di squadra rimasti feriti, si \u00e8 ribaltata. Stava tornando a casa dopo aver giocato nei quarti di finale di coppa a Johannesburg, dove ha segnato nella sconfitta per 2-1 contro il Jomo Cosmos. Aveva due figli.\nA seguito della scomparsa la societ\u00e0 Orlando Pirates decise di ritirare in suo onore la maglia numero 22, cos\u00ec come \u2013 temporaneamente fino al termine dei Mondiali 2006 \u2013 la Federazione con il suo numero di maglia in nazionale (il 19), e la Lega nazionale ha ribattezzato in suo onore il trofeo per il miglior marcatore stagionale in Sudafrica, adesso chiamato \"Lesley Manyathela Golden Boot\".\nCaratteristiche tecniche.\nEra un attaccante molto prolifico in termini di realizzazione.\nCarriera.\nClub.\nInizia la carriera con il Dynamos nella seconda serie del campionato, giocando 28 partite e segnando 17 gol.\nHa esordito con gli Orlando Pirates nel 2000, a 19 anni. Nella sua prima stagione in massima serie ha giocato 4 partite segnando 3 gol e vincendo il campionato. Nella stagione successiva 2001-2002 \u00e8 stato il secondo miglior marcatore dietro Ishmael Maluleke.\nNella stagione 2002-2003 ha vinto il premio \"Scarpa d'Oro\" con 22 gol all'attivo, diventando il secondo giocatore dei \"Pirati\" a ottenere il premio, vincendo anche il campionato. Grazie a queste prestazioni riusc\u00ec a ottenere un provino con la squadra francese del Lione e quella greca dell'OFI Creta.\nAvvia la stagione 2003-2004 con un gol all'esordio in campionato, prima della sua prematura scomparsa il 9 agosto 2003.\nNazionale.\nHa rappresentato il Sudafrica a livello Under-20, dove ha collezionato una rete in cinque presenze, e a livello Under-23 dove ha segnato 6 gol in 13 presenze.\nHa debuttato con la nazionale maggiore contro l'Arabia Saudita il 20 marzo 2002. Sette giorni dopo ha ricevuto il suo primo e unico cartellino rosso in carriera, espulso in un'amichevole persa 4-1 contro la Georgia. Il suo primo gol in nazionale \u00e8 arrivato nell'amichevole contro il Madagascar nel marzo 2003, a cui ha fatto seguito una doppietta nella vittoria per 3-1 sul Trinidad e Tobago a giugno. Complessivamente ha fatto registrare 3 gol in 9 presenze in nazionale maggiore."}
{"id": "4004829", "revid": "733832", "url": "https://it.wikipedia.org/wiki?curid=4004829", "title": "Tav (lettera)", "text": ""}
{"id": "4004830", "revid": "288300", "url": "https://it.wikipedia.org/wiki?curid=4004830", "title": "Phuti Lesley Manyathela", "text": ""}
{"id": "4004832", "revid": "1005847", "url": "https://it.wikipedia.org/wiki?curid=4004832", "title": "Ivo Coll\u00e9", "text": "Biografia.\nConsigliere comunale di Saint-Oyen dal 1980 al 1985 e successivamente, dal 1985 al 1993, sindaco dello stesso comune.\nNel 1988 \u00e8 assunto dal Casino de la Vall\u00e9e in qualit\u00e0 di addetto al segretariato, nel 1990 \u00e8 croupier nel reparto Trente-et-quarante, e nel 1991 diventa sotto capo nello stesso reparto.\nIl 30 maggio 1993 viene eletto Consigliere Regionale, riconfermando la carica nelle elezioni regionali del 1998.\nNelle due legislature ha ricoperto le cariche di Capogruppo e Vice Presidente della IV commissione permanente \u201cSviluppo Economico\u201d.\nIl 18 maggio 2001 viene eletto deputato al Parlamento, si iscrive al gruppo parlamentare Misto - Minoranze Linguistiche, ricopre la carica di Segretario della IX commissione (Trasporti, poste e telecomunicazioni).\nHa preso parte, in qualit\u00e0 di membro effettivo, ai lavori del comitato ristretto \"Istituzione e disciplina dei parchi del Divertimento\" in seno alla X commissione permanente (Attivit\u00e0 produttive).\nIl 28 luglio 2003 viene designato dal Presidente della Camera membro della commissione Parlamentare d'inchiesta sull'affare \"Telekom-Serbia\".\nIl 1\u00ba maggio 2006 rientra al Casino de la Vall\u00e9e in qualit\u00e0 di Assistente alla Direzione e il 1\u00ba aprile 2007 viene nominato Segretario Generale di Federgioco (organismo di rappresentanza dei casin\u00f2 italiani)."}
{"id": "4004835", "revid": "547992", "url": "https://it.wikipedia.org/wiki?curid=4004835", "title": "Richard Vendura", "text": "Carriera.\nHa giocato la sua unica partita in nazionale il 7 settembre 2002 in Namibia-Algeria (0-1), entrando al 71'."}
{"id": "4004836", "revid": "61051", "url": "https://it.wikipedia.org/wiki?curid=4004836", "title": "Katowice-Pyrzowice Airport", "text": ""}
{"id": "4004837", "revid": "61051", "url": "https://it.wikipedia.org/wiki?curid=4004837", "title": "Katowice Airport", "text": ""}
{"id": "4004840", "revid": "1276819", "url": "https://it.wikipedia.org/wiki?curid=4004840", "title": "The End (personaggio)", "text": " \u00e8 un personaggio della serie di videogiochi \"Metal Gear\" che compare come boss da affrontare in ', e in ' come protagonista del filmato parodico \"L'amore di un vecchio\" presente nella \"\". The End \u00e8 uno dei personaggi preferiti dal creatore della serie Hideo Kojima, e la sua apparizione in \"Snake Eater\", nella foresta di Sokrovenno, \u00e8 ritenuta uno dei migliori momenti nella storia dei videogiochi. La rivista \"Play Generation\" lo classific\u00f2 inoltre come il boss pi\u00f9 epocale ed il vecchietto pi\u00f9 arzillo dei videogiochi usciti su PlayStation 2.\nCaratteristiche.\nThe End \u00e8 un abile tiratore scelto, ed anzi \u00e8 considerato il fondatore di tutte le tecniche utilizzate dai cecchini odierni. Non ha bisogno di un osservatore che lo copra, e pu\u00f2 rimanere nella stessa posizione senza muoversi, mangiare o bere per giorni: ci\u00f2 \u00e8 dovuto alla sua capacit\u00e0 di effettuare la fotosintesi grazie al muschio che cresce sul suo corpo. The End indossa una ghillie suit come mimetica, porta una dentiera, ha la capacit\u00e0 di spingere gli occhi fuori dalle orbite ed ha come animale da compagnia un pappagallo. Il fucile di precisione utilizzato da The End in \"Metal Gear Solid 3\" \u00e8 un Mosin-Nagant 1891/30 che ha appositamente modificato per lo scontro con Naked Snake, dotandolo di calcio in plastica e rendendolo in grado di sparare speciali proiettili non letali pesantemente imbottiti di benzodiazepine.\nBiografia.\nNato agli inizi degli anni sessanta del XIX secolo, The End \u00e8 un veterano che ha combattuto in numerosi conflitti. Dopo essersi arruolato nell'Unit\u00e0 Cobra, ha insegnato tutto il suo sapere a The Boss.\nIn \"\", nel 1964, durante la Missione Virtuosa, The End \u00e8 insieme agli altri membri dell'Unit\u00e0 Cobra sull'Hind che saluta The Boss dopo la sua defezione nell'URSS.\nLa settimana seguente, dopo che The Boss ha informato il colonnello Volgin della morte di in seguito allo scontro con Naked Snake, The End addormentato \u00e8 portato su una sedia a rotelle da all'esterno del magazzino di Ponizovje. La ragione del sonno di The End, come The Boss spiega a Volgin, \u00e8 che The End, a causa della sua et\u00e0 avanzata, \u00e8 a tutti gli effetti \"morto\", e perci\u00f2 ha bisogno di conservare la sua rimanente energia vitale fino al suo scontro con Naked Snake. Poco dopo, mentre The End viene portato via da una guardia del GRU, Snake ha la possibilit\u00e0 di ucciderlo usando il fucile di precisione SVD, ma non intende approfittare di questo momento di vulnerabilit\u00e0 di The End, anche perch\u00e9 desidera mettere alla prova le sue abilit\u00e0 contro il leggendario cecchino in uno scontro leale.\nThe End ricompare cos\u00ec a Sokrovenno, una grande foresta a Tselinoyarsk. Bench\u00e9 stesse dormendo all'arrivo di Snake, il suo pappagallo lo sveglia per lo scontro. The End prega quindi la foresta di prolungare la sua esistenza quel tanto che basta da permettergli di sconfiggere la sua ultima preda, ringrazia Snake per essere arrivato, poich\u00e9 il suo sonno sarebbe stato eterno se non fosse comparso, e si prepara ad affrontarlo:\nSebbene The End abbia ormai pi\u00f9 di cento anni, grazie alla fotosintesi \u00e8 ancora in grado di combattere come se ne avesse cinquanta: inizia cos\u00ec un lungo duello durante il quale Snake, non abituato a combattere nella foresta, e forse sottovalutando il suo avversario per la sua et\u00e0 avanzata, si lascia cogliere dal sonno, diventando un facile bersaglio per The End che, deluso, lo cattura e lo porta in una cella del laboratorio di Graniny Gorki. Snake deve quindi ripercorrere tutta la strada fino a Sokrovenno per affrontare di nuovo The End, e questa volta riesce a sconfiggerlo. Prima di morire, The End ringrazia un'ultima volta la foresta per avergli dato la forza di combattere la sua ultima battaglia:\nA questo punto The End, come gli altri membri dell'Unit\u00e0 Cobra sconfitti da Snake prima di lui, per non lasciare tracce di s\u00e9 fa esplodere la sua microbomba.\nL'esplosione tuttavia lascia dei frammenti che vengono poi studiati, insieme a quelli di The Pain, dallo scienziato in \"\". Il risultato dei suoi studi sono i parassiti delle corde vocali (il gioco lascia intendere quindi che i misteriosi poteri dell'Unit\u00e0 Cobra derivano, almeno in parte, da parassiti primordiali)."}
{"id": "4004844", "revid": "110157", "url": "https://it.wikipedia.org/wiki?curid=4004844", "title": "Basilica di Santa Maria delle Grazie (Cortemaggiore)", "text": "La basilica di Santa Maria delle Grazie e San Lorenzo, gi\u00e0 collegiata, \u00e8 una chiesa cattolica situata a Cortemaggiore, in provincia di Piacenza.\nStoria.\nLa costruzione della chiesa fu voluta dal marchese di Cortemaggiore Gian Lodovico I Pallavicino e dal figlio Rolando II Pallavicino i quali, nel 1481 ordinarono all'architetto Gilberto Manzi di redigere il progetto per la realizzazione del nuovo edificio.\nNel 1495, nonostante fossero stati completati solamente il santuario con il coro, il transetto dell'abside e la prima campata di ognuna delle tre navate, l'edificio venne eretto a sede parrocchiale andando a rimpiazzare la pi\u00f9 antica chiesa di San Lorenzo. Nel 1499 l'edificio, sostanzialmente invariato rispetto a quattro anni prima, venne consacrato da parte di Mosnignor Fabrizio Milani. Dopo la consacrazione i lavori di costruzione andarono incontro ad un periodo di interruzione causato dall'incapacit\u00e0 da parte della famiglia Pallavicino di sostenere le ingenti necessarie per permettere la costruzione di questa e delle altre chiese di Cortemaggiore.\nNonostante lo stop ai lavori, nel 1513 la chiesa venne, comunque, eretta a collegiata. Successivamente, il cantiere per la costruzione riprese, grazie ai contributi ottenuti dal Capitolo della Collegiata, dalla congregazione della fabbrica e dalla popolazione locale; durante questa seconda parte di edificazione, terminata negli anni 1567-1569, il costruito si distacc\u00f2 in parte dal progetto originale.\nDurante il XVII secolo l'edificio sub\u00ec numerose modifiche rispetto all'originario impianto in stile gotico: nel 1606 fu rialzato il piano di calpestio del coro e del santuario, nel 1630, immediatamente a seguito dell'epidemia di peste, la chiesa venne completamente imbiancata. Nel 1653 fu innalzato, per volere del canonico Paolo Ziotti, il campanile, il quale risult\u00f2, per\u00f2, essere troppo pesante per essere sostenuto dall'edificio sottostante: per risolvere questo problema fu deciso di inserire le campane su di uno solo dei lati, al fine di limitare l'aggravio di peso. Infine, nel 1660 le cappelle laterali subirono un ampliamento e vennero decorati con stucchi di gusto barocco.\nNel 1761 venne realizzato lo scavo per la realizzazione della cripta. Nel 1812, a seguito della soppressione napoleonica del convento dell'Annunziata, le spoglie del primo marchese di Cortemaggiore Gian Lodovico e della consorte Anastasia Torelli, insieme al mausoleo rinascimentale in marmo originariamente posto nella cappella funebre a loro dedicata, furono trasferite dalla cappella dei Pallavicino situata nella chiesa dell'Annunziata all'allora collegiata. Nel biennio 1880-1881 vennero rifatti la facciata e gli interni, nei quali venne rifatta la pavimentazione, furono snellite le colonne e furono ricostruiti i capitelli, ad opera del professor Gaetano Guglielmetti.\nLa collegiata venne stata elevata al rango di basilica minore il 3 maggio 2008, con una cerimonia officiata dal cardinale Angelo Sodano.\nDescrizione.\nL'edificio presenta uno schema planimetrico basilicale a croce latina ed \u00e8 dotato di tre navate con cinque campate.\nEsterno.\nLa chiesa si trova nel centro di Cortemaggiore, in piazza dei Patrioti, ed \u00e8 preceduta da un sagrato di limitate dimensioni realizzato con lastre di pietra dalla forma rettangolare; l'accesso ad esso \u00e8 possibile tramite una scalinata in granito dalla forma poligonale composta da tre rampe di quattro gradini.\nLa facciata \u00e8 realizzata in mattoni a vista stile neogotico; essa \u00e8 tripartita e presenta lesene a tutta altezza le quali terminano in delle guglie realizzate in cotto. Nel segmento superiore delle lesene sono presenti delle monofore a sesto acuto dentro alle quali si trovano dei mosaici rappresentanti dei Santi. Il portale principale, posto al centro della facciata, \u00e8 realizzato in pietra, sopra di esso si trovano una lunetta con all'interno un mosaico della Beata Vergine e un'edicola con al di sopra una statua in pietra rappresentante san Lorenzo. Pi\u00f9 in alto rispetto al portale sono presenti un rosone e una bifora inserita in un arco a tutto sesto. Ai lati del portale principale si trovano altri due portali, anch'essi dotati di edicola nelle quali si trovano a destra una raffigurazione di San Giuseppe e a sinistra una raffigurazione di Mos\u00e8.\nIl campanile, caratterizzato da una pianta quadrata e diviso in tre ordini, si trova addossato al presbiterio, sul lato destro dell'edificio.\nInterno.\nAll'interno della basilica si trova un polittico composto da dodici tavole realizzato da Filippo Mazzola, padre del pi\u00f9 famoso Parmigianino. Dipinto nel 1499 in concomitanza con la consacrazione della chiesa, fu completamente smembrato nel 1880 nell'ambito dei restauri si cui fu oggetto l'intero edificio: in questa occasione le tavole vennero separate dalla cornice e disperse. Solo nel 2003 si \u00e8 potuto ricomporre buona parte dell'opera, alla quale mancano ancora, in ogni caso, due dipinti: un \"San Cristoforo\", che \u00e8 stato localizzato ed \u00e8 conservato al museo Nazionale di Budapest, e un \"Salvatore\" la cui localizzazione non \u00e8 ancora avvenuta.\nLa cappella dedicata a san Lorenzo, situata nella navata sinistra, contiene al suo interno il mausoleo in marmo bianco dedicato ai fondatori di Cortemaggiore, realizzato nel 1499 per volont\u00e0 di Rolando II Pallavicino, esso contiene le spoglie del padre Gian Lodovico I Pallavicino, primo marchese di Cortemaggiore, e della moglie Anastasia Torelli, i quali erano stati inizialmente sepolti sempre a Cortemaggiore, all'interno della chiesa dell'Annunziata. L'effettiva collocazione delle spoglie \u00e8 rimasta all'interno del mausoleo \u00e8 rimasta incerta fino al 2020, quando, all'interno di una parete che separava il mausoleo da un locale di servizio, venne scoperta casualmente, grazie al deterioramento del muro, una scatola lignea indicante i nomi del marchese Gian Lodovico e della moglie. L'attribuzione del mausoleo \u00e8 incerta; secondo alcune ricerche esso potrebbe, per\u00f2, essere di Andrea Bregno oppure di Leonardo Da Vinci.\nLa cappella del Santissimo Sacramento, situata anch'essa nella navata di sinistra, conserva un dipinto raffigurante \"La Vergine degli Angeli\" realizzato nel 1847 dal pittore parmense Francesco Scaramuzza, secondo alcune testimonianze sembra che il dipinto fu fonte di ispirazione per Giuseppe Verdi, il quale era solito chiudersi in preghiera di fronte all'opera, durante la composizione dell'omonima romanza parte dell'opera La forza del destino.\nNella stessa cappella \u00e8 presente anche una reliquia della Sacra Spina, la quale fu un omaggio concesso nel 1521 dal re di Francia Francesco I a Gian Lodovico II Pallavicino come risarcimento morale per l'uccisione dei marchesi Cristoforo e Manfredo Pallavicino, i quali erano, rispettivamente, il cugino e il fratello di Gian Lodovico, a seguito dell'occupazione da parte delle truppe francesi del ducato di Milano.\nL'Organo Adeodato Bossi-Urbani 1860.\nIn presbiterio, su cantoria seicentesca in \"cornu evangelii\", si trova l'organo a canne meccanico Adeodato Bossi-Urbani del 1860. Lo strumento consta di due tastiere di 61 tasti (Do1-Do6) e una pedaliera dritta di 24 pedali con 12 note (Rit. dal Do13). I registri del Grand'organo e del Pedale, con base 16 piedi, sono azionati da manette lignee estraibili \"alla lombarda\" disposte su tre colonne a destra della consolle a finestra. L'Organo Eco Espressivo (con gelosie) si trova all'interno di un locale apposito posto sotto la cantoria e le sue manette, non estraibili, si trovano a sinistra delle tastiere. Lo strumento fu inaugurato dal maestro Prospero Galloni di Piacenza e da padre Davide da Bergamo, al secolo Felice Moretti, il quale consigli\u00f2 alcune aggiunte in fase di costruzione. Entrambi fecero, poi, parte della giuria per l'assegnazione del posto di organista titolare.\nL'organo \u00e8 stato restaurato dalla Bottega Artigiana Fratelli Piccinelli di Ponteranica nel 1967. Il concerto di inaugurazione fu tenuto dal maestro Alessandro Esposito."}
{"id": "4004847", "revid": "110157", "url": "https://it.wikipedia.org/wiki?curid=4004847", "title": "Sko\u0159ice", "text": "Sko\u0159ice \u00e8 un comune della Repubblica Ceca facente parte del distretto di Rokycany, nella regione di Plze\u0148."}
{"id": "4004848", "revid": "287204", "url": "https://it.wikipedia.org/wiki?curid=4004848", "title": "Skorice", "text": ""}
{"id": "4004850", "revid": "1543377", "url": "https://it.wikipedia.org/wiki?curid=4004850", "title": "Haiyore! Nyaruko-san", "text": " \u00e8 una serie di light novel giapponese scritta da Manta Aisora con illustrazioni di Koin, ispirata al mito di Cthulhu di H. P. Lovecraft. La SB Creative ha pubblicato sette volumi della serie. Una serie di nove Original net anime (ONA) realizzati in flash dalla DLE intitolata \"Haiyoru! Nyaruani\" \u00e8 stata pubblicata fra l'ottobre 2009 ed il marzo 2010. Una serie televisiva anime in flash della DLE, \"Haiyoru! Nyaruani: Remember My Mr. Lovecraft\", \u00e8 andata in Giappone fra il dicembre 2011 ed il febbraio 2012. Un'altra serie televisiva anime prodotta dalla Xebec \u00e8 iniziata il 9 aprile 2012. Sono state anche prodotte due serie manga. Ad aprile 2013, sempre prodotta dalla Xebec, \u00e8 iniziata la seconda stagione intitolata mentre a maggio 2015 \u00e8 stato trasmesso nei cinema giapponesi lo speciale \"Haiyore! Nyaruko-san F\".\nTrama.\nLa storia di \"Haiyore! Nyaruko-san\" ruota intorno a Nyaruko, la divinit\u00e0 senza forma del caos (Nyarlathotep), in grado di assumere la forma di una comune studentessa dai capelli chiari. Mahiro Yasaka \u00e8 uno studente normale delle scuole superiori che si ritrova a dover fuggire da un rapimento alieno, fino al momento in cui Nyaruko arriva in suo soccorso.\nMedia.\nLight novel.\n\"Haiyore! Nyaruko-san\" \u00e8 iniziata come una serie di light novel scritta da Manta Aisora con illustrazioni di Koin. Il primo volume \u00e8 stato pubblicato il 15 aprile 2009 dalla SB Creative per l'etichetta GA Bunko. Al 17 ottobre 2011 sono stati pubblicati otto volumi della serie.\nAnime.\nUna serie di nove original net anime (ONA) in flash intitolata \u00e8 stata prodotta dalla DLE e diretta da Azuma Tani. Il primo episodio \u00e8 stato trasmesso in streaming il 23 ottobre 2009. Gli episodi successivi sono stati pubblicati il 19 dicembre 2010 in DVD come parte del terzo volume di \"GA Magazine\". Tutti i nove episodi sono stati pubblicati il 15 marzo 2012 come parte di . I primi otto episodi hanno una durata di circa due minuti, mentre l'ultimo episodio dura circa sei minuti.\nUn'altra serie anime intitolata , sempre prodotta dalla DLE e diretta da Azuma Tani, \u00e8 andata in onda per undici episodi fra il 10 dicembre 2010 ed il 25 febbraio 2011. Ogni episodio ha una durata di circa cinque minuti, di cui la prima met\u00e0 contenente la storia dell'episodio \u00e8 animato in flash, mentre la seconda met\u00e0 e la sigla finale \u00e8 in animazione regolare. Il dodicesimo episodio della serie \u00e8 stato pubblicato in forma di original video animation incluso nel \"Haiyoru! Nyaruani 1&amp;2 Perfect Box\", una raccolta in DVD contenente entrambe le serie in flash.\nUn'altra serie televisiva anime prodotta dallo studio Xebec \u00e8 iniziata in Giappone il 9 aprile 2012. La serie \u00e8 trasmessa contemporaneamente in streaming da Crunchyroll, insieme alla due precedenti serie in flash, con il nome \"Nyarko-san: Another Crawling Chaos\". Da aprile 2013 viene trasmessa, sempre prodotta dalla Xebec, la seconda stagione intitolata \nManga.\nUn manga ispirato alla serie ed intitolato \"Haiyore! Nyaruko-san\" \u00e8 stato realizzato da Kei Okazaki ed \u00e8 iniziato sulla rivista \"Miracle Jump\" della Sh\u016beisha il 6 maggio 2011. Un manga yonkoma intitolato \u00e8 stato realizzato da S\u014dichir\u014d Hoshino ed \u00e8 iniziato su \"Flex Comix Blood\" della Flex Comix il 5 ottobre 2011."}
