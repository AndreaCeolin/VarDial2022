{"id": "4162324", "revid": "767487", "url": "https://it.wikipedia.org/wiki?curid=4162324", "title": "Maga Martina 2 - Viaggio in India", "text": "Maga Martina 2 - Viaggio in India (\"Hexe Lilli - Die Reise nach Mandolan\") \u00e8 un film del 2011 diretto da Harald Sicheritz e tratto da una serie di libri di Knister.\n\u00c8 il seguito di \"Maga Martina e il libro magico del draghetto\", uscito nel 2009.\nTrama.\nIn India, nel regno di Mandolan, il Gran Visir Guliman e il suo fido mago Abrasch non riescono a liberare il trono reale dalla maledizione che lo ricopre e richiedono via lettera l'aiuto della super maga Martina.\nGiunta in quella terra esotica, in compagnia del draghetto Ettore, per\u00f2, Martina capisce immediatamente che di Guliman e Abrasch non c'\u00e8 da fidarsi e s'insospettisce riguardo alla sorte del re legittimo Nandi.\nGrazie agli incantesimi che ha portato con s\u00e9 e all'aiuto di un ragazzino locale di nome Musa, Martina prover\u00e0 a fermare gli impostori e riportare la giustizia.\nProduzione.\nIl film \u00e8 stato prodotto dalla Blue Eyes Fiction e dalla Trixter Productions. La post-produzione \u00e8 a opera della LISTO Videofilm, mentre del suono post-produzione si sono occupate la Solid Sound e la PPA Film Pierre Peters-Arnolds.\nLa pellicola \u00e8 stata realizzata dal 14 agosto al 28 ottobre 2009; il budget ammonta a circa \u20ac 10 000 000.\nDistribuzione.\nIl film \u00e8 stato distribuito in Austria (dove \u00e8 stato vietato ai minori di 6 anni), Svizzera, e Germania il 17 febbraio 2011; in Belgio il 6 aprile; nei Paesi Bassi il 14 aprile con il nome \"Heksje Lilly en de Reis naar Mandolan\"; in Italia il 21 ottobre; in Spagna l'11 novembre come \"Kika Superbruja, el viaje a Mandolan\"; in Estonia il 30 dicembre; in Israele il 27 settembre 2012 come \"Lilly ha'mehashefa 2 - ha'masa le'Mandolan\"; in Turchia il 12 luglio 2013 come \"Tatli Cadi Lili: Mandolan'a Yolculuk\"; in Giappone il 3 ottobre 2014.\nAccoglienza.\nNel primo week-end in Italia guadagna 167.000, mentre in tutto incassa 414.000. Su MYmovies ottiene un punteggio di 2.58/5, mentre su IMDb 5/10."}
{"id": "4162329", "revid": "659058", "url": "https://it.wikipedia.org/wiki?curid=4162329", "title": "Godo Knights", "text": ""}
{"id": "4162330", "revid": "136801", "url": "https://it.wikipedia.org/wiki?curid=4162330", "title": "Open GDF SUEZ des Contamines Montjoie 2011 - Singolare", "text": ""}
{"id": "4162331", "revid": "136801", "url": "https://it.wikipedia.org/wiki?curid=4162331", "title": "Open GDF SUEZ des Contamines Montjoie 2011 - Doppio", "text": ""}
{"id": "4162332", "revid": "68337", "url": "https://it.wikipedia.org/wiki?curid=4162332", "title": "Alabarde", "text": ""}
{"id": "4162336", "revid": "339392", "url": "https://it.wikipedia.org/wiki?curid=4162336", "title": "Novara Baseball United", "text": ""}
{"id": "4162339", "revid": "1543377", "url": "https://it.wikipedia.org/wiki?curid=4162339", "title": "Chiquitsi", "text": "Il Chiquitsi \u00e8 uno strumento musicale tradizionale della popolazione Shangane, del Mozambico. \u00c8 uno strumento principalmente femminile, usato per accompagnare il canto nella cerimonia del matrimonio. \u00c8 molto diffuso nel sud del Mozambico (Maputo, Gazae, Inhambane). Nelle regioni del nord prende il nome di Kaembe.\nSi tratta di un contenitore costituito da una serie di piccole canne di paglia di una pianta chiamata Txlhongue, intrecciate come se fossero una stuoia. Le canne vengono poi serrate da tre cornici di rafia in modo da formare una scatola, all'interno della quale vengono posti piccoli semi o sassolini.\nIl chiquitsi viene suonato scuotendolo con entrambe le mani, oppure inclinandolo si ottiene un caratteristico effetto di risacca, di varia durata a seconda della maggiore o minore inclinazione dello strumento."}
{"id": "4162345", "revid": "767487", "url": "https://it.wikipedia.org/wiki?curid=4162345", "title": "In the Days of Trafalgar", "text": "In the Days of Trafalgar \u00e8 un cortometraggio muto del 1914 diretto da Maurice Elvey.\nProduzione.\nIl film fu prodotto dalla British &amp; Colonial Kinematograph Company.\nDistribuzione.\nDistribuito dalla Kinematograph Trading Company, usc\u00ec nelle sale cinematografiche britanniche nell'aprile 1914; ha il titolo alternativo \"Black-Eyed Susan\". Negli Stati Uniti, il film \u00e8 conosciuto come \"The Battling British\"."}
{"id": "4162354", "revid": "1305772", "url": "https://it.wikipedia.org/wiki?curid=4162354", "title": "Kamen Teacher", "text": " \u00e8 una serie manga creata da T\u014dru Fujisawa in cui il professore Gota Araki, dovr\u00e0 riportare l'ordine all'interno di un istituto scolastico molto problematico.\nNe \u00e8 stato tratto un dorama stagionale in 12 puntate nell'estate 2013 trasmesso da Nippon Television, con Taisuke Fujigaya che interpreta il ruolo del protagonista, pi\u00f9 uno special conclusivo nel febbraio dell'anno seguente con gli stessi attori.\nSempre all'inizio del 2014 \u00e8 infine uscita anche una pellicola cinematografica diretta dal regista Kentar\u014d Moriya.\nTrama.\nNell'istituto Kyokuran vi \u00e8 un dato allarmante, ovvero la percentuale di delinquenti nella scuola \u00e8 dell'80%. La situazione \u00e8 disperata, i ragazzi non rispettano i professori e spesso reagiscono con la violenza per un nonnulla. Ed \u00e8 qui che entra in gioco Gota Araki, professore fresco fresco di carica che deve riportare l'ordine nella scuola e a cui viene subito assegnata una classe problematica come la seconda sezione C.\nInizialmente i ragazzi lo deridono, senza sapere a quali conseguenze andranno incontro. Infatti oltre ad Araki anche un altro professore viene ingaggiato dall'istituto, il suo nome \u00e8 Hayato Jumonji, alias \"Kamen Teacher\".\nManga.\nIl manga \u00e8 stato pubblicato per la prima volta in Giappone a partire dal 2006, dalla Sh\u016beisha, per proseguire fino al 2007 per un totale di 4 volumi. L'edizione italiana \u00e8 stata pubblicata dalla J-Pop nel 2011 in 4 volumi come nell'edizione originale.\nLocalit\u00e0.\nTachibana, la citt\u00e0 in cui \u00e8 ambientato il manga, \u00e8 una citt\u00e0 situata nel distretto di Yame, Fukuoka, Giappone. Il 1\u00ba febbraio 2010 Tachibana, insieme con la citt\u00e0 di Kurogi e le frazioni di Hoshino e Yabe, tutte dal distretto di Yame, sono state fuse nella citt\u00e0 di Yame. A partire dal 2003, la citt\u00e0 aveva una popolazione stimata di 12.020 e una densit\u00e0 di 138.73 persone per km\u00b2. La superficie totale \u00e8 86,64\u00a0km\u00b2."}
{"id": "4162363", "revid": "88740", "url": "https://it.wikipedia.org/wiki?curid=4162363", "title": "Grammatico (disambigua)", "text": ""}
{"id": "4162364", "revid": "767487", "url": "https://it.wikipedia.org/wiki?curid=4162364", "title": "Thunderbolt - Sfida mortale", "text": "Thunderbolt - Sfida mortale (\u9739\u9742\u706b; \"Piklik Foh\") \u00e8 un film del 1995 diretto da Gordon Chan.\nPellicola co-prodotta da Hong Kong, con Jackie Chan come protagonista.\nTrama.\nAlfred Tung, ex pilota della Mitsubishi, vive e lavora da meccanico in un'officina, con il padre e le due sorelle. Modificano auto per gare sportive legali e collaborano con la polizia per bloccare le corse illegali di auto modificate. Una sera, durante un controllo della polizia, un criminale internazionale chiamato Cougar, oltrepassa il blocco stradale e viene inseguito da Alfred Tung. Questi riesce ad fermarlo e a farlo arrestare, ma verr\u00e0 rilasciato in seguito per mancanza di prove. Cougar sfida ad una gara Alfred, ma lui rifiuta e gli vengono rapite le sorelle. La polizia convince il meccanico a testimoniare e il ricercato viene incarcerato. Cougar, fuggito di prigione distrugge l'officina e rapisce le sorelle. Da qui Alfred dovr\u00e0 affrontare i suoi nemici per liberare le sorelline. Ritorna a far parte della squadra della Mitsubishi e si piazza in gara. Dopo una corsa frenetica e con forti colpi di scena riuscir\u00e0 a vincere la gara e ad ottenere la liberazione delle sorelle.\nProduzione.\nLe riprese sono avvenute in diversi autodromi come il Sendai Hi-Land in Giappone o il Circuito di Shah Alam in Malaysia. Durante tali riprese furono ingaggiati numerosi piloti professionisti per competere sulle altre autovettura in gara.\nAccoglienza.\nNonostante le recensioni negative, il film ottenne un notevole successo al botteghino."}
{"id": "4162365", "revid": "68337", "url": "https://it.wikipedia.org/wiki?curid=4162365", "title": "Collar and elbow", "text": ""}
{"id": "4162366", "revid": "287204", "url": "https://it.wikipedia.org/wiki?curid=4162366", "title": "Glima", "text": ""}
{"id": "4162367", "revid": "287204", "url": "https://it.wikipedia.org/wiki?curid=4162367", "title": "Bill Munson", "text": "Carriera professionistica.\nMunson fu scelto come settimo assoluto nel Draft NFL 1964 dai Los Angeles Rams, franchigia con cui rimase per quattro stagioni. Nel 1968 Munson pass\u00f2 ai Detroit Lions con cui disput\u00f2 le migliori stagioni della carriera, fino al 1975. I Seattle Seahawks acquisirono il quarterback veterano in cambio di due scelte del draft. Ai Seahawks. Munson gioc\u00f2 come riserva del titolare Jim Zorn per una sola stagione prima di passare ai San Diego Chargers e chiudere la carriera con due stagioni nei Buffalo Bills."}
{"id": "4162370", "revid": "1573940", "url": "https://it.wikipedia.org/wiki?curid=4162370", "title": "Plesiothele", "text": "Plesiothele \u00e8 un genere di ragni appartenente alla famiglia Hexathelidae.\nDistribuzione.\nL'unica specie nota di questo genere \u00e8 un endemismo della Tasmania\nTassonomia.\nQuesto genere \u00e8 stato trasferito negli Hexathelidae dalla famiglia Dipluridae a seguito di un lavoro di Raven del 1980, sugli esemplari della specie tipo rinvenuti.\nAttualmente, a giugno 2012, si compone di 1 specie:"}
{"id": "4162372", "revid": "68337", "url": "https://it.wikipedia.org/wiki?curid=4162372", "title": "Edda in Prosa", "text": ""}
{"id": "4162377", "revid": "767487", "url": "https://it.wikipedia.org/wiki?curid=4162377", "title": "The Cup Final Mystery", "text": "The Cup Final Mystery \u00e8 un cortometraggio muto del 1914 diretto da Maurice Elvey che vi appare anche in un piccolo ruolo.\nProduzione.\nIl film fu prodotto dalla Motograph.\nDistribuzione.\nDistribuito dalla Motograph, usc\u00ec nelle sale cinematografiche britanniche nel marzo 1914."}
{"id": "4162378", "revid": "255422", "url": "https://it.wikipedia.org/wiki?curid=4162378", "title": "Petrolio (Victorio Pezzolla)", "text": "Petrolio \u00e8 un concept album in italiano realizzato e cantato da Victorio Pezzolla, pubblicato il 16 giugno 2012.\nSi tratta di canzoni in italiano composte dall'artista tra il 1977 e il 1980 (ad eccezione di \"Io vivo qua\" e \"2012\", composte successivamente) scartate dalle case discografiche poich\u00e9 considerate, in alcuni casi, troppo lunghe oppure \"dai contenuti poco commerciali\" per l'epoca.\nLe tracce sono state riprodotte in studio tra il 2011 ed il 2012, rispettando la sonorit\u00e0 e l'atmosfera che avevano i provini di allora, arricchite ovviamente dal suono digitale.\nTra i musicisti che hanno collaborato alla realizzazione delle tracce, oltre a Victorio Pezzolla (chitarra, basso, moog), partecipano Lele Mic\u00f2 (pianoforte e tastiere), Giancarlo Porro (sax e flauto), Edoardo De angelis (violino), Pepe Ragonese (Tromba)."}
{"id": "4162396", "revid": "298229", "url": "https://it.wikipedia.org/wiki?curid=4162396", "title": "Hadi Al Somayli", "text": ""}
{"id": "4162397", "revid": "298229", "url": "https://it.wikipedia.org/wiki?curid=4162397", "title": "Hadi Al-Somayli", "text": ""}
{"id": "4162400", "revid": "263989", "url": "https://it.wikipedia.org/wiki?curid=4162400", "title": "Lowell Lock Monsters", "text": ""}
{"id": "4162402", "revid": "729019", "url": "https://it.wikipedia.org/wiki?curid=4162402", "title": "Isola Massey", "text": "L'isola Massey \u00e8 un'isola disabitata del territorio di Nunavut, in Canada.\nGeografia.\nL'isola appartiene all'arcipelago delle isole della Regina Elisabetta, nell'arcipelago artico canadese; fa parte del gruppo dell'isola Bathurst ed \u00e8 situata a sud dell'isola Vanier (dalla quale \u00e8 separata dallo \"stretto di Pearse\") e a nord delle isole Alexander e \"Marc\" (al di l\u00e0 dello \"stretto di Boyer\").\nHa una superficie complessiva di 432\u00a0km\u00b2, 47\u00a0km di lunghezza e 34\u00a0km di larghezza."}
{"id": "4162403", "revid": "124337907", "url": "https://it.wikipedia.org/wiki?curid=4162403", "title": "Castello di Castel d'Ario", "text": "Il castello di Castel d'Ario (Castellaro fino al 1867), \u00e8 un'antica roccaforte risalente al X secolo situata nel centro storico di Castel d'Ario, in provincia di Mantova, che conserva inalterato l'originario impianto urbanistico, oltre ad alcuni edifici e opere difensive, tra cui le cinque torri.\nFu da sempre importante baluardo per le terre di confine per gli Scaligeri, i Bonacolsi e i Gonzaga.\nAll'interno del castello sorge la Torre della Fame cos\u00ec chiamata perch\u00e9, a met\u00e0 Ottocento furono trovati in essa alcuni scheletri, fatti risalire a membri della famiglia di Francesco Pico della Mirandola e dei nipoti e del figlio di Rinaldo Bonacolsi, Francesco, ivi rinchiusi e lasciati morire di fame. Una lapide sulla porta del castello ricorda questa vicenda.All'interno della torre venne anche rinchiuso nel 1484 Evangelista Gonzaga accusato e poi scagionato di aver tramato una congiura contro il marchese Francesco II Gonzaga.\nDocumentazione certa comprova che il noto architetto Luca Fancelli si occup\u00f2 di lavori di restauro eseguiti tra il novembre 1478 ed il giugno 1484.\nIl palazzo pretorio, unico edificio recentemente restaurato, \u00e8 utilizzato come luogo di rappresentanza e sede della biblioteca comunale. Al suo interno sono stati portati alla luce importanti affreschi trecenteschi riferiti alla signoria scaligera."}
{"id": "4162405", "revid": "767487", "url": "https://it.wikipedia.org/wiki?curid=4162405", "title": "The Idol of Paris", "text": "The Idol of Paris \u00e8 un film muto del 1914 diretto da Maurice Elvey.\nProduzione.\nIl film fu prodotto dalla British &amp; Colonial Kinematograph Company.\nDistribuzione.\nUsc\u00ec nelle sale cinematografiche britanniche distribuito dall'Ideal."}
{"id": "4162406", "revid": "287204", "url": "https://it.wikipedia.org/wiki?curid=4162406", "title": "Winston-Salem Open 2012", "text": "Il Winston\u2013Salem Open 2012, in precedenza conosciuto come Pilot Pen Tennis, \u00e8 stato un torneo di tennis giocato sul cemento. \u00c8 stata la 44\u00aa edizione del Pilot Pen Tennis, che fa parte della categoria ATP World Tour 250 series nell'ambito dell'ATP World Tour 2012. Il torneo si \u00e8 giocato al Wake Forest University di Winston-Salem nella Carolina del Nord, dal 19 al 25 agosto 2012. \u00c8 il penultimo appuntamento delle US Open Series 2012 seguito dagli US Open 2012.\nCampioni.\nSingolare maschile.\n John Isner ha sconfitto in finale Tom\u00e1\u0161 Berdych per 3-6, 6-4, 7-69.\nDoppio maschile.\n Santiago Gonz\u00e1lez / Scott Lipsky hanno sconfitto in finale Pablo And\u00fajar / Leonardo Mayer per 6-3, 4-6, [10-2]."}
{"id": "4162415", "revid": "838137", "url": "https://it.wikipedia.org/wiki?curid=4162415", "title": "Karim Adda", "text": ""}
{"id": "4162428", "revid": "307923", "url": "https://it.wikipedia.org/wiki?curid=4162428", "title": "Laurent Francken", "text": "Biografia.\nNipote e allievo di Gabriel Francken a partire dal 1623, fratello di Maximilien e zio di Abraham Genoels II, si dedic\u00f2 principalmente alla pittura paesaggistica, in cui eccelleva, e di soggetti storici. Intorno al 1660 si stabil\u00ec a Parigi, dove ottenne un buon successo professionale.\nFu suo allievo e genero Francisque Millet."}
{"id": "4162439", "revid": "1573940", "url": "https://it.wikipedia.org/wiki?curid=4162439", "title": "Aramides ypecaha", "text": "Il rallo ypecaha (Aramides ypecaha ) \u00e8 un uccello della famiglia dei Rallidi originario delle regioni sud-orientali del Sudamerica.\nDescrizione.\nIl rallo ypecaha misura circa 35\u00a0cm di lunghezza e gli esemplari adulti possono raggiungere i 1100 g di peso. Presenta la parte dorsale del collo di colore castano o rossiccio, diversamente da quella grigia del rallo della Cajenna; il dorso \u00e8 bruno-castano, e la parte anteriore del collo e quella superiore del petto sono grigie. Diversamente dal rallo boschereccio collogrigio, che ha il petto di colore castano-rossiccio, esso presenta le regioni inferiori di colore cannella-rosato. La base del becco \u00e8 arancione, la sua regione centrale \u00e8 gialla, mentre l'estremit\u00e0 \u00e8 verdognola. L'iride \u00e8 rossa. La coda ha la parte superiore grigia. Le zampe sono rosee. Non \u00e8 presente dimorfismo sessuale.\nDistribuzione e habitat.\nIl rallo ypecaha vive nelle paludi e nelle formazioni a mangrovie del Brasile sud-orientale, del Paraguay, dell'Uruguay e dell'Argentina nord-orientale.\nBiologia.\nIl rallo ypecaha emette un richiamo caratteristico, al quale fa riferimento il suo nome scientifico: \"ipeaca\u00e1-ipeca\u00e1\". Questo richiamo \u00e8 molto stridulo e si ode soprattutto all'alba e al tramonto. Vive nelle foreste associate a zone umide, nelle quali corre a rifugiarsi al minimo segnale di pericolo, dato che \u00e8 un animale molto timido. Tuttavia si incontra anche ai bordi delle strade, nei campi o tra gli arbusti, ove si sente al sicuro. Caratteristica particolarmente notevole di questa specie \u00e8 quella di imitare i richiami emessi da altri animali. Non \u00e8 una specie minacciata, ma ultimamente le sue popolazioni sono in diminuzione.\nLa dieta del rallo ypecaha \u00e8 piuttosto varia, e comprende insetti, pesci, crostacei e piccoli vertebrati.\nNidifica un'unica volta all'anno, deponendo 5 o 6 uova. I piccoli sono nidifugi."}
{"id": "4162441", "revid": "51893208", "url": "https://it.wikipedia.org/wiki?curid=4162441", "title": "Project A - Operazione Pirati", "text": ""}
{"id": "4162442", "revid": "300067", "url": "https://it.wikipedia.org/wiki?curid=4162442", "title": "Charles Lombahe Kahudi", "text": ""}
{"id": "4162452", "revid": "125349453", "url": "https://it.wikipedia.org/wiki?curid=4162452", "title": "Eruzione del Vesuvio del 1861", "text": "Tra l'8 e il 31 dicembre 1861, avvenne una eruzione accompagnata da un violento terremoto.\nDescrizione.\nQuesta eruzione effusiva interess\u00f2 l'area di Torre del Greco. Lungo fratture si formarono bocche eruttive a bassa quota (300-218 metri) nella zona di Montedoro. Si verificarono sollevamenti del suolo fino a 150 centimetri che causarono crolli di edifici. In mare si osservarono morie di pesci.\nDevozioni religiose a Torre del Greco.\nI torresi fecero voto alla Madonna Immacolata, da sempre oggetto di viva devozione, di portare in processione su di un carro trionfale una sua raffigurazione, se il cataclisma fosse cessato.\nSecondo il resoconto dei testimoni dell'epoca, la lava arrest\u00f2 improvvisamente la sua furia devastatrice; perci\u00f2, a partire dall'anno seguente, il 1862, ogni 8 dicembre, la processione viene ripetuta in ricordo dell'evento miracoloso, con la costruzione di un carro di imponenti dimensioni, portato in giro per la citt\u00e0 da oltre un centinaio di volontari, tra le acclamazioni di giubilo della folla che in copiosa quantit\u00e0 si accalca, per le strade e sui balconi, per salutarne il passaggio.\nLa processione vede al suo seguito la banda cittadina, il parroco della Basilica con i sacerdoti torresi, altri ministri ed il popolo.\nIl progetto si deve adeguare alle misure fisse del carro per permettere l'uscita dal portone principale della Basilica di S. Croce (altezza 6\u00a0m larghezza 3\u00a0m), e sono cos\u00ec suddivise: il sostegno per la paranza \u00e8 alto 1,15\u00a0m, la struttura decorativa arriva al massimo a 2,85 metri di altezza senza la statua dell'Immacolata, poi bisogna aggiungere il globo 0,80\u00a0m dove pogger\u00e0 la statua, la statua \u00e8 alta 1,75\u00a0m in pi\u00f9 c'\u00e8 la corona e lo stellato e si arriva ad un massimo di 7 metri di altezza in totale, il carro ha una larghezza massima di 2,80\u00a0m, il basamento del carro \u00e8 lungo 9\u00a0m, invece la lunghezza dei pali non supera i 10\u00a0m.\nNel 2011 \u00e8 stata dichiarata \"Meraviglia Italiana\"."}
{"id": "4162454", "revid": "486946", "url": "https://it.wikipedia.org/wiki?curid=4162454", "title": "Memes", "text": ""}
{"id": "4162456", "revid": "767487", "url": "https://it.wikipedia.org/wiki?curid=4162456", "title": "Ana Matronic", "text": "Biografia.\nFrequenta la scuola nella piccola citt\u00e0 di Brush Prairie, nello stato di Washington.\nNel 2004, ha rivelato alla rivista inglese \"Glamour\" che i suoi genitori hanno divorziato quando era adolescente, poich\u00e9 il padre rivel\u00f2 di essere omosessuale. Egli mor\u00ec poi per aver contratto l'AIDS, quando Ana aveva 15 anni.\nPrima di trasferirsi a New York, ha vissuto per un certo periodo a San Francisco. Qui ha lavorato al club \"Trannyshack\", dove ha raggiunto la finale di \"Miss Trannyshack\". Questa esperienza le fu di ispirazione per dedicarsi alla commedia, in particolare all'imitazione.\nDopo aver debuttato al Knockoff, un cabaret situato nel Lower East Side di Manhattan, entra a far parte del gruppo degli Scissor Sisters, fondato da Jake Shears e Babydaddy. Il suo nome d'arte, Ana Matronic, \u00e8 un omaggio alla Donna Bionica, ispirato da un amore profondo e costante per i robot.\nVita privata.\nDal 2010 \u00e8 sposata con Seth Kirby."}
{"id": "4162457", "revid": "767487", "url": "https://it.wikipedia.org/wiki?curid=4162457", "title": "Flying Swords of Dragon Gate", "text": "Flying Swords of Dragon Gate () \u00e8 un film del 2011 diretto da Tsui Hark.\nLa pellicola, di genere \"wuxia\", con protagonista Jet Li, \u00e8 stata girata in 3D, prima volta nel cinema asiatico.\nProduzione.\nLa produzione del progetto parte nell'ottobre 2010.\nIl titolo di lavorazione della pellicola era \"New Dragon Gate Inn\".\nCast.\nTsui Hark propose il ruolo di protagonista a Donnie Yen, il quale rifiut\u00f2. Fu cos\u00ec scelto Jet Li, che firm\u00f2 un contratto di 12 milioni di dollari, spiegando le ragioni che l'hanno spinto a partecipare al progetto: \u00abQuesto film \u00e8 interamente girato in 3D, \u00e8 la prima volta per il cinema wuxia e sono curioso di vedere fino a che punto pu\u00f2 arrivare in questo genere il 3D.\u00bb\nRiprese.\nIl film \u00e8 interamente girato a Pechino.\nBudget.\nIl budget del film si aggira intorno ai 35 milioni di dollari.\nDistribuzione.\nIl film esce in Asia nel dicembre 2011, mentre viene poi presentato al Festival internazionale del cinema di Berlino il 17 febbraio 2012.\nDivieto.\nIl film viene vietato ai minori di 18 anni negli Stati Uniti d'America per \"presenza di molta violenza\", mentre a Singapore viene vietato sotto i 13 anni, in Corea del Sud ai minori di 15 anni."}
{"id": "4162458", "revid": "647919", "url": "https://it.wikipedia.org/wiki?curid=4162458", "title": "Glyn Ebwy", "text": ""}
{"id": "4162459", "revid": "599013", "url": "https://it.wikipedia.org/wiki?curid=4162459", "title": "Christine Sinclair", "text": "Sinclair ha partecipato a cinque edizioni del campionato mondiale (USA 2003, Cina 2007, Germania 2011, Canada 2015 e Francia 2019), segnando in tutte le edizioni almeno 1 gol, e quattro tornei di calcio alle Olimpiadi estive (Pechino 2008, Londra 2012, Rio de Janeiro 2016 e Tokyo 2020), durante i quali si \u00e8 aggiudicata due medaglie di bronzo e una d'oro. \u00c8 stata per sette volte Canadian Players of the Year (2005\u201311), ed inoltre \u00e8 stata nominata World Player of the Year dalla FIFA per cinque volte (2005, 2006, 2007, 2008 e 2010).\nCarriera.\nGiovanili.\nNata a Burnaby, Colombia Britannica, Sinclair \u00e8 la nipote dell'ex giocatore del North American Soccer League, Bruce Gant, e anche dell'ex giocatore della nazionale canadese di calcio e della NASL, Brian Gant.\n\u00c8 cresciuta giocando sia a baseball che a calcio nel campionato di Burnaby per ragazzi, ha fatto parte della locale all-star team under-11 come seconda base. \u00c8 qui che ha scelto il numero 12 come omaggio all'allora Toronto Blue Jays seconda base, Roberto Alomar.\n\u00c8 stata selezionata per l'all-star team under-14 della British Columbia a 11 anni, ed ha condotto il Burnaby Girls Soccer Club a sei titoli nazionali, cinque titoli provinciali e come capitano della squadra della sua scuola, la Burnaby South Secondary School, a tre scudetti. Ha giocato per la nazionale Under 18 del Canada prima di fare il suo debutto nella Nazionale maggiore nel 2000 nella Algarve Cup.\nCollege.\nNel 2001, Sinclair \u00e8 passata al Universit\u00e0 di Portland. L\u00ec ha segnato 23 reti e fornito 8 assist nella sua prima stagione. \u00c8 stata chiamata Freshman of the Year dalla rivista di calcio, \"America\".\nNella stagione 2002 del college a Portland, ha segnato 26 reti nella Divisione I. I suoi ultimi due gol sono stati nella partita di campionato nazionale contro la squadra rivale dell'Santa Clara, il secondo dei quali era un golden goal che ha fatto vincere il campionato nazionale. Sinclair \u00e8 stata tre volte Giocatrice nazionale dell'Anno, ed \u00e8 stata finalista per l'Hermann Trophy, premio al giocatore migliore dell'anno nel calcio del college. \u00c8 stata anche West Coast Conference Player of the Year. Sulla scia del successo fu anche nominato dal \"The Globe and Mail\" (Toronto) come una delle 25 persone dello sport pi\u00f9 influenti in Canada nel 2002.\nSinclair ha scelto il Redshirt nel 2003 per giocare per il Canada alla Coppa del Mondo femminile. Torn\u00f2 a Portland nel 2004, segnando 22 gol in quella stagione, ed \u00e8 stata nuovamente nominata Giocatrice WCC dell'anno. Inoltre ha vinto il Trofeo Hermann di quella stagione.\nDurante l'ultimo anno di Sinclair a Portland, super\u00f2 il record di reti segnati di tutti i tempi nella Division I con 39 reti. Ha coronato la sua carriera collegiale con due gol nel 4-0 contro l'UCLA nella partita per il titolo nazionale. \u00c8 stata di nuovo nominata Giocatrice WCC dell'anno, diventando il secondo giocatore nella storia a ricevere tale onorificenza per tre volte. Sinclair \u00e8 stata anche nominata Academic All-American of the Year dall\"'ESPN The Magazine\" (si \u00e8 laureata con un 3,75 media pi\u00f9 alta nelle scienze della vita). Ha anche vinto il M.A.C. Hermann Trophy, diventando il quarto giocatore e la terza donna a vincerlo. Sinclair ha vinto la Honda-Broderick Cup come atleta donna di college dell'Anno. \u00c8 diventata la terza giocatrice di calcio a vincere tale premio, con Mia Hamm e Cindy Daws.\nClub.\nSinclair \u00e8 stata scelta dal FC Gold Pride con la prima scelta al secondo turno (ottavo assoluto) del progetto iniziale WPS internazionale. Si \u00e8 trasformata in una delle prime due attaccanti disponibili con la compagna di squadra Marta e hanno vinto il campionato stagionale. Il club ha cessato l'attivit\u00e0 il 16 novembre 2010.\nIl 10 dicembre 2010, il Western New York Flash della Woman's Professional Soccer (WPS) hanno annunciato di aver acquistato l'attaccante canadese. Ancora una volta Sinclair ha contribuito a portare la sua squadra alla vittoria del campionato stagionale, diventando leader del campionato con (10) reti e (8) assist nel 2011.\nIl 27 agosto 2011 a Rochester, \u00e8 stata nominata MVP della finale dove il Western New York Flash ha vinto diventando campione della Woman's Professional Soccer (WPS). La rete di Sinclair al 64' ha dato al Flash un vantaggio per 1-0 sul Philadelphia Independence, e quando si \u00e8 arrivato ai calci di rigore, Sinclair ha segnato il secondo rigore come le altre giocatrici del Flash che hanno segnato tutti e cinque i loro rigori.\nNel 2013 \u00e8 stato annunciato che avrebbe giocato nel nella stagione inaugurale della National Women's Soccer League. \nNazionale.\nNel 2002, ha segnato sette gol per il Canada nella Coppa d'Oro delle donne, diventando fondamentale per la vittoria del torneo, con la compagna di squadra Charmaine Hooper e la statunitense, Tiffeny Milbrett, un collega alunna di Portland. Ha giocato per il Canada nel partita inaugurale del Campionato mondiale Under-19. Sinclair segn\u00f2 10 reti nel torneo, ancora un record, che hanno contribuito a portare il Canada al secondo posto, e si guadagn\u00f2 la Scarpa d'oro come miglior realizzatrice e il Pallone d'Oro come MVP del torneo.\nSinclair ha scelto il Redshirt nel 2003 per giocare per il Canada alla Coppa del Mondo femminile. Ha segnato tre gol in questo torneo facendo terminare il Canada tra le migliori quarto. Torn\u00f2 a Portland nel 2004, segnando 22 gol in quella stagione, ed \u00e8 stata nuovamente nominata Giocatrice WCC dell'anno. Inoltre ha vinto il Trofeo Hermann di quella stagione.\nHa fatto la sua 100\u00ba presenza il 30 agosto 2007 nella partita amichevole contro il Giappone, e all'et\u00e0 di 29 anni Sinclair \u00e8 diventata il capocannoniere del Canada.\nSinclair ha segnato una tripletta nei tempi supplementari nella semifinale persa per 4-3 dal Canada alle Olimpiadi estive di Londra 2012 contro gli Stati Uniti. Sinclair \u00e8 poi diventata capocannoniere del torneo con sei gol e ha portato la Nazionale di Calcio femminile canadese al terzo posto e a vincere la medaglia di bronzo alle Olimpiadi estive del 2012, con una vittoria per 1-0 contro la Francia il 9 agosto 2012. Ha superato il record del maggior numero di gol segnati nelle Olimpiadi per il calcio femminile e ha vinto lo scarpa d'oro della competizione. Il suo notevole sforzo come capitano della squadra e la sua performance in semifinale le \u00e8 valso l'onore di diventare portabandiera del Canada nella cerimonia di Chiusura delle Olimpiadi di Londra 2012, cos\u00ec come la Medaglia del giubileo di diamante di Elisabetta II.\nNell'aprile 2015 viene inserita in rosa nella formazione che rappresenta il Canada nel Mondiale 2015.\nA fine giugno 2021 \u00e8 stata convocata dalla selezionatrice Bev Priestman per far parte della rosa della nazionale canadese per il torneo di calcio dei Giochi della XXXII Olimpiade, partecipando, cos\u00ec, alla sua quarta Olimpiade. Sinclair ha realizzato la rete canadese nella partita d'esordio contro le padrone di casa del , terminata in parit\u00e0 sull'1-1, rete numero 187 con la maglia del Canada e alla 300\u00aa presenza in nazionale."}
{"id": "4162460", "revid": "1543377", "url": "https://it.wikipedia.org/wiki?curid=4162460", "title": "Spot reduction", "text": "Spot reduction, traducibile in lingua italiana come \"riduzione locale\", \u00e8 un termine diffuso nell'ambito scientifico internazionale, e nei paesi anglofoni, per definire il concetto di \"dimagrimento localizzato\". Tale accezione viene utilizzata in maniera ambivalente riferendosi:\nSpot reduction (SR) come metodica cardiofitness.\nSe il tradizionale esercizio aerobico a frequenza cardiaca costante (\"Steady State Training\") \u00e8 generalmente riconosciuto come ininfluente sul dimagrimento localizzato, alcuni metodi misti che coniugano l'esercizio aerobico con i pesi in modalit\u00e0 \"Aerobic Circuit Training\" sono stati proposti come pi\u00f9 efficaci del discusso esercizio con i pesi tradizionale, la cui validit\u00e0 per questo scopo rimane a oggi non confermata. Nel 1994, l'\u00e9quipe di ricercatori italiani Dussini, Martino, Neri, Paoli, e Velussi propose un particolare metodo di allenamento a circuito aerobico per la riduzione localizzata dell'adipe tramite uno studio pubblicato sul European Journal of Physiology, un metodo che verr\u00e0 appunto nominato come \"Spot reduction\". Tali risultati per\u00f2 sono passati quasi inosservati e non considerati nella letteratura scientifica sul tema, e sembra che il metodo sia stato riproposto e diffuso limitatamente sul territorio italiano. Essi dimostrarono che un \"Aerobic Circuit Training\", cio\u00e8 un \"circuit training\" con i pesi (sullo stimolo selettivo di determinate parti corporee) intervallato da esercizi aerobici sulle macchine cardiovascolari, senza tempo di recupero tra le serie, riusciva a ridurre la plica nelle regioni allenate pi\u00f9 di un allenamento aerobico tradizionale.\nCaratteristiche del metodo SR.\nIl metodo \"Spot reduction\" rappresenta una forma di \"Aerobic Circuit Training\" (ACT), metodo che prevede l'alternanza tra macchine cardiovascolari e pesi (attrezzi, macchine isotoniche, corpo libero), in questo caso senza pause. A differenza di altri metodi in \"circuit training\" (CT), l'SR si concentra sull'esecuzione degli esercizi con sovraccarichi che reclutano i muscoli situati in una o pi\u00f9 zone in cui si intende ridurre lo strato adiposo in \"super set\", \"tri set\", o \"set giganti\". In genere, la stazione aerobica mantiene una durata di 5-10 minuti, mentre la parte dedicata ai sovraccarichi \u00e8 impostata con pi\u00f9 esercizi che stimolano una o pi\u00f9 aree corporee senza pausa e con alte ripetizioni. Il numero di ripetizioni relativo alla parte dedicata ai pesi \u00e8 piuttosto elevato, tra le 15 e le 20, correlato a un'esecuzione a bassa intensit\u00e0 (\u226460% 1-RM).\nSe un'ulteriore finalit\u00e0 del protocollo fosse quella di esaltare il dispendio energetico durante e dopo l'esercizio, \u00e8 suggeribile coinvolgere delle aree muscolari pi\u00f9 ampie. Gli esercizi multiarticolari (che coinvolgono pi\u00f9 articolazioni) e multimuscolari (che coinvolgono pi\u00f9 muscoli) potrebbero essere pi\u00f9 adatti se l'obiettivo \u00e8 aumentare il generale dispendio energetico, se paragonati agli esercizi monoarticolari e monomuscolari.\nLa stimolazione dei gruppi muscolari o dei muscoli di grandi dimensioni provoca un maggiore EPOC (dipendio energetico in eccesso post-allenamento) rispetto ai muscoli o gruppi muscolari di dimensioni inferiori. Anche l'esecuzione di esercizi multiarticolari induce un EPOC maggiore rispetto agli esercizi complementari. \u00c8 interessante notare che l'EPOC \u00e8 stato riconosciuto come un fattore in grado di incidere sul dimagrimento soprattutto in relazione all'attivit\u00e0 anaerobica, poich\u00e9 in questa fase post-esercizio il tasso metabolico si eleva, spostandosi su un utilizzo preferenziale dei lipidi piuttosto che dei glucidi. Quindi l'inclusione di esercizi multiarticolari o che coinvolgono pi\u00f9 distretti corporei all'interno di un programma \"Spot reduction\" potrebbe avere degli effetti positivi verso il dimagrimento generale.\nPer quanto riguarda la parte dedicata alle macchine cardiovascolari viene prevista una frequenza cardiaca relativa a circa il 70% HRmax, un'intensit\u00e0 media che pu\u00f2 corrispondere alla zona lipolitica, ovvero un range di frequenza del battito cardiaco all'interno del quale viene intensificata l'ossidazione di lipidi per unit\u00e0 di tempo. Questo dato pu\u00f2 essere ricavato mediante diversi metodi come la formula di Cooper o di Tanaka (FCmax), oppure con la pi\u00f9 precisa formula di Karvonen e della frequenza cardiaca di riserva (FCris). Oppure ancora pu\u00f2 essere ricavato tramite il calcolo del VOmax (massimo consumo di ossigeno). Questo range di intensit\u00e0 \u00e8 riconosciuto indicativamente come il pi\u00f9 adatto alla massima ossidazione dei grassi per unit\u00e0 di tempo, ma questo subisce delle variazioni notevoli in base al metodo di calcolo e alla macchina aerobica. Solitamente, lo \"Spot reduction\" per gli uomini prevede esercizi isotonici che coinvolgono la parete addominale, mentre per le donne si prescrivono esercizi mirati al coinvolgimento di cosce, glutei, e fianchi. I motivi di questa distinzione sono dati dalle diverse zone di accumulo determinate in genere dal sesso, ma anche dai tipi costituzionali androide e ginoide, a cui sono correlate le rispettive zone di accumulo adiposo caratteristiche.\nAlcuni dei motivi per cui il metodo \"Spot reduction\" porterebbe alla riduzione locale dell'adipe secondo gli autori:\nLa ricerca.\nNell'esperimento condotto da Dussini et al (1994) vennero testati un totale di 48 soggetti, uomini e donne moderatamente allenati di et\u00e0 compresa tra i 17 e i 30 anni, divisi in due gruppi, uno sperimentale (16 maschi 14 femmine) e uno di controllo (15 maschi 13 femmine). Il test prevedeva tre allenamenti a settimana simili in termini di esercizi, ma impostati in maniera diversa. Il gruppo sperimentale, ovvero coloro che testavano il metodo \"spot reduction\", eseguiva un \"Aerobic Circuit Training\" (ACT) composto da \"tri set\" che coinvolgevano le parti in cui si intendeva ridurre il grasso localizzato (tricipiti, addominali, fianchi), intervallati da macchine cardio (\"bike\" o \"stepper\"). La parte cardio di questo programma raggiungeva una durata di 28 minuti. Alla fine di questo circuito venivano stimolati i muscoli della parte superiore del corpo, non sollecitati precedentemente, con un tradizionale allenamento con i pesi da tre serie e recuperi di 60 secondi. Il gruppo di controllo eseguiva invece un tipico \"concurrent training\" (un allenamento composto da pesi e cardio eseguiti consecutivamente) composto da allenamento cardio in forma di \"steady state training\" a circuito, su diverse stazioni aerobiche (\"stepper, bike, treadmill\") sempre per un totale di 28 minuti. L'altra met\u00e0 del programma del gruppo di controllo si impostava con un normale allenamento con i pesi solo per la parte superiore del corpo. Tutti i soggetti hanno continuato a seguire il loro normale regime alimentare per fare in modo che i risultati della ricerca potessero essere chiaramente attribuibili al programma e non alla dieta. Al termine del periodo di studio della durata di 6 settimane, entrambi i gruppi avevano sub\u00ecto un significativo dimagrimento. Ci\u00f2 che sollev\u00f2 la possibilit\u00e0 che il protocollo sperimentale fosse efficace per lo scopo del dimagrimento localizzato, era la maggiore riduzione delle pliche nelle zone dei muscoli dei soggetti del gruppo \"spot reduction\" (tricipiti, addome, fianchi). Venne inoltre riscontrato che nelle donne risultasse un significativo calo riguardante le pliche delle cosce.\nIn seguito ai riscontri positivi ottenuti tramite questa ricerca, il titolo \"Spot reduction\" \u00e8 stato attribuito a questa variante del \"Aerobic Circuit Training\" (conosciuto in Italia anche come \"Cardio Fit Training\"), che si pone come obiettivo un dimagrimento maggiormente localizzato su zone corporee specifiche. \u00c8 stato infatti osservato che l'esecuzione di un tradizionale programma aerobico \"steady state\" non sia funzionale per il raggiungimento del dimagrimento localizzato nelle aree stimolate dall'esercizio. I tradizionali allenamenti aerobici e anaerobici invece, sembrano portare a un dimagrimento generalizzato con una riduzione adiposa predeterminata. La metodica \"Spot reduction\" (SR) ha voluto coniugare l'allenamento con macchine cardio con l'allenamento con sovraccarichi tipicamente anaerobico, dando alla luce una forma di allenamento a circuito aerobico (\"Aerobic Circuit Training\", ACT), specializzato nella riduzione localizzata dell'adipe.\nRiconoscimenti e controversie.\nNella recente pubblicazione di A. Paoli e M. Neri \"Principi di metodologia del fitness\" (2010), ovvero due dei ricercatori che presero parte allo studio citato, gli autori trattano nel dettaglio di questa metodica poggiando sui risultati della ricerca in questione, e avvalorandolo come sistema per portare alla riduzione locale del grasso corporeo. Antonio Paoli \u00e8 medico chirurgo, specializzato in medicina dello sport, e docente di Fisiologia umana presso l'Universit\u00e0 di Padova. Marco Neri \u00e8 Dottore in Scienze dell'alimentazione, dietista e docente FIF (Federazione Italiana Fitness). Anche Massimo Spattini, medico chirurgo, specializzato in Medicina dello sport e Scienza dell'alimentazione, presidente e docente dell'Accademia del fitness, ed ex campione di bodybuilding, parla positivamente del dimagrimento localizzato e del metodo a circuito \"Spot reduction\". Nel suo libro \"La dieta COM e il dimagrimento localizzato\" (2012) egli supporta ampiamente la possibilit\u00e0 del dimagrimento localizzato, citando anche la ricerca di Dussini con relativa documentazione.\nTuttavia il caso anomalo della mancata rintracciabilit\u00e0 di questo studio sulle riviste scientifiche e nelle banche dati scientifiche non ha permesso che questo potesse essere riconosciuto, valutato, accreditato su larga scala a livello internazionale, lasciando alcune perplessit\u00e0 e penalizzandone in un certo modo la rilevanza, la credibilit\u00e0, e la diffusione. Non a caso questo esperimento non \u00e8 mai stato citato in nessun documento scientifico sul \"dimagrimento localizzato\". Ci\u00f2 lascerebbe ancora aperti dei punti interrogativi sulla validit\u00e0 di questo metodo di allenamento, che per l'obiettivo che si pone \u00e8 stato denominato \"spot reduction\" in richiamo all'omonimo termine anglofono che fa riferimento al dimagrimento localizzato. A ogni modo alcune scuole di fitness nazionali e diversi professionisti ne hanno approvato la strategia promuovendola come allenamento comprovato, che sembrerebbe rimanere per\u00f2 confinato sul territorio italiano, sebbene anche all'estero qualcuno sia arrivato a conclusioni simili.\nIn tempi recenti un noto sito internet italiano dedicato al fitness ha pubblicato un breve articolo sulla discussa ricerca di Paoli e colleghi, sollevando ancora alcune perplessit\u00e0 sull'attendibilit\u00e0 della stessa. Il dottor Antonio Paoli ha provveduto poi a replicare con un intervento via e-mail pubblicato successivamente nell'articolo:\nRiscontri internazionali.\nIn realt\u00e0 anche all'estero alcuni professionisti parlano di una metodica simile per portare alla \"spot reduction\". Anche se non sembra che lo studio Dussini sia arrivato oltre oceano, negli Stati Uniti il Dott. Lonnie Lowery, fisiologo, nutrizionista, ricercatore, professore universitario, e bodybuilder, basandosi sulle varie evidenze scientifiche sull'argomento (senza citare quella di Dussini), \u00e8 arrivato a una conclusione molto simile a quella dei ricercatori italiani teorizzando un metodo di allenamento. Il suo programma consiste nel effettuare un allenamento cardio sul treadmill, e a met\u00e0 della sessione interrompere la corsa per eseguire due serie di esercizi dedicati alla parete addominale a bassa intensit\u00e0, per un totale di 30-50 ripetizioni a serie. Al termine di queste, si ritorna sul treadmill per finire la seconda met\u00e0 della sessione, per poi concludere ripetendo l'esecuzione delle due serie per i muscoli addominali.\nUn esempio del metodo di Lowery potrebbe essere:\nSi nota che il principio generale di impostazione teorizzato da Lowery, sebbene non testato e convalidato da alcuno studio, risulta identico a quello di Dussini et al., cio\u00e8 un allenamento aerobico intervallato da esercizi isotonici senza pausa mirati al reclutamento di gruppi muscolari situati nelle zone in cui si intende ridurre lo strato adiposo sottocutaneo. Il suo programma \u00e8 per\u00f2 orientato solo verso la zona addominale.\nSecondo Lowery i segreti per permettere la riduzione adiposa localizzata sono:\nStudio Dussini et al. (1994).\nDi seguito riportati i diversi protocolli di allenamento eseguiti dai due gruppi dello studio:*\nGruppo di studio:\nParte mista (\"Spot reduction\", SR):\nParte anaerobica (\"Resistance training\"):\nGruppo di controllo:\nParte aerobica (\"Steady State Training\"):\nParte anaerobica (\"Resistance training\"):\nEsempi di allenamento SR.\nSpot reduction tradizionale.\nSpot reduction 1 (tricipiti, addome, fianchi):\nSpot reduction 2 (addome, glutei):\nSpot reduction 3 (addome, glutei):\nSpot reduction per donna (cosce, glutei, addome, fianchi):\nSpot reduction per uomo (addome, fianchi):\nSar\u00e0 possibile apportare le adeguate modifiche a un protocollo di allenamento \"spot reduction\":\nAerobic Circuit Training in Total body con Spot reduction.\nACT + SR (glutei):\nACT + SR (interno cosce):\nACT + SR (addome):\nACT + SR (dimagrimento inferiore e tonificazione superiore):"}
{"id": "4162461", "revid": "15756", "url": "https://it.wikipedia.org/wiki?curid=4162461", "title": "Dimagrimento localizzato", "text": "Il dimagrimento localizzato, riconosciuto nei paesi anglofoni come \"spot reduction\", \u00e8 una teoria non confermata in ambito scientifico, che identifica la possibilit\u00e0 di accentuare la riduzione del grasso corporeo (massa grassa) in zone specifiche del corpo tramite allenamenti fisici specifici.\nIl termine \"spot reduction\" \u00e8 stato successivamente attribuito anche ad uno specifico metodo di allenamento misto aerobico/anaerobico che coniuga il \"cardiofitness\" con l'allenamento con i pesi, mirato al raggiungimento di tale scopo.\nConcetto di \"Spot reduction\" come dimagrimento localizzato.\nLa \"Spot Reduction\", inteso come concetto generico di dimagrimento localizzato, si riferisce alla teoria, tutt'oggi non validata dalla ricerca, che sostieme come il grasso di deposito possa essere ridotto in zone specifiche del corpo tramite allenamenti fisici mirati. La ricerca scientifica non \u00e8 riuscita a dare una risposta definitiva sull'esistenza o meno di questo evento, ma ad oggi non sono state fornite chiare prove sulla sua esistenza e validit\u00e0. Bisogna inoltre riconoscere che le varie ricerche analizzano diversi metodi di allenamento con diversi metodi di misurazione per stabilire l'esistenza della \"Spot reduction\", e anche se alcuni studi smentiscono la validit\u00e0 di questa pratica, alcune ricerche potrebbero fornire indizi a favore di questa teoria. Rivolgendosi a molti professionisti del settore fitness, sembra che una buona parte di essi non creda del dimagrimento localizzato. Diversi studi sostengono che il dimagrimento sia un fenomeno generalizzato, cio\u00e8 che il grasso di deposito subisce un decremento generale senza che possa essere intaccata solo o maggiormente una particolare area. Altre ricerche sostengono che sia gli allenamenti misti aerobici/anaerobici che anaerobici possano permettere la \"Spot reduction\". Ad esempio, la \"Spot reduction\" sembra essere stata osservata in un particolare metodo di allenamento a circuito aerobico (chiamato appunto \"Spot reduction\", SR), ma non nel tradizionale allenamento aerobico (\"Steady State Training\", SST). Nel contesto anaerobico (lattacido), la \"Spot reduction\" \u00e8 vista come un mito, perch\u00e9 \u00e8 stato riscontrato che un programma di allenamento per i muscoli addominali non riduce selettivamente il grasso nella zona addominale (Katch et al. 1984). La zona addominale \u00e8 sempre stata bersaglio dei pubblicitari, che hanno ampiamente supportato il concetto di \"Spot reduction\" legato all'esercizio addominale per promuovere la vendita dei propri prodotti. Questo nonostante le evidenze scientifiche ne abbiano smentito l'efficacia, portando definitivamente a stabilire che l'esercizio per gli addominali sia un metodo inutile per ridurre lo strato adiposo sottocutaneo in tale zona. Tuttavia, a seguito di questa ricerca, sembra che molti professionisti abbiano dedotto che questa prova possa bastare per poter estendere l'inesistenza della \"Spot reduction\" in relazione a qualsiasi tipo di allenamento fisico, e quindi a screditare a priori il concetto generale di dimagrimento localizzato di per s\u00e9. Molte bibliografie che trattano l'argomento \"Spot reduction\" come mito si basano infatti sui risultati dello studio di Katch relativo alla riduzione addominale. Altri autori ancora hanno tratto le loro conclusioni sull'impossibilit\u00e0 della \"Spot reduction\" esaminando solo gli studi che avvalorano le loro posizioni, ed ignorando invece le ricerche che portano a conclusioni differenti. Questo infine non rappresenta un quadro completo della situazione, tanto da non poter considerare necessariamente il dimagrimento localizzato come un mito. In realt\u00e0 dal punto di vista scientifico la questione \u00e8 ben pi\u00f9 complessa, e non trova risposte definitive e naturalmente cos\u00ec generalizzate e a senso unico. Sebbene l'inefficacia di un programma di allenamento per gli addominali con il fine di ridurre il grasso addominale sia stata ulteriormente confermata da ricerche pi\u00f9 recenti, altri studi hanno analizzato la questione concentrandosi su altre zone corporee, e trovando in alcuni casi indizi che avvalorerebbero questa teoria.\nCome verr\u00e0 esposto pi\u00f9 dettagliatamente in seguito, anche i metodi di misurazione possono dare dei risultati differenti a livello di interpretazione. Quando il muscolo scheletrico \u00e8 sottoposto ad un processo di ipertrofia, in particolare con l'esercizio con i pesi, esso occupa un maggiore spazio, comprime lo spazio extracellulare tra le cellule adipose contro la pelle fino a che questa si adatta, ed il muscolo pi\u00f9 voluminoso \u00e8 pi\u00f9 facilmente visibile attraverso lo strato di grasso. Ci\u00f2 pu\u00f2 dare l'illusione che il grasso venga ridotto quando non lo \u00e8. Se la quantit\u00e0 totale di grasso sottocutaneo nell'arto allenato (gamba o braccio) rimane inalterato dopo il programma di allenamento (il diametro degli adipociti non cambia), ma di fatto occupa meno spazio a causa dell'ipertrofia muscolare, questo risulterebbe in un decremento del grasso sottocutaneo tramite una valutazione plicometrica, ma non con altri metodi pi\u00f9 precisi come l\"'imaging\" a risonanza magnetica. Inoltre, le aree specifiche esaminate nelle varie ricerche differiscono ampiamente tra loro, e includono il grasso nella zona del tricipite brachiale, avambracci, coscia, l'addome. Un altro fattore che contribuisce a creare discrepanze tra gli studi che esaminano il concetto di \"spot reduction\" \u00e8 il tipo di esercizio utilizzato per allenare i soggetti che varia considerevolmente (\"tennis\", callistenia, \"sit-up\", e allenamento con i pesi).\nRiduzione localizzata e allenamento anaerobico.\nUna delle pi\u00f9 note ricerche sulla questione del dimagrimento localizzato risale al 1984 da parte di Katch \"et al\". In questo studio vennero valutati gli effetti di un programma di allenamento della durata di 27 giorni che prevedeva l'esecuzione dell'esercizio per la parete addominale chiamato \"sit up\" sulle dimensioni delle cellule adipose e sull'adiposit\u00e0 nella zona addominale. Vennero effettuate delle biopsie del tessuto adiposo dall'addome, della zona sottoscapolare, e della zona glutea su 13 soggetti, nei periodi prima e dopo un programma di allenamento. In questo programma, 13 soggetti maschi effettuarono un allenamento ad intervalli da 10 serie di \"sit up\" per 27 giorni; il numero totale di ripetizioni di \"sit up\" eseguiti in questo programma ammontavano a 5004. Il tempo cumulativo speso per portare a termine queste 5004 ripetizioni era di 2 ore e 3 minuti, o mediamente, attorno ai 4 minuti e 33 secondi per giornata. Mentre le dimensioni delle cellule adipose vennero significativamente ridotte, non risult\u00f2 alcuna differenza tra le varie zone corporee, indicando che non si era verificato alcun effetto sul dimagrimento localizzato. Il risultato della ricerca dimostr\u00f2 chiaramente che l'esercizio del \"sit up\" non riduceva in maniera maggiore e preferenziale le dimensioni delle cellule adipose e il grasso sottocutaneo nella regione addominale se comparato ad altre regioni corporee. Questo esito inizialmente serv\u00ec a sfatare il mito del dimagrimento localizzato indirizzato alla parete addominale, almeno in relazione all'allenamento tradizionale.\nUna ricerca pi\u00f9 recente (Vispute et al. 2011) riprese ad indagare sugli effetti degli esercizi per gli addominali sul grasso addominale. 24 soggetti sani e sedentari, di cui 14 uomini e 10 donne, tra i 18 e i 40 anni, vennero distribuiti in maniera casuale all'interno di 2 gruppi: il primo rappresentava il gruppo di controllo che non \u00e8 stato sottoposto all'allenamento, mentre il secondo ha rappresentato i soggetti protagonisti del programma di allenamento. Sono state testate antropometria, composizione corporea, e resistenza muscolare addominale prima e dopo il programma. Al gruppo sottoposto all'allenamento \u00e8 stato indicato di eseguire 7 esercizi per gli addominali, ognuno dei quali con 2 serie da 10 ripetizioni per 5 giorni a settimana per un periodo di 6 settimane. Il gruppo di controllo si \u00e8 limitato solamente a seguire una dieta isocalorica (dello stesso apporto calorico sul fabbisogno individuale) durante il periodo dello studio. Gli esercizi per gli addominali non hanno portato ad alterazioni significative del peso corporeo, della percentuale di grasso corporeo, della percentuale di grasso addominale, della circonferenza addominale, della plica addominale e sovrailiaca. Il gruppo allenato ha solo guadagnato una maggiore resistenza alla fatica e la capacit\u00e0 di eseguire pi\u00f9 ripetizioni se comparato al gruppo di controllo. In linea con i risultati di Katch di 27 anni prima, si \u00e8 concluso che un programma di allenamento per gli addominali non \u00e8 sufficiente a ridurre il grasso sottocutaneo localizzato.\nOlson e Edelstein (1968) supportarono l'ipotesi che il dimagrimento localizzato, e quindi una riduzione delle dimensioni delle cellule adipose, si verifica in prossimit\u00e0 dei muscoli della parte del corpo allenata, ma non nella parte controlaterale non allenata. Essi riscontrarono una riduzione dello spessore della plica cutanea solo nel braccio allenato. Tuttavia in un altro studio precedente (Roby, 1962), durante il periodo di studio venne registrata una significativa riduzione dello spessore delle pliche cutanee sia nel braccio allenato che in quello non allenato. I risultati di questo studio sono pi\u00f9 coerenti con le osservazioni fatte sugli atleti che enfatizzano movimenti asimmetrici monolaterali.\nA conferma dei risultati di Roby, Gwinup et al. (1971) misurarono lo spessore delle pliche cutanee di entrambe le braccia di alcuni giocatori di tennis professionisti e di alcuni soggetti di controllo. I ricercatori avanzarono l'ipotesi che se il dimagrimento localizzato esiste, il braccio allenato di un giocatore di tennis dovrebbe presentare molto meno grasso rispetto al braccio inattivo. Anche se i giocatori di tennis tendono a sviluppare i muscoli del loro braccio e spalla dominanti, non vi era alcuna differenza di spessore della plica cutanea tra il braccio dominante e il non dominante. Lo spessore della plica cutanea non differiva neanche tra le 2 braccia dei soggetti di controllo, ma lo spessore delle pliche cutanee di entrambe le braccia \u00e8 stata inferiore nei giocatori di tennis rispetto al gruppo di controllo.\nKrotkiewski et al. (1979) testarono un programma di allenamento per una sola gamba della durata di 5 settimane su 10 donne sane di mezza et\u00e0. Le misurazioni mediante ultrasuoni e plica rivelarono che lo spessore del tessuto adiposo sottocutaneo femorale della gamba allenata era significativamente diminuito, mentre lo spessore del tessuto della gamba non allenata \u00e8 rimasto invariato. La gamba allenata guadagn\u00f2 pi\u00f9 forza e spessore muscolare (ipertrofia) al contrario di quella non allenata. Anche se la gamba allenata ha dimostrato una leggera diminuzione dello spessore del grasso sottocutaneo, e la gamba non allenata ha mostrato un lieve aumento del grasso sottocutaneo, le differenze non sono state significative, probabilmente a causa del ridotto numero di persone oggetto dello studio. I ricercatori conclusero che la diminuzione dello spessore del tessuto adiposo sottocutaneo non era associato ad una riduzione significativa della dimensione delle cellule adipose, ma era probabilmente pi\u00f9 legato a fattori geometrici secondari dati dall'ipertrofia del muscolo sottostante. Si concluse che la relazione tra la componente magra e grassa della coscia umana \u00e8 significativamente influenzata dalle variazioni l'attivit\u00e0 dei muscoli scheletrici della coscia, ma un programma di allenamento di resistenza localizzato difficilmente pu\u00f2 essere utilizzato per ridurre localmente i depositi di grasso posti in prossimit\u00e0 dei muscoli allenati.\nTreuth et al., mediante 2 studi (1994, 1995) esaminarono gli effetti di un programma di allenamento di resistenza sui cambiamenti della composizione corporea, in particolare sul tessuto adiposo intra-addominale, in uomini e donne anziani sani. Essi riscontrarono una maggiorazione della massa muscolare, e una riduzione significativa del grasso intra-addominale. Treuth e colleghi in realt\u00e0 non stavano esaminando la \"Spot reduction\", ma i loro risultati hanno sollevato la possibilit\u00e0 che la plica non sia una tecnica valida per misurare i cambiamenti di grasso sottocutaneo locale provocato dall'esercizio fisico. In questo contesto, la constatazione poteva avere un certo peso anche sulla ricerca inerente al dimagrimento localizzato. Ci\u00f2 che notarono fu che secondo le stime del plicometro, il grasso cutaneo non era cambiato tra la fase precedente e successiva al programma di allenamento di resistenza, mentre ne veniva rilevato un decremento con l'imaging a risonanza magnetica (MRI), la tomografia computerizzata (CT), o la Assorbimetria a raggi X a doppia energia (DEXA). I ricercatori conclusero che il decremento del grasso sottocutaneo come risultato dell'allenamento di resistenza pu\u00f2 essere stabilito solo usando criteri di misurazione pi\u00f9 precisi come MRI, CT, o DEXA e non con i metodi antropometrici come la plicometria.\nUno studio del 2006 pubblicato sull'American Journal of Physiology (Stallknecht et al.) sembrava indicare che la riduzione del grasso localizzato pu\u00f2 essere possibile con l'allenamento anaerobico. Nella ricerca, condotta presso l'Universit\u00e0 di Copenhagen (Danimarca), gli scienziati hanno voluto constatare se la lipolisi \u00e8 pi\u00f9 elevata nel tessuto adiposo sottocutaneo adiacente ai muscoli in attivit\u00e0. 10 soggetti di sesso maschile sono stati testati mediante l'esecuzione leg extension con una sola gamba a diverse intensit\u00e0: nei primi 30 minuti \u00e8 stata allenata una gamba al 25% 1RM; nei successivi 120 minuti l'altra gamba \u00e8 stata allenata al 55% di 1RM; nei seguenti 30 minuti \u00e8 stata allenata nuovamente la prima gamba all'85% 1 RM. I soggetti hanno riposato 30 minuti tra l'allenamento di una gamba e l'altro. I ricercatori hanno poi misurato l'entit\u00e0 del flusso di sangue sottocutaneo delle cellule adipose dei soggetti sia nella coscia allenata che in quella a riposo, nonch\u00e9 la quantit\u00e0 di lipolisi da tali cellule adipose. Gli scienziati hanno osservato un aumento del flusso sanguigno e della lipolisi nella gamba sottoposta all'esercizio rispetto alla gamba a riposo. Lo studio ha suggerito che il flusso sanguigno e la lipolisi sono generalmente pi\u00f9 alte nel tessuto adiposo sottoctuaneo adiacente al muscolo attivo pi\u00f9 che al muscolo a riposo indipendentemente l'intensit\u00e0 dell'esercizio. Questo esito ha concluso che esercizi specifici possono indurre la \"spot reduction\" del tessuto adiposo. L'ipotesi in questo caso sostiene che la riduzione localizzata indotta dall'esercizio sia data dall'attivit\u00e0 locale del muscolo il quale stimola la lipolisi del tessuto adiposo sottocutaneo nelle zone adiacenti, portando alla \"spot reduction\" del tessuto adiposo, e quindi a modificare la distribuzione del grasso.\nUn ulteriore studio l'anno successivo (Kostek et al., 2007) volle esaminare la questione del dimagrimento localizzato ottenuto con l'allenamento anaerobico di resistenza. 104 soggetti, di cui 45 uomini e 59 donne hanno partecipato ad un programma di allenamento di resistenza mirato allo stimolo del solo braccio non dominante, tralasciando l'allenamento per quello dominante. Il grasso sottocutaneo \u00e8 stato misurato mediante risonanza magnetica e plicometro. Da questi risultati \u00e8 emerso che il grasso sottocutaneo, misurato con la plica cutanea, ha subito una diminuzione nel braccio allenato ma non nel braccio allenato negli uomini, ma era simile nel campione totale e nelle donne. I risultati della risonanza magnetica relativi ai cambiamenti del grasso sottocutaneo per\u00f2 non sono risultati differenti tra le braccia del campione totale di soggetti e per il sesso, portando a concludere che, basando i propri dati sugli esiti della risonanza magnetica, il dimagrimento localizzato non avviene. Prendendo come riferimento le constatazioni di Treuth et al. (1994, 1995), i ricercatori hanno respinto i dati della plica a causa delle limitazioni inerenti alle sottili variazioni volumetriche che possono essere osservate con l'uso della risonanza magnetica ma non con la prima. Ad ogni modo da questo studio si \u00e8 concluso che anche l'allenamento anaerobico di resistenza potrebbe ridurre il grasso sottocutaneo, ma questi risultati variano in base al sesso e alla tecnica di valutazione.\nRiduzione localizzata e allenamento aerobico.\nUna buona parte dei test scientifici sul dimagrimento localizzato si sono concentrati sull'effetto dato dall'allenamento anaerobico pi\u00f9 che su quello aerobico. Uno dei motivi per cui la ricerca sulla \"Spot reduction\" \u00e8 spesso maggiormente orientata sull'effetto dell'esercizio anaerobico di resistenza, pu\u00f2 essere il fatto che questo particolare tipo di allenamento pu\u00f2 favorire pi\u00f9 facilmente un coinvolgimento selettivo delle zone corporee. In realt\u00e0, anche l'allenamento aerobico a circuito che alterna stazioni cardio a sovraccarichi (\"Super Circuit Training\") pu\u00f2 essere sfruttato per questo scopo, dal momento che anche questo include delle metodiche tipiche del \"Resistance training\" (allenamento con sovraccarichi) che possono colpire selettivamente delle zone corporee specifiche, ma in un contesto misto aerobico/anaerobico. Alcune evidenze scientifiche suggeriscono che questo metodo possa portare a risultati sulla \"Spot reduction\".\nPer quanto riguarda l'allenamento aerobico tradizionale (\"Steady State Training\"), non sembra che questo abbia effetti sul dimagrimento localizzato. Despr\u00e9s et al. riportarono che un programma su cicloergometro di 20 settimane portava ad una riduzione della massa grassa e del peso corporeo. Questo protocollo per\u00f2 port\u00f2 ad una riduzione pi\u00f9 marcata delle pliche del tronco (-22%) rispetto a quelle delle estremit\u00e0 (-12,5%). Se il grasso fosse stato mobilizzato preferenzialmente vicino alle riserve adipose sottocutanee situate in prossimit\u00e0 dei muscoli in attivit\u00e0, ci si sarebbe aspettati che le pliche delle estremit\u00e0 inferiori sarebbero state intaccate maggiormente rispetto a quelle del tronco. Lo stesso studio riscontr\u00f2 una riduzione del 18% della plica sovrailiaca, e del 13% della plica della coscia. Questo dato pu\u00f2 essere spiegato da cause ormonali: le cellule adipose sottocutanee a livello addominale sono pi\u00f9 sensibili all'effetto lipolitico delle catecolammine (adrenalina, noradrenalina) rispetto alle cellule adipose sottocutanee situate nella regione della coscia. Analogamente all'esercizio anaerobico di resistenza, anche quello aerobico sembrava favorire una riduzione adiposa maggiore nella regione addominale.\nUna ricerca contemporanea (Noland e Kearney, 1978) analizz\u00f2 la differenza tra l'effetto dell'esercizio callistenico e la normale attivit\u00e0 aerobica. Al primo gruppo di 27 donne venne prescritto un programma callistenico mirato all'addome, fianchi e cosce, mentre il secondo gruppo di 29 donne esegu\u00ec una normale attivit\u00e0 aerobica. Entrambi i gruppi si sono allenati 3 volte a settimana per 30 minuti per un periodo di 10 settimane. Nonostante la percentuale di massa grassa non fosse stata ridotta significativamente, le misurazioni antropometriche quali la plicometria e le circonferenze riconobbero un decremento in entrambi i gruppi. In questo caso non venne indicata alcuna riduzione lipidica locale preferenziale.\nSe l'esercizio aerobico tradizionale \u00e8 generalmente riconosciuto come ininfluente sul dimagrimento localizzato, alcuni metodi aerobici in \"Super Circuit Training\" potrebbero al contrario dimostrarsi anche pi\u00f9 efficaci del discusso esercizio anaerobico di resistenza, la cui validit\u00e0 per questo scopo rimane controversa. Come verr\u00e0 ampiamente esposto in seguito, l'\u00e9quipe di ricercatori italiani Dussini, Martino, Neri, Paoli, e Velussi nel 1994 riusc\u00ec a dimostrare l'efficacia di un particolare metodo di allenamento a circuito aerobico (allenamento misto cardio e pesi) nella riduzione localizzata dell'adipe tramite uno studio pubblicato sul European Journal of Physiology, un metodo che verr\u00e0 appunto nominato come \"Spot reduction\". Tali risultati per\u00f2 sono passati quasi inosservati nel mondo scientifico internazionale per la scarsa reperibilit\u00e0 di questo studio, e sembra che questo metodo sia stato riproposto e diffuso limitatamente sul territorio italiano. Essi dimostrarono che un \"Super Circuit Training\" (o \"Aerobic Circuit Training\"), cio\u00e8 un \"Circuit training\" con i pesi intervallato da esercizi aerobici, senza pausa tra le serie, sullo stimolo selettivo di determinate parti corporee, riusciva a ridurre la plica nelle regioni allenate pi\u00f9 di un allenamento aerobico tradizionale. In questo esperimento vennero testati alcuni soggetti, uomini e donne, divisi in 2 gruppi, uno di studio e uno di controllo. Il test prevedeva 3 allenamenti a settimana simili in termini di esercizi, ma impostati in maniera diversa. Il gruppo di studio, ovvero coloro che testavano il metodo \"Spot reduction\", eseguivano un \"Super Circuit Training\" (SCT) composto da \"tri set\" che coinvolgevano le parti in cui si intendeva ridurre il grasso localizzato (tricipiti, addominali, fianchi), intervallati da macchine cardio (bike o stepper). La parte cardio di questo programma raggiungeva una durata di 28 minuti. Alla fine di questo circuito venivano stimolati i muscoli della parte superiore del corpo, non sollecitati precedentemente, con un tradizionale allenamento di resistenza da 3 serie e recuperi di 60 secondi. Il gruppo di controllo eseguiva invece un allenamento cardio composto da un circuito di sole stazioni aerobiche (stepper, bike, treadmill) sempre per un totale di 28 minuti (\"Steady State Training\")), mentre, analogamente al gruppo di studio, l'altra met\u00e0 del programma si impostava con un normale allenamento anaerobico in \"Resistance training\" con esercizi con sovraccarichi per la parte superiore del corpo. Tutti i soggetti hanno continuato a seguire il loro normale regime alimentare per fare in modo che i risultati della ricerca potessero essere chiaramente attribuibili al programma e non alla dieta. Al termine del programma della durata di 6 settimane, entrambi i gruppi avevano subito un significativo dimagrimento, confermando come l'attivit\u00e0 aerobica in combinazione con l'attivit\u00e0 con i pesi possa favorire la perdita di grasso. Ci\u00f2 che conferm\u00f2 la validit\u00e0 del metodo dei ricercatori era la riduzione delle pliche in maniera maggiore nelle zone dei muscoli dei soggetti del gruppo di studio (tricipiti, addome, fianchi), dimostrando la possibilit\u00e0 di portare al dimagrimento localizzato. Venne inoltre riscontrato che nelle donne fosse risultato un significativo calo riguardante le pliche delle cosce..\nCome verr\u00e0 accennato nel dettaglio nel paragrafo \"Metodi di misurazione e controversie\", la sola valutazione plicometrica o antropometrica pu\u00f2 rappresentare un metodo piuttosto limitato per poter convalidare l'efficacia di un programma di allenamento sulla riduzione lipidica localizzata, senza il supporto di metodi di misurazione pi\u00f9 avanzati. Evidenze pi\u00f9 recenti (Treuth et al. 1994, 1995, Kostek et al., 2007) infatti constatarono che la plicometria non risultava un metodo affidabile per stabilire una riduzione del grasso sottocutaneo. Treuth et al. stabil\u00ec che, secondo le stime del plicometro, il grasso cutaneo non era cambiato tra la fase precedente e successiva al programma di un \"Resistance training\", mentre ne veniva rilevato un decremento con la risonanza magnetica (MRI), la tomografia computerizzata (CT), o ll'ssorbimetria a raggi X a doppia energia (DEXA). Kostek rilev\u00f2 che, in soggetti uomini, secondo la misuzione plicometrica il grasso sottocutaneo del braccio allenato subiva un decremento al contrario di quello non allenato, mentre con la risonanza magnetica (MRI) non risult\u00f2 alcuna differenza tra le riserve adipose delle 2 braccia. Precedentemente, anche Krotkiewski et al. (1979) segnalarono che la diminuzione dello spessore del tessuto adiposo sottocutaneo dell'arto allenato non era associato ad una riduzione significativa della dimensione delle cellule adipose, ma era probabilmente pi\u00f9 legato a fattori geometrici secondari dati dall'ipertrofia del muscolo sottostante. Inoltre il caso curioso e anomalo della mancata rintracciabilit\u00e0 di questo studio sulle riviste scientifiche e nelle banche dati scientifiche non ha permesso che questo potesse essere riconosciuto, valutato, accreditato su larga scala a livello internazionale, lasciando alcune perplessit\u00e0 e penalizzandone in un certo modo la rilevanza, la credibilit\u00e0, e la diffusione. Non a caso questo non \u00e8 mai stato citato in nessuna ricerca scientifica sulla \"Spot reduction\". Ci\u00f2 lascerebbe ancora aperti dei punti interrogativi sulla validit\u00e0 di questo metodo di allenamento, che per l'obiettivo che si pone, \u00e8 stato denominato \"Spot reduction\" in richiamo all'omonimo termine anglofono che fa riferimento al dimagrimento localizzato. Ad ogni modo alcune scuole di fitness nazionali e diversi professionisti ne hanno approvato il metodo promuovendolo come allenamento comprovato, che sembra rimanere confinato sul territorio italiano, anche se anche all'estero qualcuno \u00e8 arrivato a conclusioni simili.\nMetodi di misurazione e controversie.\nUno dei problemi legati alla convalida sull'efficacia della riduzione adiposa localizzata data dall'esercizio anaerobico \u00e8 rappresentata dalle diverse tecniche di misurazione applicate nelle diverse ricerche. Tali metodi includono misurazioni superficiali come la plicometria o le circonferenze, e misurazioni pi\u00f9 elaborate come l'imaging a risonanza magnetica (MRI), la tomografia computerizzata (CT), la assorbimetria a raggi X a doppia energia (DEXA), gli ultrasuoni, la misurazione delle dimensioni degli adipociti, e pi\u00f9 recentemente il flusso ematico sottocutaneo (Xe-133 washout), la lipolisi sottocutanea rilevata mediante le concentrazioni di glicerolo a livello interstiziale, arterioso, e ematico. Il metodo di misurazione prevedibilmente rappresenta un fattore di grande importanza. Il problema dell'affidabilit\u00e0 dei metodi di misurazione riguardano sia le tecniche superficiali che pi\u00f9 elaborate che sono state usate per supportare o negare l'efficacia o l'esistenza del dimagrimento localizzato. Mentre \u00e8 stata riconosciuta la relativa inaffidabilit\u00e0 dei metodi di misurazione superficiali come le pliche o le circonferenze e il loro impatto sull'ampiezza dei cambiamenti necessari a mostrare differenze significative, raramente ne sono stati discussi gli effetti o riportate le stime. Meno approfonditi sono i margini di errore di queste tecniche. Queste comportano diversi passaggi di misurazione, analisi, e manipolazione di dati che possono portare a numerosi errori, i quali possono alterare i risultati effettivi e le reali differenze necessarie per dimostrare l'efficacia o meno di un metodo di allenamento.\nDiversi ricercatori hanno notato differenze nelle stime del dimagrimento localizzato in base alla metodologia. Ad esempio, Treuth et al. (1994, 1995) notarono che secondo le stime del plicometro, il grasso cutaneo non era cambiato tra la fase precedente e successiva al programma di allenamento di resistenza, mentre ne veniva rilevato un decremento con la risonanza magnetica (MRI), tomografia computerizzata (CT), o la Assorbimetria a raggi X a doppia energia (DEXA). I ricercatori conclusero che il decremento del grasso sottocutaneo come risultato dell'allenamento di resistenza pu\u00f2 essere stabilito solo usando criteri di misurazione pi\u00f9 precisi come MRI, CT, o DEXA e non con i metodi antropometrici come la plicometria. Kostek et al. (2007) conferm\u00f2 questo dato successivamente. Questo solleva un interessante punto interrogativo sulla validit\u00e0 delle misurazioni, una questione che raramente \u00e8 stata al centro dell'attenzione. A questo proposito \u00e8 stata notata una bassa correlazione tra le stime sulle misurazioni adipose effettuate tramite plicometria e risonanza magnetica o ultrasuoni. Una spiegazione plausibile pu\u00f2 essere che con un allenamento che prevede un esercizio specifico, in particolare l'esercizio di resistenza, l'aumento dell'ipertrofia muscolare comprime lo spazio extracellulare tra le cellule adipose. Se la quantit\u00e0 totale di grasso sottocutaneo nell'arto allenato (gamba o braccio) rimane inalterato dopo il programma di allenamento (il diametro degli adipociti non cambia), ma di fatto occupa meno spazio a causa dell'ipertrofia muscolare, questo risulterebbe in un decremento del grasso sottocutaneo tramite una valutazione plicometrica, ma non con la risonanza magnetica. Quindi basarsi solo sui dati della plicometria risulterebbe fuorviante, e ci\u00f2 rimetterebbe in discussione i risultati di alcune ricerche la cui attendibilit\u00e0 sambrava indiscutibile, come quelle di Dussini.\nRegioni corporee e dimagrimento predeterminato.\nIn linea generale, nell'uomo determinate riserve adipose subiscono un decremento maggiore e pi\u00f9 rapido rispetto ad altre. Svariate ricerche infatti sostengono che il dimagrimento sia un fenomeno generalizzato, ovvero che il grasso di deposito segue un decremento generale senza che possa essere intaccata solo o maggiormente una particolare area. L'effetto lipolitico in determinate zone corporee viene condizionato da diversi fattori individuali come possono essere il sesso, il profilo ormonale, e l'appartenenza ai diversi tipi costituzionali (androide e ginoide).\nCi sono prove che la perdita di grasso indotta dall'esercizio fisico \u00e8 maggiore nel tessuto adiposo viscerale e sottocutaneo addominale che non in quello sottocutaneo gluteo-femorale. Per la precisione, \u00e8 stato riscontrato che, i depositi di grasso intra-addominale (o viscerale) hanno il maggiore tasso di turnover, il depositi di grasso sottocutaneo addominale hanno un tasso intermedio, mentre i depositi sottocutanei nella zona gluteo-femorale subiscono un ricambio relativamente pi\u00f9 lento. Infatti le cellule adipose sottocutanee a livello addominale sono pi\u00f9 sensibili all'effetto lipolitico delle catecolammine (adrenalina, noradrenalina), cio\u00e8 molecole prodotte dall'attivit\u00e0 fisica, rispetto alle cellule adipose sottocutanee situate nella regione della coscia. La noradrenalina sembra avere un effetto maggiormente lipolitico rispetto all'adrenalina. Ci\u00f2 suggerisce che i depositi di tessuto adiposo regionali sono generalmente regolati in maniera indipendente, e che l'esercizio fisico sia di natura aerobica che anaerobica, e i programmi di dimagrimento riescano di base a facilitare maggiormente la perdita di grasso a livello addominale piuttosto che gluteo-femorale.\nFattori sessuali.\nL'enzima lipoproteina lipasi (LPL) \u00e8 responsabile dell'accumulo di lipidi nei siti di riserva all'interno delle cellule adipose (lipogenesi). Nelle donne, l'attivit\u00e0 della lipoproteina lipasi \u00e8 maggiore nella zona gluteo-femorale che nella regione addominale. Gli estrogeni e il progesterone sembrano la causa dell'aumentata attivit\u00e0 della LPL nelle donne. Inoltre, la risposta lipolitica delle catecolammine \u00e8 inferiore nella regione gluteo-femorale rispetto a quella addominale, sia negli uomini che nelle donne. Quindi, la distribuzione regionale e la mobilitazione del tessuto adiposo sembrano seguire un modello biologicamente selettivo e predeterminato indipendentemente dal tipo di esercizio. Anche con la riduzione del peso, la distribuzione relativa al grasso rimane stabile a livello di rapporto vita-fianchi (WHR), tuttavia, il rapporto vita-coscia diminuisce, suggerendo che la regione della coscia \u00e8 leggermente pi\u00f9 resistente alla mobilizzazione dei grassi nelle donne.\nFattori costituzionali.\nA questo proposito assume una certa importanza anche l'appartenenza ai diversi tipi costituzionali androide e ginoide. Queste 2 tipologie rappresentano i modelli costituzionali di accumulo di grasso a cui appartengono la maggior parte dei soggetti. La costituzione androide predilige l'accumulo di grasso nella parte superiore del corpo, soprattutto nella zona addominale/viscerale, mentre la costituzione ginoide \u00e8 soggetta ad un accumulo predisposto nelle zone inferiori del corpo, in particolar modo nella regione glutea e femorale. La costituzione androide prevedibilmente \u00e8 maggiormente distribuita, ma non esclusivamente, nei soggetti di sesso maschile, mentre quella ginoide viceversa \u00e8 pi\u00f9 presente nelle donne, ma non esclusivamente. Come per i fattori sessuali e regionali, anche queste differenze sono date da cause ormonali. Questa differente distribuzione del grasso corporeo \u00e8 causata principalmente dall'effetto dato dagli ormoni steroidei sul tessuto adiposo dei maschi e delle femmine. Il testosterone, ormone tipicamente maschile (androgeno), e maggiormente prodotto dai soggetti androidi, tende a ridurre il numero e il volume delle cellule adipose (ormone lipolitico) e mantenere una muscolatura pi\u00f9 sviluppata, e, assieme all'estradiolo, avrebbe un'azione lipolitica nella regione addominale. Ci\u00f2 spiega la tendenza degli androidi ad essere soggetti a facili variazioni di peso e facile perdita di grasso. Il cortisolo, ormone per caratteristica prodotto in maggiore quantit\u00e0 dalla costituzione androide, aumenta il volume (ipertrofia) degli adipociti, nella parte alta del corpo, soprattutto la zona addominale e tra i visceri. Mentre gli estrogeni, maggiormente secreti dalla costituzione ginoide, tendono ad aumentare sia il volume (ipertrofia) che il numero (iperplasia) delle cellule adipose nella parte inferiore.\nI soggetti di costituzione androide, sia uomini che donne, presentano adipociti di maggiori dimensioni nella zona addominale rispetto ai ginoidi, perch\u00e9 soggetti a maggiore ipertrofia. \u00c8 stato constatato che, tra gruppi di donne appartenenti rispettivamente alla costituzione androide e ginoide, le prime hanno mostrato una maggiore riduzione del rapporto vita-fianchi dopo aver seguito un programma per la perdita di peso di 1 anno, e, allo stesso livello di perdita di peso, hanno dimostrato un minore decremento della massa magra (muscolo scheletrico). Le cellule adipose della zona glutea hanno mostrato una riduzione pi\u00f9 lenta rispetto a quelle della regione addominale, soprattutto nella costituzione ginoide. Da queste conclusioni si pu\u00f2 dedurre che i soggetti androidi subiscono una riduzione lipidica generalmente maggiore, e riescono a ridurre in maniera pi\u00f9 rapida le diverse riserve adipose regionali, in particolare nella zona addominale, mentre presentano un'inferiore capacit\u00e0 di accumulare grasso nella zona gluteo-femorale.\nConclusioni.\nQuesto lascia intendere che in un programma di dimagrimento, il decremento adiposo nelle varie zone corporee viene determinato prima di tutto da fattori indipendenti dallo stimolo selettivo indotto dall'esercizio, ma piuttosto da delle predisposizioni di carattere costituzionale e sessuale. In sintesi, viene riconosciuto che:"}
{"id": "4162467", "revid": "339392", "url": "https://it.wikipedia.org/wiki?curid=4162467", "title": "Samia Omar", "text": ""}
{"id": "4162468", "revid": "51893737", "url": "https://it.wikipedia.org/wiki?curid=4162468", "title": "My Lucky Stars", "text": ""}
{"id": "4162469", "revid": "606039", "url": "https://it.wikipedia.org/wiki?curid=4162469", "title": "Hexaphyllus", "text": ""}
{"id": "4162470", "revid": "117988834", "url": "https://it.wikipedia.org/wiki?curid=4162470", "title": "Parasite Eve (romanzo)", "text": " \u00e8 un romanzo di fantascienza del 1995 di Hideaki Sena, pubblicato per la prima volta sulla rivista Kadokawa Bookstore. \u00c8 stato successivamente pubblicato in Nord America nel 2005 dalla Vertical inc. Non \u00e8 mai stato pubblicato in Italiano.\nDa esso \u00e8 partito il multimedia franchise omonimo, composto da film, manga e videogiochi.\nTrama.\nPrologo.\nKiyomi Nagashima \u00e8 alla guida della sua Sedan bianca, quando all'improvviso si ritrova a sognare: immagina di essere qualcosa di simile ad un verme, che si divide, immerso in un liquido caldo e avvolgente. Pochi istanti dopo, la donna si sveglia, notando il palo telefonico verso cui ormai la collisione \u00e8 inevitabile.\nParte uno: Sviluppo.\nToshiaki Nagishima, ricercatore associato della scuola sulle scienze farmaceutiche, \u00e8 appena arrivato al lavoro quando la sua assistente, Sachiko Asakura, lo informa dell'arrivo di una chiamata di urgenza proprio per lui: sua moglie, Kiyomi Nagashima, aveva avuto un incidente con la propria auto. Toshiaki quindi si precipita all'ospedale, raggiunto anche dai genitori di lei. All'uscita di Kiyomi dalla terapia intensiva, i medici non possono fare altro che restituire alle persone accorse un corpo incosciente, tenuto in vita da macchinari sanitari.\nSuccessivamente viene confermata la morte cerebrale, e alla famiglia tocca scegliere se seguire le volont\u00e0 della ragazza e permettere il trapianto dei reni, unici suoi organi autorizzati ad essere espiantati nel suo testamento biologico. Il desiderio di Kiyomi viene rispettato, e la procedura viene effettuata, per\u00f2, Toshiaki, straziato dal dolore, chiede ad un amico dottore di partecipare all'operazione, e di prelevare un pezzo di fegato, in modo che egli possa almeno conservare per un altro po' di tempo una parte della sua amata. Intanto, Mariko Anzai, quattordicenne in lista di attesa per il suo secondo trapianto di reni (il primo rene trapiantato, addirittura donato da suo padre Shigenori, era stato rigettato), riceve una chiamata dal dipartimento donazioni, con la bellissima notizia della nuova possibilit\u00e0 di poterla guarire. Dell'operazione si occuper\u00e0 lo stesso dottore del trapianto precedente, Takashi Yoshizumi, esperto proprio in quel genere di operazioni. L'impianto si chiude con successo, e Mariko viene spostata nella sua stanza post operatorio.\nIn tutto questo trambusto, una forza malefica agisce di nascosto, all'oscuro di tutti quanti. \"Lei\" stava aspettando da milioni di anni quella possibilit\u00e0 e finalmente le si palesava davanti. Tramite la sua sottilissima trama di inganni e manipolazioni, il suo piano stava lentamente prendendo forma.\nParte due: Simbiosi.\nToshiaki, ormai distrutto, dopo il funerale, compie esperimenti in gran segreto sugli epatociti della moglie, scoprendo che questi hanno un tasso metabolico molto alto. Analisi successive gli fanno capire che il fenomeno era causato dall'attivit\u00e0 mitocondriale eccezionalmente alta degli organelli citoplasmatici. Inoltre, pur non essendo delle cellule cancerose, queste riescono a sopravvivere in soluzione pi\u00f9 della settimana standard di un epatocita tipico.\nToshiaki intraprende perci\u00f2 la coltura cellulare, chiamando il campione Eve, in onore al giorno del compleanno della moglie (la vigilia di Natale - \"Christmas eve\") che per lei era molto speciale. Le cellule del campione Eve 1 suscitano un interesse particolare in quanto i loro mitocondri avevano formato delle strutture organizzate, come in un accenno di pluricellularit\u00e0. L'articolo del signor Nagishima viene pubblicato su Nature e diventa piuttosto famoso. Ma Asakura comincia a sospettare che quegli epatociti vengano proprio dalla moglie defunta di Toshiaki, per cui l'uomo la allontana dal laboratorio.\nOsservando Eve 1 al microscopio, una sera, il ricercatore per\u00f2 si accorge di un fatto sconcertante: gli ammassi cellulari cominciano a pulsare, come un proto cuore, e in seguito uno di questi former\u00e0 un viso molto simile a quello di Kiyomi, che cercher\u00e0 di comunicare con lui. Toshiaki chiude tutto nella cella frigorifera e si chiede se il lutto non gli stia facendo perdere il senno. L'assistente Asakura quindi, si introduce furtivamente di notte nel laboratorio, e viene aggredita dalla melma tipo blob della coltura cellulare Eve 1.\nMariko intanto \u00e8 all'ospedale, ed \u00e8 colpita da tremendi incubi per tutto il suo periodo di degenze. Le sue condizioni fisiche dopo l'operazione sembravano eccellenti, ma col tempo si prospetta l'ipotesi di un nuovo rigetto, e quindi di un espianto. Gli incubi poi si fanno sempre pi\u00f9 pressanti, tanto che la ragazzina si sveglia urlando nel cuore della notte, tremando violentemente.\nNei numerosi flashback sulla vita di Kiyomi di questa seconda parte del libro, si scopre che anche la moglie del ricercatore in realt\u00e0 aveva gli stessi incubi, ma solo durante la vigilia di Natale, e inoltre, ogni volta che sentiva pronunciare la parola \"mitocondri\", il suo corpo fremeva, scosso da mille gemiti. Nel periodo universitario poi, aveva incontrato il suo futuro marito Toshiaki, ricercatore in erba sulle vie metaboliche mitocondriali.\nSi parla anche di \"Lei\", e si chiarisce che proprio sotto la sua spinta, Kiyomi, si era innamorata di Toshiaki, e per renderla a lui pi\u00f9 appetibile, ne aveva modificato l'aspetto fisico ed il carattere, in modo da assicurarsi l'unione con quello che sarebbe stato anche il Suo vero amore. L'incidente mortale poi, era stata causato proprio da \"Lei\", tramite un offuscamento della vista della povera Kiyomi al momento giusto.\nParte tre: Evoluzione.\nToshiaki \u00e8 ad una conferenza quando irrompe Asakura, posseduta da Eve 1 (\"Lei\"), che con la voce di Kiyomi si presenta: dice di essere la Eva mitocondriale (in inglese Eve, appunto). Stava aspettando da milioni di anni l'opportunit\u00e0 di emanciparsi dalla schiavit\u00f9 del nucleo delle cellule eucariote, e finalmente il momento era giunto (mitocondri e nucleo in una cellula sono indipendenti fra loro, ma non autosufficienti). Infatti, essendo le mutazioni che colpiscono il DNA mitocondriale dieci volte pi\u00f9 frequenti di quelle che colpiscono quello nucleare, la sua evoluzione poteva finalmente superare quella umana, e quindi ci\u00f2 le avrebbe permesso di far estinguere gli organismi pi\u00f9 deboli per selezione naturale. Inoltre, dimostra i suoi poteri para-psicologici facendo morire di autocombustione diversi spettatori, nonch\u00e9 tenta di uccidere il suo ospite, ma Toshiaki con un estintore salva velocemente Asakura.\nIl ricercatore corre al laboratorio preoccupato di quello che potrebbe trovarvi, e infatti, una volta arrivato li, trova che il campione Eve 1 era schizzato un po' su tutta la cella frigorifera: i frammenti quindi si riaggregano, formando un corpo femminile, somigliante a Kiyomi in tutto e per tutto, e sfruttando la debolezza di Toshiaki per la sua defunta moglie, Eve 1 si accoppia con questo, lasciandolo tramortito sul pavimento del laboratorio.\nTramite numerosi ragionamenti, la mattina dopo, Toshiaki, non solo capisce la natura del gesto della sera precedente, ma anche tutto il perverso piano di Eva. Questa infatti prevedeva di uccidere il suo ospite (Kiyomi) dopo averle fatto firmare l'autorizzazione per l'espianto degli organi. Poi, con il condizionamento del marito si sarebbe fatta coltivare nel suo laboratorio in modo da acquisire le forze per guadagnare l'indipendenza dal nucleo, e accrescersi in una forma propria. Fattolo, avrebbe avuto bisogno del seme di lui per poter produrre uno zigote da impiantare in un essere meno fragile della sua forma effimera, per met\u00e0 umano e per met\u00e0 mitocondriale, il trapiantato appunto (Mariko).\nToshiaki corre all'ospedale per cercare la ricevitrice del rene di sua moglie, e si imbatte per l'appunto in Shigenori Anzai, il padre di questa, che lo guida fino alla sua camera, ma ormai Eve 1 \u00e8 gi\u00e0 scappata con la ragazzina, non senza l'opposizione del dottor Yoshizumi. Quindi i tre uomini la ritrovano all'obitorio, dove ormai l'inseminazione \u00e8 gi\u00e0 avvenuta. Eve 1 prima di morire, gli annuncia che il figlio sar\u00e0 l'essere vivente migliore fino a quel momento comparso sulla terra. Quindi nell'utero di Mariko si sviluppa in fretta il nascituro, che con i suoi poteri contrasta violentemente, senza problemi, le azioni dei tre per salvare la ragazzina.\nPer\u00f2 avviene un intoppo: Eve 1 non aveva previsto che gli spermatozoi contenessero anche i mitocondri della linea maschile (dato che in genere i mitocondri vengono passati solo da madre in figli con gli ovuli), e il figlio per l'appunto, sotto il comando dei due diversi tipi di mitocondri, si tramuta in un ammasso in contrasto sessuale, incapace di auto-coordinarsi. Intanto arrivano i soccorsi, ma il figlio ha in mente di uccidere tutti tramite i suoi poteri, per questo Toshiaki si sacrifica, fondendosi con l'ammasso informe, e uccidendo entrambi.\nEpilogo.\nSachiko Asakura \u00e8 dimessa dall'ospedale, e diverso tempo dopo, mentre si aggira per il laboratorio, una studentessa del corso del professor Nagishima le dice che nella cella frigorifera erano rimaste alcune delle sue provette. Asakura va a controllarla e vi trova Eve 2, Eve 3, e tutte le altre colture, e perci\u00f2, senza pensarci due volte, passa in autoclave tutte le fiale, impedendo cos\u00ec la rinascita del male.\nNote scientifiche.\nL'autore del libro \u00e8 un farmacologo, e conosce l'argomento di cui tratta. Per tutto il libro infatti, si fa ampio riferimento a strumenti, molecole, farmaci, vie metaboliche ecc, realmente esistenti. Alla fine del libro ci sono anche le note su tutti i termini scientifici nominati. Inoltre, si fa continuamente accenno a teorie e modelli scientifiche reali (vedi teoria dell'Eva mitocondriale, teoria endosimbiotica, teoria del gene egoista, dilemma del prigioniero)."}
{"id": "4162471", "revid": "51893796", "url": "https://it.wikipedia.org/wiki?curid=4162471", "title": "Lau Kar-Leung", "text": ""}
{"id": "4162476", "revid": "1762097", "url": "https://it.wikipedia.org/wiki?curid=4162476", "title": "Volo Independent Air 1851", "text": "Il volo Independent Air 1851 era un volo charter decollato l'8 febbraio del 1989 dall'aeroporto di Orio al Serio e diretto alla Repubblica Dominicana; operato dalla Independent Air mediante un Boeing 707, aveva a bordo 137 passeggeri, tutti italiani, e 7 membri dell'equipaggio di nazionalit\u00e0 statunitense.\nL'incidente.\nL'aereo si stava dirigendo verso l'isola di Santa Maria, la pi\u00f9 orientale dell'arcipelago delle Azzorre, per compiere uno scalo tecnico. La torre di controllo concesse al Boeing l'autorizzazione all'avvicinamento, comunicando di scendere alla quota di 3000 piedi (910 metri, altezza minima di sicurezza per l'avvicinamento all'aeroporto), e informando i piloti del bollettino meteo, in particolare il valore della pressione barometrica di 1027 millibar. La comunicazione si chiuse con la richiesta di conferma da parte della torre al raggiungimento della quota indicata.\nIn sovrapposizione, l'equipaggio inform\u00f2 la torre di controllo che il velivolo sarebbe stato portato alla quota di 2000 piedi (600 metri) e di aver inteso i dati sulla pressione atmosferica. Alcuni testimoni videro il velivolo volare ad una quota molto bassa, rasente alle abitazioni. Secondo le ricostruzioni, probabilmente in quel momento il pilota si rese conto della grave situazione di pericolo, ma non pot\u00e9 fare nulla dato che, pochi attimi dopo, intorno alle ore 13:10, l'aeromobile impatt\u00f2 contro la collina Pico Alto, alta circa 590 metri, in corrispondenza di un costone molto accidentato.\nIl luogo impervio non facilit\u00f2 il compito dei soccorritori, che una volta giunti sul posto non trovarono alcun sopravvissuto. Nelle prime ore dopo il disastro si ipotizz\u00f2 come causa una qualche anomalia della strumentazione di bordo, oppure un errore umano del comandante Leon Daugherty o del suo secondo. Si pens\u00f2 anche ad un sabotaggio.\nLe indagini.\nGrazie al ritrovamento della scatola nera, le indagini stabilirono che ci fu un'incomprensione tra i membri dell'equipaggio e la torre di controllo, data dalla sovrapposizione nelle comunicazioni che intercorsero nei minuti precedenti al disastro. La sovrapposizione di comunicazioni imped\u00ec all'equipaggio di sentire la parte conclusiva della trasmissione del controllore di volo, che chiedeva conferma della quota e a quest'ultimo di capire l'intenzione dell'equipaggio di scendere a 2000 piedi.\nQuesta incomprensione fece si che il velivolo si port\u00f2 ad una altitudine non corretta, aggravata da una comunicazione inesatta della pressione atmosferica. La commissione di inchiesta determin\u00f2 che l'incidente era dovuto al mancato rispetto da parte dell'equipaggio delle condizioni di sicurezza, che portarono alla discesa volontaria del velivolo a 2000 piedi, quando la minima altitudine per il settore era di 3000 piedi. Gli investigatori rilevarono inoltre una discrepanza tra la pressione atmosferica comunicata dal controllore (1027 millibar) e quella reale (1018). Questa differenza port\u00f2 l'altimetro di bordo dell'aereo a indicare un'altezza superiore di 80 metri a quella reale, aggravando l'errore del primo ufficiale.\nIl rapporto finale rilev\u00f2 altri fattori che causarono lo schianto:\nConseguenze.\nA seguito del disastro, la stampa italiana prese di mira i \"tour operator\" che si affidavano a questi voli \"charter,\" pi\u00f9 economici rispetto ai voli di linea; a loro dire, queste compagnie sottovalutavano le norme di sicurezza per abbattere i costi di gestione con velivoli datati e personale impreparato, costretto a gravosi turni di lavoro. Le indagini successive smentirono gran parte delle accuse mosse.\nL'allora ministro dei Trasporti Giorgio Santuz, all'indomani della tragedia, sospese temporaneamente l'autorizzazione al volo nei cieli italiani all'Independent Air."}
{"id": "4162478", "revid": "729019", "url": "https://it.wikipedia.org/wiki?curid=4162478", "title": "Porta Pradella", "text": "Porta Pradella (conosciuta anche come Porta Belfiore) era una delle porte della citt\u00e0 di Mantova.\nLa Porta dell'Acquadrucio (1242).\nLa denominazione di \"Porta Pradella\" \u00e8 attestata a partire dagli inizi del XVI secolo: anticamente la porta era infatti conosciuta col nome di \"Porta dell'Acquadrucio\", fatta costruire in et\u00e0 comunale nel 1242 in seguito dell'ampliamento della citt\u00e0 e della riorganizzazione delle linee difensive poste al di l\u00e0 della nuova urbanizzazione, dove le componenti difensive che componevano la torre vennero smontate per costruire una Borgata chiamata Predella, borgata creata dal comune di Mantova nel 1328.Bonamente Aliprandi, cronista e storico di Mantova, disse che la Porta venne costruita nel 703 dai Cremonesi, come pegno di obbligo in seguito a una discordia con i Mantovani sui diritti di navigazione del Fiume Oglio: la discordia port\u00f2 a una guerra nella quale i Cremonesi vennero sconfitti dai Mantovani. Questi ultimi obbligarono i Cremonesi a costruire la Porta; la costruzione venne completata nell'arco di dieci anni. L'antica porta \u00e8 indicata fra le porte registrate nell'affresco della Masseria (XV secolo), presente in piazza Broletto. La porta sorgeva al termine dell'allora Borgo San Giovanni, successivamente chiamato Borgo del Leon Vermiglio (l'attuale corso Vittorio Emanuele), sviluppatosi al di fuori della Porta delle Quattro Porte. La Porta fu eretta con due rocche ai lati e con delle torri di guardia, denominata anticamente porta Quadrozza dall'impero romano.\nLa Porta dell'Acquadrucio dava sbocco alle strade che portavano al Cremonese: sorgeva sull'antica \"Fossa Magistrale\", protetta a sud-est dal \"Bastione d'Ognissanti\". Venuta meno la sua importanza difensiva, cadde progressivamente in rovina: i suoi resti - come si evince dalla minuziosa distinzione delle varie sezioni della porta, operata dal Cherubini nei suoi disegni - sarebbero in seguito stati incorporati nella successiva Porta Pradella, realizzata dagli Austriaci verso la met\u00e0 dell'Ottocento.\nLa nuova Porta Pradella (1847-1850).\nPi\u00f9 volte nel corso della prima met\u00e0 dell'Ottocento il Comune di Mantova insieme al Genio Militare avevano espresso la volont\u00e0 di fortificare Porta Pradella (1800, 1832, 1838). Finalmente il 13 maggio 1846 venne presentato alla Commissione d'Ornato e alle autorit\u00e0 militari il progetto definitivo - su disegno del bresciano Giovanni Cherubini - per la costruzione di Porta Pradella. Una volta approvato, si provvedette, verso la fine del 1847, alla messa all'asta dei lavori, conclusi nel maggio del 1850.\nLa nuova porta si presentava in forme neoclassiche, con un avancorpo caratterizzato da quattro semicolonne doriche, coronate da trabeazione e sovrastate da un attico che mascherava il retrostante tetto del fabbricato. La muratura del fabbricato presentava parti a bugnato alternate a parti invece lisce. I prospetti laterali si presentavano in muratura priva di decorazioni, mentre i locali interni erano intonacati. Il fornice centrale conduceva ad un ponte, inizialmente levatoio.\nLa porta, perso nuovamente il proprio ruolo difensivo con l'annessione di Mantova al Regno d'Italia, risult\u00f2 inutile alla citt\u00e0 e ben presto fioccarono le proposte di demolizione. Questa tuttavia sopravvisse fino al 1937, quando venne deliberata una modifica di traffico cittadino per la citt\u00e0 di Mantova: una delibera del 20 novembre 1939, firmata dal podest\u00e0 della citt\u00e0, ne autorizzava la demolizione, sostenendo lo scarsissimo valore storico e artistico del manufatto e l'inutilit\u00e0 dello stesso anche dal punto di vista prospettico, a chiusura di \"corso Vittorio Emanuele\", rispetto al quale risultava abbastanza decentrata. Oltretutto la porta impediva la vista dei Giardini Pubblici e risultava inoltre parecchio d'intralcio per il traffico del tempo. I lavori si conclusero nel settembre del 1940; inizialmente la porta, su indicazione del Ministero dell'Educazione Nazionale, sarebbe dovuta essere riedificata \"in arretrato sull'asse del corso Vittorio Emanuele perch\u00e9 si verrebbe cos\u00ec a mantenere al corso un bel fondale\". Delle varie parti smontate, quelle di scarto vennero portate in Valletta Paiolo, dove sarebbero state impiegate per la formazione di terrapieni e rivestimenti stradali; i marmi invece - numerati - dovevano invece essere accatastati nel piazzale antistante i giardini, in vista della riedificazione futura. Tuttavia vennero portati a Valletta Belfiore, dove rimasero diverso tempo in uno stato di abbandono. Abbandonato con la guerra il progetto, gran parte dei marmi fin\u00ec rubato o disperso: ci\u00f2 che ne rimane oggi costituisce gli ultimi frammenti superstiti della vecchia porta."}
{"id": "4162479", "revid": "110952383", "url": "https://it.wikipedia.org/wiki?curid=4162479", "title": "Hampton Court Palace Flower Show", "text": "L'Hampton Court Palace Flower Show \u00e8 l'esposizione floreale pi\u00f9 vasta del mondo. Generalmente questa manifestazione si tiene nel palazzo di Hampton Court, nella zona sud-ovest di Londra, durante i primi del mese di luglio.\nSi possono visitare interi giardini allestiti per l'occasione, tendoni o veri e propri padiglioni di fiori, oppure assistere a dibattiti e conferenze varie. Si tratta della seconda esposizione floreale pi\u00f9 importante d'Inghilterra dopo il Chelsea Flower Show. Tuttavia, ci\u00f2 che differenzia lo show di Hampton da quello di Chelsea \u00e8 la possibilit\u00e0 di sensibilizzarsi maggiormente su questioni ambientali, imparare a coltivare da soli le piante o nuove ricette culinarie, con addirittura l'opportunit\u00e0 unica di acquistare prodotti per il giardinaggio come pure fiori e piante di diverse tipologie.\nStoria della manifestazione.\nAnni Ottanta.\nL\"'Hampton Court Palace Flower Show\" \u00e8 stato il frutto di un'idea del consulente di management Adrian Boyd, il quale ha colto l'occasione per prendere due piccioni con una fava, ovvero unire due organizzazioni in un unico momento, consentendo di radunare appassionati di fiori e piante e di allestire tale evento in una sede importante e culturalmente interessante come Hampton Court. Dopo che il Dipartimento per la Difesa dell'Ambiente era stato smembrato nel 1980, l'organizzazione per la salvaguardia dei Palazzi Reali Storici dell'Inghilterra si stava affannando nel cercare un modo per aumentare le entrate e gestire un pubblico pi\u00f9 vasto in tale sede londinese. In maniera analoga, una delle compagnie ferroviarie spostate in secondo piano dalla privatizzazione della British Rail, il Network Southeast, stava cercando una soluzione per far fronte al calo di clienti delle proprie linee. L'idea di Boyd fu abbastanza semplice ma efficace. Ebbe l'intuizione di metter su un'esibizione a tema floreale gi\u00f9 ad Hampton Court e chiese anche che il governo provvedesse a rendere disponibili dei trasporti e collegarli alla Hampton Court railway station.\nPrime esibizioni: 1990-1992.\nLa prima edizione di questo evento si \u00e8 tenuta nel luglio del 1990. Venne fatto un notevole sforzo per attrarre la gente verso lo spettacolo, persino i non appassionati, e garantire speciali servizi di trasporto (generalmente reindirizzati dalla stazione di Waterloo). Addirittura, i facchini portavano garofani nei loro cappelli per cercare di emulare una specie di ronzio intorno alle piante. Nonostante il supporto economico non sia stato dei migliori, la manifestazione e l'organizzazione dietro ad essa riuscirono a far confluire a Hampton Court numerose folle. Network Southeast si dichiar\u00f2 parecchio fiera del risultato, dichiarando che all'incirca il 65-70% dei quasi 300'000 visitatori aveva utilizzato le sue linee ferroviarie. Grazie a questo incremento, l'azienda si impegn\u00f2 nello sponsorizzare pi\u00f9 volte l'evento. La \"Royal Horticultural Society\" (\"Societ\u00e0 Orticulturale Reale\") discusse a lungo se intervenire per dare una mano all'evento, considerando che la rivale della manifestazione, il Chelsea Flower Show, aveva raggiunto la piena autonomia. Dopo l'iniziale rifiuto della proposta, gli organizzatori dissero che avrebbero accolto con piacere l'iniziativa di supporto della RHS a partire dall'edizione del 1992, assicurando, per\u00f2, ai membri di tale associazione uno sconto sul biglietto d'ingresso alla mostra del 1991. Adrian Greenoak, il direttore responsabile della mostra, riusc\u00ec a migliorare continuamente l'evento consentendo l'avvio di altre esibizioni come il British Rose Festival, gestiti dalla British National Rose Society e della British Rose Growers' Association.\nNel novembre del 1992, di colpo, arriv\u00f2 l'annuncio pubblico che la Network Southeast avrebbe a breve ritirato il suo sostegno per lo spettacolo. Questa mossa mise a rischio le eventuali edizioni future compromettendo quella gi\u00e0 programmata per l'anno seguente, il 1993. Sebbene si sia fatto molto per ridurre i costi per la pubblicit\u00e0 e a \"riciclare\" le attrezzature per ridurre sia lo spreco sia i soldi necessari per nuovi acquisti, soltanto agli inizi del '93 la RHS si decise a proteggere la mostra e a mandarla avanti, promettendo di impegnarsi a mantenere lo staff gi\u00e0 assunto, tra i quali il direttore Greenoak.\nDal 1993 ad oggi: l'influenza della RHS.\nDopo il disguido con la Network Southeast, la RHS prese le redini del Flower Show e la prima edizione sotto la sua supervisione si tenne nel luglio del 1993, in aggiunta al sostegno del \"Daily Mail\". Lo show riscosse un notevole successo e continu\u00f2 a crescere popolarmente e culturalmente fino ad essere proclamato come il migliore evento all'aperto del 1994 in Gran Bretagna.\nNel 1998 l'Hampton Court Palace Flower Show super\u00f2 quello annuale di Chelsea: pur restando meno prestigioso, quello di Hampton Court attir\u00f2 pi\u00f9 attenzione dell'altro (e del previsto), fu pi\u00f9 ampio e sufficientemente addobbato per renderlo pi\u00f9 attraente.\nNel 2011, dal 5 al 10 luglio, sono stati ricreati vari ambienti floreali ispirati a celebri racconti di noti poeti e scrittori britannici. Un'appariscente rosa ispirata alla storia di \"Alice nel Paese delle Meraviglie\" ha fatto da preambolo alla mostra."}
{"id": "4162480", "revid": "532808", "url": "https://it.wikipedia.org/wiki?curid=4162480", "title": "Porta dell'Acquadrucio", "text": ""}
{"id": "4162481", "revid": "532808", "url": "https://it.wikipedia.org/wiki?curid=4162481", "title": "Porta Belfiore", "text": ""}
{"id": "4162489", "revid": "594414", "url": "https://it.wikipedia.org/wiki?curid=4162489", "title": "Rettitudine", "text": ""}
{"id": "4162490", "revid": "297745", "url": "https://it.wikipedia.org/wiki?curid=4162490", "title": "San Vigilio di Marebbe", "text": ""}
{"id": "4162493", "revid": "1431409", "url": "https://it.wikipedia.org/wiki?curid=4162493", "title": "Ebon Moss-Bachrach", "text": "Biografia.\nHa esordito come attore nel 1999, ed \u00e8 principalmente noto per il film \"La casa sul lago del tempo\", in cui interpreta il fratello di Keanu Reeves. \u00c8 sposato dal 2010 con la fotografa Yelena Yemchuk dalla quale ha avuto due figlie, Sasha e Mirabelle.\nDoppiatori italiani.\nNelle versioni in italiano delle opere in cui ha recitato, Ebon Moss-Bachrach \u00e8 stato doppiato da:"}
{"id": "4162495", "revid": "671029", "url": "https://it.wikipedia.org/wiki?curid=4162495", "title": "European Trophy 2012", "text": "L'European Trophy 2012 \u00e8 la terza edizione dell'European Trophy, torneo ad inviti estivo di hockey su ghiaccio per squadre di club europee. \u00c8 la settima edizione considerando anche quelle disputate con la denominazione di \"Nordic Trophy\", trofeo nato nel 2006. La stagione regolare prese il via il 31 luglio 2012 con l'incontro della Divisione Sud fra Pir\u00e1ti Chomutov e Slovan Bratislava, mentre si \u00e8 conclusa il 28 novembre. I playoff si sono disputati fra il 13 ed il 16 dicembre 2012 a Vienna e a Bratislava. Il calendario degli incontri di stagione regolare fu reso pubblico il 12 aprile 2012. La competizione fu vinta dagli svedesi del Lule\u00e5 HF, i quali si imposero per 2-0 contro il F\u00e4rjestads BK.\nRispetto all'ultima edizione il numero delle squadre partecipanti aument\u00f2 da 24 a 32. Inoltre per la prima volta nella storia del torneo i playoff non furono pi\u00f9 ospitati dal Red Bull Salisburgo, facendo cos\u00ec perdere loro il diritto ad un posto nei playoff. Delle 128 partite di stagione regolare solo 20 verranno giocate a campionati nazionali gi\u00e0 iniziati. I playoff sono ad eliminazione diretta, e consistono di quarti di finale, semifinali e finale, senza ripescaggi n\u00e9 finale per il terzo posto.\nIl 31 maggio 2012 lo Slavia Praga annunci\u00f2 l'intenzione di ritirarsi dal torneo. Il 18 giugno fu annunciata la partecipazione al posto dello Slavia Praga del Pir\u00e1ti Chomutov, altra formazione della Extraliga.\nFormato.\nLe 32 formazioni iscritte sono state suddivise secondo un criterio parzialmente geografico in quattro divisioni: la Divisione Nord, la Divisione Sud, la Divisione Est e la Divisione Ovest. Ciascuna divisione, composta da otto formazioni, prevede un girone all'italiana con sole gare di andata pi\u00f9 un incontro extra disputato contro una squadra rivale, scelta per vicinanza geografica, per un totale di otto partite giocate. Ogni formazione disputa quattro incontri in casa e quattro in trasferta. L'accesso ai playoff \u00e8 garantito alle prime due squadre di ciascuna divisione; tuttavia nella Divisione Sud sia lo Slovan Bratislava che i Vienna Capitals, organizzatori dei playoff, hanno garantito l'accesso alla fase finale del torneo, e qualora non riuscissero ad accedere ai primi due posti della Divisione rimpiazzerebbero le due peggiori seconde classificate dell'intero torneo.\nIn caso di parit\u00e0 per determinare la prima posizione in un gruppo o il passaggio del turno fra due squadre al secondo posto in gironi diversi vengono applicati i seguenti criteri:\nTali criteri vengono applicati anche per decidere l'eventuale squadra o le squadre che devono far posto allo Slovan Bratislava e o ai Vienna Capitals in caso di mancata qualificazione diretta ai playoff da parte delle due formazioni della Divisione Sud.\nRivalit\u00e0.\nOltre alle sette partite contro le altre avversarie del proprio raggruppamento ciascuna formazione affronta per una seconda volta un'altra squadra del proprio paese o vicina geograficamente:\nPartite.\nSe una partita si conclude in parit\u00e0 al termine del tempo regolamentare (60 minuti), si disputa un overtime di 5 minuti disputato in 4 contro 4. Se nessuna delle due squadre riesce a segnare nei 5 minuti di overtime di procede con lo shootout, inizialmente con una serie obbligatoria di tre tiri per ciascuna squadra. Se dopo la serie di tre tiri si \u00e8 ancora in parit\u00e0 si procede ad oltranza fino alla cosiddetta sudden death, quando una squadra riesce ad imporsi sull'altra.\nUna squadra ottiene tre punti in caso di successo entro il tempo regolamentare, due punti per una vittoria all'overtime o allo shootout, un punto in caso di sconfitta all'overtime o allo shootout e nessun punto in caso di sconfitta al termine dei 60 minuti di gioco.\nMontepremi.\nAl termine della stagione regolare ciascuna squadra vincitrice della propria divisione ottiene un premio pari a 25.000 \u20ac, le quattro seconde classificate 20.000 \u20ac a testa, mentre le terze, le quarte e le quinte ricevono rispettivamente 15.000 \u20ac, 10.000 \u20ac e 5.000 \u20ac. In aggiunta la squadra vincitrice dei playoff, il \"Red Bulls Salute\", riceve ulteriori 50.000 \u20ac, mentre l'altra finalista ottiene altri 10.000 \u20ac. Qualora la vincitrice del Red Bulls Salute rientrasse fra le quattro vincitrici divisionali, allora tale formazione riceverebbe un ulteriore bonus pari a 50.000 \u20ac, per un massimo di 125.000 \u20ac. In totale nel corso del torneo verranno distribuiti premi dal valore totale di 360.000 \u20ac.\nPlayoff.\nI playoff, noti anche come \"Red Bulls Salute\", hanno avuto luogo presso l'Albert Schultz Eishalle di Vienna e la Slovnaft Arena di Bratislava fra il 13 ed il 16 dicembre 2012; la finale del torneo \u00e8 stata disputata nella Slovnaft Arena. La formula utilizzata prevede l'eliminazione diretta, pertanto le squadre perdenti di ciascun turno vengono estromesse dal torneo. Per la prima volta nella storia del Red Bulls Salute non verranno disputate gare per completare la classifica finale, ma verranno giocati solo i quarti di finale, le semifinali e la finale. La squadra vincitrice riceve 50.000 \u20ac, mentre l'altra finalista ottiene altri 10.000 \u20ac."}
{"id": "4162496", "revid": "149485", "url": "https://it.wikipedia.org/wiki?curid=4162496", "title": "Domenica In", "text": ""}
{"id": "4162498", "revid": "1889177", "url": "https://it.wikipedia.org/wiki?curid=4162498", "title": "Millennium Star", "text": "Il Millennium Star \u00e8 un diamante di 203,04 carati (circa 40 grammi) tagliato a goccia, incolore e senza imperfezioni, di propriet\u00e0 della societ\u00e0 sudafricana De Beers.\nCaratteristiche.\nIl diamante grezzo originario, del peso di 777 carati, fu trovato nel 1990 da un cercatore in un deposito alluvionale della Repubblica Democratica del Congo. La De Beers lo acquist\u00f2 e ne affid\u00f2 il taglio a un gruppo di tagliatori della societ\u00e0 \"Steinmetz Diamonds\", che impieg\u00f2 tre anni per completare il lavoro. Il taglio fu eseguito in gran parte per mezzo di raggi laser.\nFu presentato per la prima volte in pubblico in ottobre 1999 come il pezzo forte della \"De Beers Millennium diamond collection\". La collezione fu esposta per l'intero anno 2000, con il nome \"De Beers Millennium Jewels Exhibition\" all'interno del Millennium Dome di Londra. Si stima che circa 12 milioni di persone abbiano visitato questa collezione di diamanti.\nL'ex-presidente della De Beers, Harry Oppenheimer, che nella sua carriera di circa 70 anni ha visto probabilmente pi\u00f9 diamanti di ogni altra persona al mondo, ha descritto il Millennium Star come \"Il pi\u00f9 bel diamante che io abbia mai visto\". Il suo prezzo \u00e8 sconosciuto, ma secondo alcune indiscrezioni pare sia assicurato per la somma di 100 milioni di sterline."}
{"id": "4162507", "revid": "413187", "url": "https://it.wikipedia.org/wiki?curid=4162507", "title": "Vaes Dothrak", "text": ""}
{"id": "4162508", "revid": "682087", "url": "https://it.wikipedia.org/wiki?curid=4162508", "title": "Abasina", "text": ""}
{"id": "4162510", "revid": "222571", "url": "https://it.wikipedia.org/wiki?curid=4162510", "title": "Nordic Trophy", "text": ""}
{"id": "4162520", "revid": "682087", "url": "https://it.wikipedia.org/wiki?curid=4162520", "title": "Acetiladalina", "text": ""}
{"id": "4162521", "revid": "682087", "url": "https://it.wikipedia.org/wiki?curid=4162521", "title": "Acetilcarbromale", "text": ""}
{"id": "4162522", "revid": "599013", "url": "https://it.wikipedia.org/wiki?curid=4162522", "title": "Honeymoon for Three", "text": ""}
{"id": "4162527", "revid": "599013", "url": "https://it.wikipedia.org/wiki?curid=4162527", "title": "Edmond Wallace", "text": "Partecip\u00f2 ai Giochi della II Olimpiade di Parigi nella gara di spada individuale, in cui si piazz\u00f2 in sesta posizione. Anche suo fratello Richard prese parte alla stessa gara."}
{"id": "4162528", "revid": "599013", "url": "https://it.wikipedia.org/wiki?curid=4162528", "title": "Richard Wallace (schermidore)", "text": "Partecip\u00f2 ai Giochi della II Olimpiade di Parigi nella gara di spada individuale, in cui fu eliminato in semifinale. Anche suo fratello Edmond prese parte alla stessa gara."}
{"id": "4162531", "revid": "767487", "url": "https://it.wikipedia.org/wiki?curid=4162531", "title": "Honeymoon for Three (film 1915)", "text": "Honeymoon for Three \u00e8 un film muto del 1915 diretto da Maurice Elvey.\nTrama.\nIl film racconta la vicenda del principe Ferdinando, che si reca in montagna con una ballerina.\nProduzione.\nIl film fu prodotto dalla British &amp; Colonial Kinematograph Company.\nDistribuzione.\nDistribuito dalla Kinematograph Trading Company, usc\u00ec nelle sale cinematografiche britanniche nel gennaio 1915."}
{"id": "4162532", "revid": "125858628", "url": "https://it.wikipedia.org/wiki?curid=4162532", "title": "Wild Cards", "text": "Wild Cards \u00e8 una serie di racconti e romanzi di fantascienza e supereroi ambientati in un universo condiviso. La serie \u00e8 stata creata da un gruppo di scrittori di fantascienza del Nuovo Messico, guidata e curata da George R. R. Martin con l'assistenza di Melinda Snodgrass, entrambi anche contributori della serie. La serie iniziale di dodici volumi \u00e8 stata pubblicata dalla Bantam Books, tra il 1987 e il 1993, prima di passare alla Baen, che ne ha pubblicato altri tre volumi tra il 1993 e il 1995. \u00c8 quindi passata alla iBooks che ha pubblicato due nuovi volumi e una ristampa dei primi sei e infine alla Tor Books che ha continuato la serie pubblicando quattro nuovi volumi.\nLa maggior parte dei libri della serie sono antologie di storie brevi, incentrate su un tema o evento centrale. Diversi archi narrativi si sviluppano inoltre nel corso dei libri. Alcuni dei volumi usano il formato di romanzo a mosaico, nel quale diverse storie scritte da scrittori diversi vengono composte insieme a formare un romanzo unico. I rimanenti volumi della serie sono romanzi scritti da un singolo autore.\n\"Wild Cards\" \u00e8 stato ispirato dai fumetti di supereroi e molti degli autori giocano con le convenzioni di questo \"medium\", alcuni protagonisti sono ispirati a personaggi di fumetti (per esempio Jetboy \u00e8 modellato sul personaggio di Airboy della Hillman Periodicals). Molti degli autori originali sono stati inoltre ispirati da una lunga campagna di gioco di ruolo condotta da George R. R. Martin e modellata sui personaggi giocanti da loro interpretati.\nI contributori alla serie includono Roger Zelazny, Lewis Shiner, Walter Jon Williams, Pat Cadigan, Howard Waldrop, Leanne C. Harper, Chris Claremont, Victor Mil\u00e1n, John J. Miller e Martin stesso.\nAmbientazione.\nLa serie \u00e8 ambientata in una ucronia, poco dopo la seconda guerra mondiale. Nel 1946 un virus alieno che riscrive il DNA viene rilasciato nei cieli sopra New York. Il 90% delle persone che vengono in contatto con esso vengono uccise ognuno da una mutazione diversa (definito come \"estrarre la Regina Nera\"). Comunque il 9% viene deformato (detto estrarre il Joker), mentre il rimanente 1% ottiene poteri superumani (estrarre l\"Ace\", \"asso\"). Persone che ottengono superpoteri inutili o ridicoli (come poter far crescere i peli corporei o cambiare il colore della pelle) vengono normalmente definiti \"deuce\". Il virus portato dalle correnti d'aria si sparse in tutto il mondo influenzando decine di migliaia di persone; i cosiddetti \"nat\" sono invece i non infettati\nPur essendo un'ambientazione supereroistica fin dall'inizio gli autori hanno deciso di avere un approccio realistico alla narrazione. Pochi degli assi hanno identit\u00e0 segrete o sono supereroi che combattono il crimine nello stile dell'Uomo Ragno o di Batman. L'universo di Wild Cards rimane ambientato in un mondo simile a quello reale, con personaggi storici reali e nel corso dello sviluppo della storia diversi personaggi invecchiano. La maggior parte delle vittime del virus vive nel ghetto di Jokertown in New York, mente i fortunati assi diventano celebrit\u00e0. Inoltre i romanzi hanno un approccio alla violenza e in particolare al sesso pi\u00f9 esplicito di quanto non sia tipico delle storie supereroistiche.\nUn'altra caratteristica della serie \u00e8 l'uso di persone reali, come Buddy Holly, Grace Kelly e Richard Nixon. Pur rimanendo simile alla storia della Terra la storia viene alterata in diverse maniere, per esempio Fidel Castro rimane a New York a giocare a baseball e i rivoluzionari comunisti non si impossessano di Cuba. Nel 1986 Castro \u00e8 l'allenatore dei Brooklyn Dodgers, che non si sono trasferiti a Los Angeles e continuano a giocare nello stadio di Ebbets Field. Perci\u00f2 \u00e8 Los Angeles, non New York a ottenere una squadra aggiuntiva chiamata Stars dopo che i Giants si trasferiscono in Minnesota invece che a San Francisco. Nell'universo di Wild Cards i Dodgers sono l'equivalente dei New York Mets, con la loro storia successiva agli anni cinquanta che coincide con quella Mets, inclusa la vittoria nella World Series del 1969 sui Baltimore Orioles. I Los Angeles Stars sono gli equivalenti dei Dodgers reali.\nAltre divergenze degne di nota: Mick Jagger \u00e8 un asso con il potere della licantropia. Frank Zappa ha un figlio, Frank Zappa, Jr., che diventa generale dell'U.S. Army e infine vicepresidente degli Stati Uniti. Buddy Holly non muore in un incidente aereo ma invece finisce ad eseguire cover di Prince e Billy Idol in sudici locali fino a che non scopre i suoi propri poteri durante un concerto di ritorno. La Commissione per le attivit\u00e0 antiamericane d\u00e0 la caccia a assi piuttosto che a lavoratori del mondo dello spettacolo. Thomas Marion Douglas (un analogo di Jim Morrison) \u00e8 l'asso chiamato Lizard King e muore non a causa di un'overdose in Francia, ma piuttosto per l'effetto cumulativo dell'abuso di droghe, dopo che essersi fatto curare dal virus, perdendo per\u00f2 i suoi poteri di asso che lo rendevano immune dall'effetto delle droghe. Il tentativo fallito di salvare gli ostaggi iraniani durante l'amministrazione di Jimmy Carter viene fatto da una squadra di assi, piuttosto che da un gruppo dell'esercito statunitense (e pi\u00f9 tardi viene dimostrata come una cospirazione per impedire la rielezione di Carter a causa della sua posizione a favore degli infetti del virus). Il presidente George H. W. Bush viene rieletto promettendo \"no new exotics (un termine politicamente corretto per i portatori del virus) laws\" piuttosto che \"\", ma si rimangia comunque la sua parola.\nLa serie presenta un cast di personaggi vasto e sempre mutevole. Un personaggio minore in una storia pu\u00f2 diventare uno dei personaggi principali in un'altra storia o viceversa.\nIl virus.\nLo xenovirus Takis-A, popolarmente noto come Virus Wild Card a causa della variet\u00e0 dei suoi sintomi, \u00e8 stato creato come arma biologica sul pianeta Takis. I nativi di quel pianeta, noti come takisiani, sono geneticamente identici agli umani (esistono diverse teorie al riguardo, da un caso di evoluzione parallela all'ipotesi che la Terra sia una perduta colonia takisiana). Il pianeta \u00e8 governato da dozzine di casate reali, bloccate da generazioni in un perenne conflitto. Mediante un programma di selezione genetica le classi reali di Takis sono riuscite a conseguire poteri psichici, tra cui la telepatia e il controllo mentale. All'inizio del XX secolo la casata Ilkazam, inizi\u00f2 a sviluppare un virus artificiale progettato per riscrivere il DNA takisiano per migliorare i poteri naturali del soggetto infettato, cos\u00ec da poter ottenere un netto vantaggio nel loro conflitto con le altre caste. Comunque il virus era estremamente imperfetto, poich\u00e9 uccideva la maggior parte delle sue vittime e lasciava alla maggioranza dei sopravvissuti del virus un aspetto orribile o anche pericoloso. Comunque una piccola percentuale degli infettati otteneva poteri stupefacenti.\nLa casta Ilkazam non desiderava usare il virus sulla propria gente e decimarne il numero, ma neanche usarlo contro i loro nemici perch\u00e9 i sopravvissuti avrebbero potuto possedere poteri impressionanti e neanche a cancellare del tutto l'esperimento. Decisero quindi di rilasciare il virus sulla Terra come parte di un esteso test sul campo. Una dei membri della casata Tisianne brant T'sara sek Halima sek Ragnar sek Omian, che divenne noto sulla terra come Dr. Tachyon obiett\u00f2 per motivi etici a questa proposta. Le due astronavi takisiane combatterono nell'orbita terrestre ed entrambe furono gravemente danneggiate. Il Dr. Tachion riusc\u00ec ad atterrare al White Sands Missile Range, mentre la nave contenente la scorta del virus naufrag\u00f2 nel New Jersey a Pine Barrens, senza lasciare superstiti. Il Dr Tachyon tent\u00f2 di convincere le autorit\u00e0 militari del pericolo posto dal virus e della necessit\u00e0 di localizzarlo, ma il suo comportamento altezzoso e la strana storia che raccontava resero le autorit\u00e0 scettiche.\nNel frattempo due associati del supercriminale Dr. Tod rintracciano il relitto del vascello contenente il virus e questi lo usa per tentare di ricattare il governo statunitense, minacciando di rilasciarlo su New York. I piani del Dr. Tod vengono ostacolati da Robert Tomlin, meglio conosciuto come Jetboy, asso dell'aviazione durante la seconda guerra mondiale. Nel combattimento che segue Tod e Jetboy muoiono e la maggior parte del virus viene distrutto, anche se parte viene rilasciato al di sopra di New York. La zona di Manhattan \u00e8 quella pi\u00f9 colpita, ma parte del virus viene portato dalle correnti a getto in tutto il mondo, causando occasionali scoppi di epidemie in vari luoghi nel corso dei decenni successivi. I sopravvissuti deformati dal virus devono affrontare una significativa discriminazione negli anni successivi. Parte di questa \u00e8 dovuta all'iniziale paura infondata che il virus sia contagioso. Molti a causa del loro aspetto modificato perdono il lavoro e sono rifiutati dalla famiglia. In seguito a pressioni e al bisogno di vicinanza, la maggior parte dei jokers di New York si concentr\u00f2 nella zona di Bowery, che in seguito divenne nota come Jokertown. A causa dell'emarginazione economica di molti dei suoi residenti Jokertown divenne un rifugio per attivit\u00e0 come strip club e teatri a luci rosse, alcuni dei quali dedicati a persone che vogliono vedere joker inusuali. Dr Tachyon install\u00f2 la Jokertown Clinic nel vicinato per sopperire ai bisogni speciali dei residenti e per cercare una cura per il virus.\nIl virus di per s\u00e9 non \u00e8 contagioso, il solo modo per essere infettati \u00e8 in seguito all'esposizione alle spore originali. Comunque il virus riscrive il DNA degli infettati, inserendosi nel loro codice genetico. Il virus \u00e8 un carattere recessivo quindi normalmente si esprime nei discendenti solo se entrambi i genitori sono infetti.\nClassificazioni delle vittime del virus.\nA seconda dei risultati dell'esposizione al virus le sue vittime vengono classificate come:\nLuoghi.\nLa maggior parte delle storie del ciclo sono ambientate a Manhattan o nelle sue vicinanze. Dato che \u00e8 il sito originale in cui il virus \u00e8 stato rilasciato, Manhattan contiene Jokertown, la pi\u00f9 grande e antica comunit\u00e0 di persone infettate. Questa \u00e8 basata sul quartiere reale di Bowery. Negli anni successivi al rilascio del virus Jokertown ha offerto ospitalit\u00e0 a basso costo a quelli la cui vita era stata distrutta dagli effetti del virus. Il vicinato ha una cattiva reputazione, per quasi tutta la serie, causa della sua povert\u00e0 e dell'aspetto di molti dei suoi residenti. Le imprese economiche sono principalmente night club e locali di spogliarelli, di cui alcuni rivolti a quelli che cercano esperienze inusuali con i joker. Per la maggior parte del XX secolo Jokertown \u00e8 stata oggetto del turismo di naturali alla ricerca di sensazioni forti.\nComunque Jokertown \u00e8 anche sede di attivit\u00e0 pi\u00f9 legittime, come la Jokertwon Clinici, un museo della storia del virus e la Church of Jesus Christ Joker, una setta divisa dal cattolicesimo che adora una versione ermafrodita di G\u00e8s\u00f9. Molti dei residenti di Jokertown hanno rinunciato ai loro nomi di nascita e usano invece dei soprannomi correlati alla loro deformit\u00e0. Un'eccezione notevole \u00e8 stata Xavier Desmond, proprietario di un club e leader civico noto come il \"Sindaco di Jokertown\". Per un lungo periodo i residenti del vicinato hanno scelto di indossare maschere, sia per coprire le deformit\u00e0, sia per godere di maggiore anonimato.\nUn'altra nota attivit\u00e0 di Manhattan \u00e8 il ristorante Aces High gestito dall'asso Hiram Worchester, capace di controllare la gravit\u00e0. Dagli anni settanta fino alla fine degli anni ottanta \u00e8 stato una popolare destinazione per gli assi maggiormente consci della propria immagine pubblica.\nL'Empire State Building \u00e8 stato l'occasionale bersaglio di un gorilla gigante che ogni pochi anni fuggiva dal Central Park Zoo e tentava di scalarlo stile King Kong. Il gorilla che comparve per la prima volta durante il blackout del 1965, viene successivamente rivelato come un asso capace di cambiare forma che aveva sofferto una crisi nervosa.\nAll'inizio degli anni novanta un gruppo di joker politicamente radicali, insoddisfatti dalla cultura di Jokertown, install\u00f2 una propria societ\u00e0 su Ellis Island, che \u00e8 rimasta abbandonata nella cronologia di Wild Cards. Ribattezzando l'isola The Rox, la comunit\u00e0 \u00e8 condotta dal joker Bloat, dai grandi poteri, ma massicciamente sovrappeso e incapace di muoversi. La comunit\u00e0 si tir\u00f2 addosso l'ira del governo americano per la loro alleanza con il gruppo criminale dei Jumpers, capaci di scambiare il proprio corpo con la vittima e per i loro tentativi di espandersi ad altre isole della baia di New York.\nAlcuni racconti si sono svolti in territori fuori dagli USA, in particolare alla fine degli anni ottanta una missione congressuale composta da diversi politici, assi e joker viaggi\u00f2 in diverse paesi del mondo per osservare come le vittime del virus venivano trattate.\nA met\u00e0 degli anni novanta una rivoluzione rovesci\u00f2 il governo del Vietnam aiutata dall'asso americano Mark Meadows. Il nuovo governo rivoluzionario diede il benvenuto nel loro paese alle vittime del virus ed elesse una delle identit\u00e0 multiple di Meadows come presidente.\nIl XXI secolo ha visto la nascita in Medio Oriente di un rinnovato Califfato governato dall'asso chiamato The Nur. Simultaneamente una nazione marxista \u00e8 arrivata a controllare molto dell'Africa centrale e occidentale.\nLibri.\nAlla fine del 2011 i primi due libri, \"Wild Cards\" e \"Wild Cards II\", sono stati pubblicati in formato audiolibro dalla Brilliance Audio.\nIn altri media.\nFumetto.\nParte dei libri sono stati adattati in fumetto. Il marchio Epic della Marvel Comics ha pubblicato una miniserie di quattro numeri nel 1990 e successivamente ha collezionato e pubblicato la serie in una singola graphic novel. Queste storie (insieme ad altre non appartenenti alla serie) sono state ristampate nel 1992 come parte di un formato antologico di quattro numeri intitolato \"Epic Comics: An Anthology\". Una seconda serie limitata fu pianificata ma rimasta irrealizzata dopo la cancellazione del marchio Epic da parte della Marvel.\nAlcuni anni dopo nel 2008 Daniel Abraham scrisse una serie limitata di fumetti che venne pubblicata dalla Dabel Brothers Productions; il primo numero della serie venne pubblicato simultaneamente con due copertine diverse, mentre il sesto e ultimo numero venne pubblicato dalla Dynamite Comics. La Dynamic collezion\u00f2 quindi la miniserie in una singola graphic novel all'inizio del 2011. Questa seconda serie era intitolata \"George R. R. Martin's Wild Cards: The Hard Call\".\nGiochi di ruolo.\nL'ambientazione \u00e8 stata adattata ai giochi di ruolo due volte.\nLa prima volta \u00e8 stato adattato dalla Steve Jackson Games nella forma di due manuali per \"GURPS\" che usavano le regole di \"GURPS Supers\" Il primo dei due manuali venne pubblicato tra la pubblicazione di \"Down and Dirty\" e \"Ace in the Hole\" nel 1989. I manuali sono ormai superati, dato che forniscono un'immagine della serie a quell'epoca, ma contengono dettagli biografici e sul potere di circa sessanta personaggi dei primi cinque libri, insieme con informazioni sulla storia e organizzazioni. \u00c8 stato scritto da John J. Miller.\nLa seconda volta \u00e8 stato adattato dalla Green Ronin Publishing, usando il loro regolamento \"Mutants &amp; Masterminds\". Il primo manuale, \"Wild Cards Campaign Setting\", venne scritto da John J. Miller, e debutt\u00f2 alla Origins 2008. Sono stati pubblicati due ulteriori volumi, la raccolta di personaggi \"Aces &amp; Jokers\" di Steve Kenson e John J. Miller e l'antologia di avventure \"All-In\" di vari autori."}
{"id": "4162533", "revid": "104485", "url": "https://it.wikipedia.org/wiki?curid=4162533", "title": "Enus Mariani", "text": "Ha vinto un argento nel concorso a squadre ed un oro nel concorso individuale ai Campionati europei juniores di Bruxelles: in quest'ultima competizione, con un complessivo di 56.265 punti, \u00e8 stata la prima italiana a vincere il titolo continentale nella categoria Junior.\nCarriera.\nEsordisce in campo internazionale nel mese di giugno 2010 dove, insieme alle compagne Serena Bugani, Martina Rizzelli, Lara Mori ed Elisa Meneghini, partecipa ad un quadrangolare a Tolone con Germania, Svizzera e Francia. Con uno stacco di dieci punti dalla seconda classificata (153.400) e di venti punti dalla terza (143.500), l'Italia vince il concorso a squadre con 163.550 punti. Individualmente, a causa di diversi errori alle parallele asimmetriche (12.450) e alla trave (10.600), Enus arriva settima nel concorso generale individuale (49.800).\n2011: Primi Successi.\nIl 5 marzo partecipa alla seconda tappa di \"Campionato A1\" a Bari. La \"Pro Lissone\" si posiziona al terzo posto della classifica a squadre (con 153.900 punti) dietro alla Brixia Brescia e alla vincente GAL Lissone. Individualmente, commette diversi errori alla trave (12.400) ma svolge dei buoni esercizi negli altri tre attrezzi: 13.500 al volteggio, 13.450 alle parallele e 13.850 al corpo libero. Si posiziona al quinto posto nella classifica generale \"virtuale\" dell'evento.\nDal 24 a 26 giugno viene scelta per partecipare ad un \"Incontro Internazionale Under 13\" a Tittmoning, in Germania. Le \"Azzurrine\" vincono il concorso a squadre con un complessivo di 157.950, staccando di circa 7 decimi la seconda classificata Germania e di 8 decimi la Gran Bretagna. A livello individuale, Enus ottiene i punteggi pi\u00f9 alti a parallele asimmetriche (13.850) e trave (13.750).\nL'ultima competizione dell'anno \u00e8 il \"Trofeo Trinacria\" di Capo d\u2019Orlando dove, con 220.650 punti, batte di ben 19 decimi la Romania e di 20 decimi la Germania. Individualmente, Enus commette un errore al volteggio (12.450), ma ottiene i punteggi pi\u00f9 alti a parallele (14.500) e trave (14.100).\nPer la terza tappa di \"Campionato A1\" svoltasi a Padova il 16 aprile, con un punteggio complessivo di 156.250, la \"Pro Lissone\" arriva seconda, dietro la concittadina \"GAL Lissone\" (163.500). Individualmente compete solo a parallele asimmetriche (13.650) e trave (13.350).\n2012: Campionessa Europea.\nIl 10 marzo partecipa alla prima tappa di \"Campionato A1\" a Bari. La \"Pro Lissone\" si posiziona al secondo posto nella classifica a squadre (punteggio complessivo: 159.250) dietro alla vincente \"Brixia Brescia\" (166,950) e davanti alla \"GAL Lissone\" (159,150). Individualmente, con un punteggio complessivo di 55,550, arriva al terzo posto nella classifica \"virtuale\" dell'evento: 14.150 al volteggio, 13.200 alle parallele asimmetriche, 14.500 alla trave e 13.700 al corpo libero.\nPer la seconda tappa di \"Campionato A1\" svoltasi a Firenze il 24 marzo, con un punteggio complessivo di 156.400, la \"Pro Lissone\" arriva ai piedi del podio. Individualmente, Enus svolge dei buoni esercizi al volteggio (14.000 punti) e al corpo libero (13.650) ma cade durante il jaeger a parallele (13.450) e alla trave (13.050).\nPartecipa al \"Trofeo Citt\u00e0 di Jesolo\" del 31 marzo, competendo in tutti e quattro gli attrezzi e arrivando seconda nella classifica generale individuale (56.000 punti), dietro solamente all'americana Lexie Priessman (56.950). Grazie ad una buonissima prestazione alla trave, ottiene il secondo punteggio pi\u00f9 alto dell'attrezzo (14,400 punti contro i 15.100 di Katelyn Ohashi) e il terzo punteggio pi\u00f9 alto alle parallele (14.650 contro il 14.700 di Lexie Priessman e il 15.150 di Katelyn Ohashi). L'Italia, con un punteggio complessivo di 217.200, chiude al secondo posto.\nIl 21 aprile compete nella finale del Campionato di Serie A1, trascinando la Pro Lissone alla medaglia di bronzo. Individualmente arriva terza anche nel concorso generale individuale \"virtuale\", grazie a delle buone prestazioni in tutti e quattro gli attrezzi: 14.000 al volteggio, 14.650 alle parallele asimmetriche (ed \u00e8 il punteggio pi\u00f9 alto della competizione), 14.600 alla trave e 13.350 al corpo libero.\nA causa dell'esame di 3\u00ba media, \u00e8 impossibilitata a partecipare ai Campionati Assoluti di Catania.\nGli Europei di Bruxelles.\nEnus viene convocata a far parte della squadra nazionale che competer\u00e0 ai Campionati Europei di Bruxelles dal 9 al 13 maggio. Grazie ad un punteggio complessivo di 164.031 punti, la nazionale italiana vince la medaglia d'argento. A causa di una caduta a trave e parallele asimmetriche, si qualifica solo nel concorso individuale, nella finale al volteggio e in quella al corpo libero. Entrata col sesto punteggio, Enus svolge dei buonissimi esercizi (13.700 al volteggio, 14.566 alle parallele, 13.966 alla trave e 14.033 al corpo libero) e vince il concorso generale individuale. \u00c8 la prima atleta azzurra junior ad aver vinto il concorso generale continentale.\n2013: Trofeo Citt\u00e0 di Jesolo.\nNel mese di marzo la Mariani \u00e8 scelta come membro della squadra italiana juniores per il Trofeo Citt\u00e0 di Jesolo. A Jesolo, vince l'oro a squadre e alle parallele asimmetriche. Vince anche la medaglia d'argento nel concorso individuale e al corpo libero.\n2014: Carriera Senior.\nIl debutto della Mariani tra le senior \u00e8 ritardato da infortuni che la costringono a 18 mesi di assenza dalle competizioni; nel mese di maggio 2014 ottiene l'idoneit\u00e0 per riprendere ad allenarsi.\nIl 22 novembre partecipa al Gran Prix a Firenze, dimostrandosi in piena forma e conquistando il premio per la miglior esibizione.\nA dicembre torna a competere in campo internazionale, partecipando all' Abierto Mexicano, in programma ad Acapulco il 5-6 dicembre 2014. Nel concorso generale arriva al quarto posto con (52.950) punti, a cinque centesimi di punto dalla terza classificata. Si tratta, comunque, di un rientro positivo premiato con il Premio Eleganza e il body pi\u00f9 costoso del mondo, del valore di ben 8000 euro.\n2015.\nPartecipa al trofeo 4 nazioni e alla Novara Cup, la sua squadra (Pro Lissone), durante la serie A non si qualifica per la Golden League, ma il direttore tecnico la convoca comunque e la assegna alla Gal Lissone, vince cos\u00ec una medaglia d'oro di squadra, un bronzo individuale dietro alla lissonese Carlotta Ferlito e alla Brixiana Martina Rizzelli, nelle finali di specialit\u00e0, vince poi un oro alle parallele ed un argento alla trave. Viene scelta per rappresentare l'Italia ai Campionati del Mondo di Glasgow come riserva.\nPartecipa per\u00f2 alla finale a squadre, al posto di Vanessa Ferrari, svolgendo le parallele asimmetriche (eseguite in maniera splendida) e la trave (in cui commette un piccolo errore). Partecipa poi a fine anno alla Massilia Cup con Elisa Meneghini, Martina Maggio e Francesca Noemi Linari, arriva sesta nel concorso individuale (prima fra le italiane), nelle finali di specialit\u00e0 vince un argento alle parallele e uno alla trave.\n2016.\nPartecipa alla tappa di coppa del mondo di Glasgow, partecipa al Trofeo Citt\u00e0 di Jesolo, posizionandosi al terzo posto con la squadra, dietro a Brasile e Stati Uniti. Viene selezionata per partecipare agli Europei di Berna con Elisa Meneghini, Sofia Busato, Martina Rizzelli e Lara Mori, in questi europei compete a parallele, trave e corpo libero. Nella giornata di qualificazioni, Enus cade alle parallele ottenendo 12.933, alla trave cade dal giro impugnato ottenendo 12.966, anche al corpo libero commette diversi errori (cade dallo tshukara in prima diagonale, compie diversi passi avanti dal doppio raccolto in seconda), nella finale si riscatta dagli errori commessi in qualifica ottenendo 14.166 alle parallele, 13.733 alla trave e 12.933 alle parallele dopo una caduta. \n\u00c8 stata una delle convocate per la formazione della squadra olimpica, ma deve rinunciare all'Olimpiade e agli Assoluti di Torino, a causa di un infortunio.\n2017.\nViene iscritta per partecipare alla Serie A con la Pro Lissone, ma \u00e8 impossibilitata a causa di un'operazione al piede, torna poi per gli assoluti a Perugia, non compete per\u00f2 al corpo libero, non potendo cos\u00ec gareggiare per l'all-around, si qualifica per\u00f2 per la finale di specialit\u00e0 alla trave dove per\u00f2 cade due volte.\n2018.\nAll'inizio del 2018 si trasferisce alla GAL Lissone, dopo aver trascorso quasi tutta la vita agonistica alla Pro Lissone, ma non riesce ancora a gareggiare a causa di un infortunio. Il 7 dicembre 2018 annuncia il suo ritiro."}
{"id": "4162537", "revid": "113288864", "url": "https://it.wikipedia.org/wiki?curid=4162537", "title": "Victor Kugler", "text": "\u00c8 stato una delle persone che protessero Anna Frank, famiglia e amici durante l'occupazione dei Paesi Bassi da parte della Germania nazista. Nell'edizione del 1947 del famoso \"Diario\" era indicato come \"il signor Kraler\".\nBiografia.\nPrimi anni.\nNato a Hohenelbe (oggi Vrchlab\u00ed), all'epoca facente parte dell'Impero austro-ungarico, una volta completati gli studi si arruol\u00f2 alla marina militare dell'Impero, partecipando alla prima guerra mondiale. Venne congedato nel 1918 a seguito di una ferita.\nSi trasfer\u00ec in Germania e trov\u00f2 lavoro come elettricista. Nel 1920 si trasfer\u00ec a Utrecht, nei Paesi Bassi, lavorando presso una ditta produttrice di pectina. Nel 1924 si un\u00ec alla sede di Amsterdam della Opekta come vice di Otto Frank. Di profonda fede luterana, venne descritto da Miep Gies come \"un bell'uomo, serio, non scherzava mai... gentile e leale con i dipendenti e molto riservato\". Ottenne la cittadinanza olandese nel maggio del 1938. Nel 1940 accett\u00f2 di diventare direttore della ditta (che cambi\u00f2 il nome in Gies &amp; Co.), incarico offertogli da Otto Frank per evitare la confisca della ditta da parte dei nazisti. Durante la guerra, lui e la moglie Laura Maria Buntenbach-Kugler (10 maggio 1895 - 6 dicembre 1952) vissero a Hilversum, a circa ventisei chilometri da Amsterdam; la coppia non ebbe figli.\nLa protezione dei clandestini.\nDal luglio 1942 all'agosto 1944 si un\u00ec ai colleghi Miep Gies, Johannes Kleiman e Bep Voskuijl per nascondere la famiglia di Otto Frank (la moglie e le due figlie, tra le quali Anna) e altri conoscenti presso una parte dell'edificio sede della ditta, al numero 263 lungo il canale Prinsengracht nel cuore di Amsterdam. Venne arrestato il 4 agosto 1944 dalla polizia tedesca che, dopo una soffiata, fece irruzione nell'alloggio arrestando tutti i presenti, rifugiati e alcuni protettori.\nDopo un interrogatorio da parte della Gestapo, venne condotto in una prigione per ebrei e \"prigionieri politici\". Il 7 settembre venne trasferito nel carcere di Weteringschans, in una cella assieme a condannati a morte. Quattro giorni dopo, l'11 settembre, venne trasferito al campo di concentramento di Amersfoort e qui venne scelto per essere trasportato in Germania. Ma il 17 settembre la stazione di Amersfoort venne distrutta da un bombardamento, cos\u00ec egli insieme con altri circa millecento uomini venne trasferito nello Zwolle il 26 settembre. Qui venne impiegato nei lavori di scavo di trincee anticarro. Il 30 dicembre 1944 venne nuovamente trasferito al campo di Wageningen e vi rimase sino al 28 marzo 1945, quando sub\u00ec una marcia della morte che lo port\u00f2 a Renkum, Heelsum, Oosterbeek, Arnhem, Westervoort e Zevenaar con l'intento di proseguire verso la Germania. Ma il giorno prima di quello previsto per il passaggio del confine, un bombardamento diede un'occasione buona a Kugler per darsi alla fuga approfittando della confusione. Rimase nascosto in una fattoria per qualche giorno, infine con una bicicletta torn\u00f2 verso Hilversum, arrivandoci nell'aprile del 1945. Stette nascosto l\u00ec sino alla liberazione dei Paesi Bassi, il 5 maggio 1945.\nDopo la guerra.\nLa moglie, gi\u00e0 gravemente malata durante la guerra, mor\u00ec il 6 dicembre 1952. Tre anni dopo spos\u00f2 Lucie Van Langen. La coppia si trasfer\u00ec in Canada, paese nel quale abitavano gi\u00e0 da tempo il fratello, la sorella e la madre. Il 16 settembre 1958 apparve come sfidante ospite al gioco televisivo statunitense \"To Tell the Truth\".\nVenne riconosciuto come Giusto tra le Nazioni nel 1973. Minato dalla malattia di Alzheimer, mor\u00ec a Toronto nel 1981."}
{"id": "4162538", "revid": "395544", "url": "https://it.wikipedia.org/wiki?curid=4162538", "title": "Edwin A. Abbott", "text": ""}
{"id": "4162539", "revid": "599013", "url": "https://it.wikipedia.org/wiki?curid=4162539", "title": "Maurice Boisdon", "text": "Partecip\u00f2 ai Giochi della II Olimpiade di Parigi nella gara di spada individuale e sciabola individuale. In entrambe le gare fu eliminato alle semifinali."}
{"id": "4162540", "revid": "1543377", "url": "https://it.wikipedia.org/wiki?curid=4162540", "title": "Loving Hut", "text": "Loving Hut (in italiano \"Capanna affettuosa\") \u00e8 una catena internazionale di ristoranti e caf\u00e9 vegani.\n\u00c8 stata fondata da Ching Hai ed ha pi\u00f9 di 200 ristoranti sparsi per il mondo. Ogni ristorante offre le proprie specialit\u00e0 con l'obiettivo di proporre men\u00f9 vegan con una spesa contenuta.\nLo slogan di Loving Hut \u00e8 \"Be Vegan, Make Peace\" (in italiano \"Sii Vegan, Promuovi la Pace\").\nL'unica filiale italiana \u00e8 a Rimini."}
{"id": "4162541", "revid": "663330", "url": "https://it.wikipedia.org/wiki?curid=4162541", "title": "Michael Cudlitz", "text": "Conosciuto principalmente per aver interpretato il ruolo del sergente Denver \"Bull\" Randleman nella miniserie \"Band of Brothers - Fratelli al fronte\", dell'agente John Cooper nella serie \"Southland\" e del sergente Abraham Ford nella serie \"The Walking Dead\".\nBiografia.\nMichael Cudlitz \u00e8 nato a Long Island, nello stato di New York, ma \u00e8 cresciuto a Lakewood, nel New Jersey. Durante i suoi studi ha frequentato il California Institute of the Arts. Michael \u00e8 sposato con l'attrice Rachel Cudlitz, dalla quale ha avuto due figli, Max e Mason, nate nel 1997.\nLa carriera dell'attore ha inizio nel 1989, anno in cui recita nel ruolo di Scottie nel cortometraggio \"Crystal Ball\". Da quel momento in poi inizia ad apparire in numerose produzioni sia cinematografiche che televisive.\nNel 1992, dopo essere apparso come guest star in serie televisive come \"21 Jump Street\", \"Avvocati a Los Angeles\" e \"Genitori in blue jeans\", ottiene la parte di Chub nel film diretto da Robert Redford \"In mezzo scorre il fiume\". Sempre nello stesso anno entra a far parte del cast di \"Beverly Hills 90210\" nel ruolo ricorrente di Tony Miller, che interpreter\u00e0 fino al 1993 per un totale di undici episodi. Sempre nel 1993 recita nel ruolo di Tad Overton nel film di Rob Cohen \"Dragon - La storia di Bruce Lee\" e partecipa a due episodi della serie televisiva di breve durata \"Against the Grain\".\nNel 1996 interpreta il ruolo di Cole nel film \"Ducks - Una squadra a tutto ghiaccio\" e recita in due episodi della serie televisiva \"Renegade\", mentre l'anno successivo recita accanto a John Cusack, Minnie Driver e Dan Aykroyd nel film \"L'ultimo contratto\". Tra il 1998 e il 1999 recita nei film \"Il negoziatore\" e \"Piovuta dal cielo\" e partecipa sempre come guest star in alcuni episodi di \"Il tocco di un angelo\", \"NYPD - New York Police Department\", \"Quell'uragano di pap\u00e0\", \"Buffy l'ammazzavampiri\" e \"Chicago Hope\".\nNel 2001 ottiene uno dei ruoli per cui \u00e8 maggiormente conosciuto dal grande pubblico, ossia quello del sergente Denver \"Bull\" Randleman della miniserie televisiva della HBO \"Band of Brothers - Fratelli al fronte\". L'attore \u00e8 apparso in nove dei dieci episodi che compongono la miniserie, non apparendo solo nel secondo. Terminata l'esperienza di \"Band of Brothers\" partecipa ad alcune serie televisive come \"The Practice - Professione avvocati\", \"24\", \"Senza traccia\", \"Nip/Tuck\", \"Prison Break\" e \"Lost\" mentre nel 2006 recita nel film diretto da Wayne Kramer; \"Running\".\nTra il 2006 e il 2007 partecipa alla serie televisiva \"Standoff\" nel ruolo principale di Frank Rogers, il capo dell'unit\u00e0 tattica che affianca i negoziatori durante le loro operazioni. Successivamente partecipa ai film \"Sex Movie in 4D\", \"Crossing Over\", \"Stolen - Rapiti\" e \"Il mondo dei replicanti\" e recita in tre episodi della serie televisiva \"Life\". Nel 2009 entra a far parte del cast principale della serie televisiva \"Southland\" nel ruolo di John Cooper. Nel 2013 viene scritturato dalla AMC per il ruolo del sergente Abraham Ford nella serie televisiva post-apocalittica \"The Walking Dead\".\nOltre a essere un attore Cudlitz ha avuto anche alcune esperienze come doppiatore, ha infatti prestato la sua voce ad alcuni titoli della serie di videogiochi \"Call of Duty\" tra cui \"Call of Duty 2\", ', ' e \"\".\nNel 2018 ha esordito alla regia dirigendo il settimo episodio della nona stagione di \"The Walking Dead\". Nel marzo 2019, viene riconfermato come regista del terzo episodio della decima stagione della serie.\nNel 2020 assume la regia del sesto episodio della prima stagione di .\nDoppiatori italiani.\nNelle versioni in italiano delle opere in cui ha recitato, Michael Cudlitz \u00e8 stato doppiato da: \nDa doppiatore \u00e8 sostituito da:"}
{"id": "4162544", "revid": "599013", "url": "https://it.wikipedia.org/wiki?curid=4162544", "title": "Jean Dreyfuss", "text": "Partecip\u00f2 ai Giochi della II Olimpiade di Parigi nella gara di spada individuale, dove fu eliminato in semifinale."}
{"id": "4162545", "revid": "422900", "url": "https://it.wikipedia.org/wiki?curid=4162545", "title": "Jean Dreyfus", "text": ""}
{"id": "4162546", "revid": "1573940", "url": "https://it.wikipedia.org/wiki?curid=4162546", "title": "Aramides saracura", "text": "Il rallo pettoardesia (Aramides saracura ) \u00e8 un uccello della famiglia dei Rallidi originario delle regioni sud-orientali del Sudamerica.\nDescrizione.\nIl rallo pettoardesia misura circa 34,5-36,5\u00a0cm di lunghezza. La sommit\u00e0 e i lati della testa sono di un bruno-grigiastro che sfuma in un bruno-rossastro su nuca, parte posteriore del collo e parte superiore del dorso, e in un verde oliva sulle ali e sul resto del dorso; la groppa \u00e8 color seppia, ma la coda \u00e8 nera; il mento e la gola sono bianchi o bianco-camoscio chiaro; la parte anteriore del collo e le regioni inferiori sono di colore ardesia-bluastro; il sottoala \u00e8 rossiccio, striato di nero. Il becco \u00e8 color verdastro chiaro, con la base bluastra; le zampe sono rossicce o bruno-giallastre. I sessi sono simili.\nDistribuzione e habitat.\nIl rallo pettoardesia vive nelle foreste tropicali del Brasile sud-orientale (dal Minas Gerais meridionale, attraverso l'Esp\u00edrito Santo e il Rio de Janeiro, al Rio Grande do Sul), del Paraguay orientale e dell'estremit\u00e0 nord-orientale dell'Argentina (Misiones).\nSi incontra generalmente nelle zone umide o lungo il corso dei fiumi.\nBiologia.\nIl rallo pettoardesia \u00e8 una specie sfuggente e difficile da avvistare, che trascorre gran parte del tempo nascosta tra i giunchi. Specie alquanto inquieta, quando \u00e8 nervoso agita freneticamente la corta coda, tenuta generalmente sollevata dal corpo. Il suo forte richiamo si ode generalmente verso il crepuscolo. Vive da solo o in coppia.\n\u00c8 onnivoro, e si nutre sia di sostanze vegetali, come erbe e germogli, che animali, come insetti e loro larve, nonch\u00e9 di uova di altri uccelli acquatici e di rane.\nCostruisce il nido tra gli arbusti, a circa 2 m dal suolo. Di solito ciascuna covata \u00e8 composta da 4 o 5 uova; i piccoli sono segnati da macchie marroni."}
{"id": "4162548", "revid": "47767", "url": "https://it.wikipedia.org/wiki?curid=4162548", "title": "Severus", "text": ""}
{"id": "4162551", "revid": "1718925", "url": "https://it.wikipedia.org/wiki?curid=4162551", "title": "\u00c9lie de Lastours", "text": "Partecip\u00f2 ai Giochi della II Olimpiade di Parigi nella gara di spada individuale, dove fu eliminato in semifinale, e nella gara di doppio maschile di tennis, dove fu eliminato al primo turno."}
{"id": "4162552", "revid": "339392", "url": "https://it.wikipedia.org/wiki?curid=4162552", "title": "\u00c9douard, Viscount de Lastours", "text": ""}
{"id": "4162554", "revid": "339392", "url": "https://it.wikipedia.org/wiki?curid=4162554", "title": "\u00c9douard, Visconte de Lastours", "text": ""}
{"id": "4162555", "revid": "729019", "url": "https://it.wikipedia.org/wiki?curid=4162555", "title": "Stazione di Sutomore", "text": "La stazione di Sutomore (\u0421\u0443\u0442\u043e\u043c\u043e\u0440\u0435) \u00e8 una stazione ferroviaria della citt\u00e0 di Antivari in Montenegro, che serve la localit\u00e0 Sutomore ed \u00e8 ubicata sulla linea Belgrado-Antivari.\nDati ferroviari.\nLa stazione presenta due binari utilizzati per il servizio viaggiatori.\nMovimento passeggeri e ferroviario.\nNella stazione fermano tutti i treni in partenza da Antivari. Il movimento passeggeri \u00e8 buono soprattutto nei mesi estivi.\nServizi.\nLa stazione dispone di:"}
{"id": "4162558", "revid": "767487", "url": "https://it.wikipedia.org/wiki?curid=4162558", "title": "Schwarzberghorn", "text": "Lo Schwarzberghorn (3.609\u00a0) \u00e8 una montagna del Gruppo del Monte Rosa nelle Alpi Pennine situato sul confine tra l'Italia e la Svizzera.\nCaratteristiche.\nLa montagna costituisce il punto da cui si diramano tre valli: verso nord la Mattertal e la Saastal e verso sud la Valle Anzasca. Dalla montagna verso nord parte la cresta di vette che formano il Massiccio del Mischabel.\nSul versante italiano, poco sotto la vetta, si trova il Bivacco Citt\u00e0 di Luino."}
{"id": "4162561", "revid": "599013", "url": "https://it.wikipedia.org/wiki?curid=4162561", "title": "Henri H\u00e9brard de Villeneuve", "text": "Partecip\u00f2 ai Giochi della II Olimpiade di Parigi nella gara di spada individuale, dove fu eliminato ai quarti."}
{"id": "4162565", "revid": "300067", "url": "https://it.wikipedia.org/wiki?curid=4162565", "title": "Maurice Jay", "text": "Partecip\u00f2 ai Giochi della II Olimpiade di Parigi nella gara di spada individuale, dove fu eliminato ai quarti a causa di una squalifica."}
{"id": "4162566", "revid": "300067", "url": "https://it.wikipedia.org/wiki?curid=4162566", "title": "Maurice Jay (schermidore)", "text": ""}
{"id": "4162567", "revid": "1833487", "url": "https://it.wikipedia.org/wiki?curid=4162567", "title": "Maria Luisa Prosperi", "text": "Biografia.\nMaria Luisa Angelica Prosperi nacque in Fogliano, diocesi di Norcia. Sentendosi chiamata alla vita religiosa, il 4 maggio 1820 entr\u00f2 nel Monastero delle Benedettine di S. Lucia in Trevi, fondato nel 1344. Divenne ben presto modello delle sacre vergini nella pratica delle virt\u00f9 e nella osservanza dei voti. Il Signore l'arricch\u00ec di doni mistici particolari, ma non la risparmi\u00f2 da prove lunghe e dolorose. Nel 1837 divenne Abbadessa del suo Monastero, dove fece rifiorire la piena osservanza monastica. Mor\u00ec in odore di santit\u00e0 il 12 settembre 1847."}
{"id": "4162570", "revid": "99102630", "url": "https://it.wikipedia.org/wiki?curid=4162570", "title": "Andr\u00e9 Rabel", "text": "Partecip\u00f2 ai Giochi della II Olimpiade di Parigi nella gara di spada individuale, dove fu eliminato ai quarti a causa di una squalifica."}
{"id": "4162573", "revid": "793215", "url": "https://it.wikipedia.org/wiki?curid=4162573", "title": "Gaston Achille", "text": "Partecip\u00f2 ai Giochi della II Olimpiade di Parigi nella gara di spada individuale, dove fu eliminato al primo turno."}
{"id": "4162574", "revid": "438678", "url": "https://it.wikipedia.org/wiki?curid=4162574", "title": "Sud coreano", "text": ""}
{"id": "4162575", "revid": "767487", "url": "https://it.wikipedia.org/wiki?curid=4162575", "title": "Johannes Kleiman", "text": "Nella prima versione del \"Diario\" pubblicata nel 1947 era presente sotto il nome \"signor Koophuis\".\nBiografia.\nKleiman, di professione procuratore legale, incontr\u00f2 Otto Frank nel 1923, mentre cercava di aprire una sede ad Amsterdam della banca Michael Frank. Nel maggio del 1924 Kleiman divenne agente della banca e ne prese il controllo nel dicembre dello stesso anno, quando la banca and\u00f2 in liquidazione. Nel 1933 la famiglia Frank si trasfer\u00ec nei Paesi Bassi per sfuggire alle leggi razziali naziste e da quel periodo Otto Frank e Kleiman divennero stretti amici. Nel 1938 venne assunto come contabile dalla Opekta, la ditta del signor Frank, della quale facevano parte anche Victor Kugler, Miep Gies e Bep Voskuijl. \nNel diario, Anna scrisse a proposito di lui \"quando entra il signor Kleiman, splende il sole\" e accenn\u00f2 a piccoli doni (vestiti, dolci) che la moglie e la figlia di Kleiman - coetanea di Anna - le avevano inviato per suo tramite.\nIl 4 agosto 1944 venne arrestato, assieme ai rifugiati, dalla Gestapo che fece irruzione nell'alloggio a seguito di una segnalazione anonima. Dopo un interrogatorio, lui e il signor Kugler vennero trasferiti nel carcere dell'Amstelveenseweg in attesa di essere deportati. Venne imprigionato nel campo dell'Amersfoort prima di essere rilasciato con dispensa speciale della Croce Rossa a causa del suo stato di salute (nel \"Diario\" \u00e8 riportato che egli fu ricoverato pi\u00f9 volte per delle emorragie allo stomaco, prima dell'arresto). Rimase prigioniero dei nazisti pertanto solo per sei settimane, in totale.\nDopo la pubblicazione del \"Diario\", Kleiman scort\u00f2 regolarmente giornalisti e visitatori presso il nascondiglio, al numero 263 lungo il canale Prinsengracht. Partecip\u00f2 alla creazione della \"Fondazione Anna Frank\" il 3 maggio 1957, senza tuttavia riuscire a vedere l'apertura ufficiale del museo presso il nascondiglio, nel 1960. Mor\u00ec infatti alla sua scrivania il 28 gennaio 1959."}
{"id": "4162577", "revid": "125738266", "url": "https://it.wikipedia.org/wiki?curid=4162577", "title": "IYogi", "text": "iYogi \u00e8 una societ\u00e0 di supporto tecnico in remoto con sede a Gurgaon, India, con clienti negli Stati Uniti, nel Regno Unito, negli Emirati Arabi Uniti, in Australia, Canada, Bahrain, Kuwait, Oman, Qatar, Saudi Arabia, e India.\nLa societ\u00e0 fornisce supporto tecnico basato su abbonamenti per computer, periferiche e software. A partire dal 2011 la compagnia ha iniziato il supporto per sistemi operativi mobili tra cui iOS.\nStoria.\niYogi \u00e8 stata co-fondata da Uday Challu e Vishal Dhar nel 2007.\niYogi impiega oltre persone nello staff tecnologico sulla propria piattaforma iMantra.\nTra i fondi di venture capital che hanno investito nella societ\u00e0 compaiono Sequoia Capital, Draper Fisher Jurvetson,Canaan Partners, SAP Ventures, e SVB India Capital Partners.\nNel 2009 la societ\u00e0 ha acquisito la Clean Machine Inc., con sede nello Utah e nominato il fondatore di quest'ultima come presidente vendite.\nClienti.\niYogi sostiene di avere oltre 2,5 milioni di utenti in 10 paesi. Non ci sono recensioni contrastanti dei propri clienti, che vanno da un estremo all'altro."}
{"id": "4162578", "revid": "1305772", "url": "https://it.wikipedia.org/wiki?curid=4162578", "title": "StylipS", "text": "StylipS (in giapponese \"\u30b9\u30bf\u30a4\u30ea\u30c3\u30d7\u30b9\") \u00e8 un gruppo musicale giapponese formatosi nel 2011.\nBiografia.\nFormato fin dall'inizio da Arisa Noto, Yui Ogura, Kaori Ishihara e Maho Matsunaga si dedica maggiormente sigle per anime giapponesi. Nel febbraio 2012 hanno pubblicato il loro primo singolo dal titolo \"STUDY\u00d7STUDY\", che raggiunge la posizione numero 18 della classifica Oricon, la numero 97 della Billboard Japan Hot 100 ed altre posizioni in differenti classifiche, e viene usata come sigla finale nella light novel High School DxD. Il loro secondo singolo, \"Miracle Rush\", raggiunge la numero 42 nella Billboard Japan Hot 100 e la numero 13 nella classifica stilata da Oricon oltre che essere utilizzata come sigla d'apertura del manga Saki, ed il terzo, \"Choose me\", raggiunge la numero 34 della Billboard giapponese, la posizione 10 nella Oricon e viene usata come sigla per Kono Naka ni Hitori, Im\u014dto ga Iru!.\nIl 9 gennaio 2013 hanno pubblicato il loro primo album intitolato \"Step One\", che raggiunge la posizione numero 13 della Oricon."}
{"id": "4162579", "revid": "187240", "url": "https://it.wikipedia.org/wiki?curid=4162579", "title": "Sindrome di Moschcowitz", "text": ""}
{"id": "4162580", "revid": "124808", "url": "https://it.wikipedia.org/wiki?curid=4162580", "title": "Really Me", "text": ""}
{"id": "4162582", "revid": "767487", "url": "https://it.wikipedia.org/wiki?curid=4162582", "title": "Josh Portman", "text": "Carriera.\nTrascorre l'infanzia a Madison, nel Wisconsin, sua citt\u00e0 natale, prima di trasferirsi in Georgia ad Atlanta all'et\u00e0 di 10 anni. A 12 anni riceve in regalo la sua prima chitarra e comincia a suonare e comporre la propria musica. Tre anni dopo entra nella sua prima band, un gruppo locale chiamato Zero Racecar, con cui effettua diversi concerti tra Georgia, Florida e gli Stati limitrofi. Nel 1998 forma assieme a Jay Northington un gruppo chiamato Lancaster, ma la band si scioglie un anno dopo, cos\u00ec come un altro gruppo denominato Bring. Nel 2005 viene scelto come nuovo membro degli Staring Back, una band punk californiana, ma il gruppo termina la propria attivit\u00e0 pochi mesi dopo, quando il \"frontman\" Ryan Mendez entra a far parte dei pi\u00f9 quotati Yellowcard in sostituzione di Ben Harper.\nL'anno successivo \u00e8 in tour con i Near Miss, che per\u00f2 si sciolgono ad inizio 2007. A Portman viene cos\u00ec chiesto di raggiungere gli Yellowcard per prendere il posto come turnista di Peter Mosely. Con la nuova band va in tour tra Stati Uniti e Giappone ed \u00e8 presente nel live \"Live from Las Vegas at the Palms\", prima che la band decida di prendere una pausa per concentrarsi sulle proprie vite private. Portman approfitta di questa pausa per proseguire i propri studi presso il Macon State College di Macon, in Georgia. Nel frattempo, gira lo Stato con un gruppo-tributo all'hair metal degli anni '80 chiamato Great White Lion Snake, sotto il nome d'arte di Jef Leppard.\nQuando l'ex cantante degli Yellowcard Ryan Key decide di creare una nuova band chiamata Big If assieme a Sean O'Donnell dei Reeve Oliver, a Portman viene offerto il ruolo di chitarrista della band, che occupa fino a fine 2010, quando gli Yellowcard si riformano e Sean O'Donnell diviene il loro nuovo bassista. Ad inizio 2012, tuttavia, quest'ultimo decide di lasciare la band per motivi personali, e Portman prende il suo posto, partecipando alle registrazioni per l'ottavo album del gruppo, \"Southern Air\". Anche per questo i Great White Lion Snake decidono di prendersi una pausa nel maggio dello stesso anno, facendo tuttavia dei \"reunion show\" occasionali.\nVita privata.\nRisiede abitualmente a Nashville ed ha una sorella di nome Molly. Precedentemente abitava in Georgia. Il 31 luglio 2013 ha concluso con successo i propri studi di marketing/business al college."}
{"id": "4162583", "revid": "599013", "url": "https://it.wikipedia.org/wiki?curid=4162583", "title": "Ren\u00e9 Jules Thion de la Chaume", "text": "Partecip\u00f2 ai Giochi della II Olimpiade di Parigi nella gara di spada individuale, dove fu eliminato al primo turno."}
{"id": "4162587", "revid": "106501607", "url": "https://it.wikipedia.org/wiki?curid=4162587", "title": "Georges Leroy", "text": "Partecip\u00f2 ai Giochi della II Olimpiade di Parigi nella gara di spada individuale, dove fu eliminato al primo turno."}
{"id": "4162594", "revid": "253269", "url": "https://it.wikipedia.org/wiki?curid=4162594", "title": "Diego Klattenhoff", "text": "\u00c8 principalmente conosciuto per il ruolo di Derek nel telefilm canadese \"Whistler\" e per quello di Ivan nella serie americana \"Men in Trees - Segnali d'amore\". Recentemente \u00e8 apparso brevemente nella serie tv Supernatural e nella serie tv Falling Skies dove interpreta il ruolo del Sottotenente Danner. Inoltre fa parte del cast di \"Homeland - Caccia alla spia\", in cui interpreta ancora una volta il ruolo di un militare, questa volta il Capitano dei Marines Mike Faber.\nCarriera.\nDiego \u00e8 stato alunno di alcuni fra i pi\u00f9 rispettabili insegnanti canadesi di recitazione, fra cui David Rotenberg, Bruce Clayton e Rae Ellen Bodie.\nIl debutto arriva con il film del 2004 diretto da Mark Waters \"Mean Girls\", in cui Diego recita a fianco di Lindsay Lohan e Rachel McAdams. Successivamente l'attore ha preso parte a numerosi telefilm, fra cui \"Smallville\", \"Psych\", \"Supernatural\", \"24\", \"Whistler\", \"Men in Trees - Segnali d'amore\" e \"Falling Skies\".\nDal 2011 recita nella serie televisiva statunitense \"Homeland - Caccia alla spia\", al fianco di Claire Danes e Damian Lewis. Dal 2013 \u00e8 co-protagonista nella serie \"The Blacklist\".\nDoppiatori italiani.\nNelle versioni in italiano dei suoi film, Diego Klattenhoff \u00e8 stato doppiato da:"}
{"id": "4162596", "revid": "767487", "url": "https://it.wikipedia.org/wiki?curid=4162596", "title": "Associazione vegetariana italiana", "text": "L'Associazione vegetariana italiana (AVI) \u00e8 un'associazione senza scopo di lucro italiana. Si occupa di diffondere gli ideali vegetariani e vegani.\n\u00c8 stata fondata il 12 settembre 1952 da Aldo Capitini, Edmondo Marcucci e Emma Thomas con il nome \"Societ\u00e0 vegetariana italiana\" al termine di un congresso dedicato all'argomento e con sede a Roma.\nNel 1968 alla morte di Capitini la sede si trasferisce a Milano, luogo dove viveva il nuovo presidente Ferdinando Delor che nel 1970 cambi\u00f2 il nome in quello attuale. Delor avvi\u00f2 la pubblicazione della rivista \"L'idea vegetariana\", trimestrale uscito fino al 2001 e cerc\u00f2 di promuovere l'inserimento di questa associazione nel movimento vegetariano europeo e anche mondiale, avvenuto negli anni successivi.\nL'associazione ha anche organizzato il primo congresso vegetariano a livello europeo."}
{"id": "4162598", "revid": "287204", "url": "https://it.wikipedia.org/wiki?curid=4162598", "title": "Episodi di Life with Boys (prima stagione)", "text": "La prima stagione della sitcom Life with Boys \u00e8 stata trasmessa in Canada da YTV dal 9 settembre 2011 al 9 ottobre 2012.\nIl bacio mancato.\nSam \u00e8 triste perch\u00e9 non ha una reputazione a scuola e Tess, per non sentirsi in colpa di non aiutare il suo gemello lo aiuta, il problema \u00e8 che l'unica soluzione \u00e8 che lui esca con una cherleeder, nonch\u00e9 Allie, ma a li non far\u00e0 piacere, perch\u00e9 dovr\u00e0 baciarlo. Alla fine Sam non bacia Allie ma rimangono amici."}
{"id": "4162602", "revid": "767487", "url": "https://it.wikipedia.org/wiki?curid=4162602", "title": "First Strike (film)", "text": "First Strike (\"Ging chaat goo si 4: Ji gaan daan yam mo\") \u00e8 un film del 1996 diretto da Stanley Tong, \u00e8 il quarto capitolo della serie di film \"Police Story\".\nTrama.\nMentre lavora per la CIA, l'ispettore Chan Ka-kui (soprannominato Jackie) viene assegnato a seguire le tracce di un caso di contrabbando nucleare e segue, perci\u00f2, una donna di nome Natasha in Ucraina. Quando si rende conto che stava nascondendo informazioni vitali, Ka-kui chiede il backup e lei viene successivamente arrestata. Tuttavia, il partner di Natasha \u00e8 un uomo sconosciuto, che risulta essere Jackson Tsui, uno scienziato nucleare cinese-americano con legami con la CIA, sospettato di aver rubato una testata nucleare. Ka-kui/Jackie segue Tsui in un'area riservata e, dopo una trappola creata dallo stesso Tsui, gli agenti della CIA insieme alle autorit\u00e0 ucraine si danno battaglia. Ka-kui trova una valigetta contenente prove contro Tsui, ma mentre viene inseguito da forze sconosciute, Ka-kui perde la valigetta mentre cade in acque ghiacciate.\nDopo essersi, per fortuna, ripreso, l'ispettore va in Russia, dove incontra il colonnello Gregor Yegorov che spiega la situazione. Jackie va con l'FSB e viene portato a Mosca dove scopre che gli \u00e8 stato assegnato il compito di lavorare con Gregor per risolvere un caso simile che coinvolge il contrabbando di armi nucleari fuori dall'Ucraina: il suo compito \u00e8 proprio quello di rintracciare Tsui, scomparso dopo il loro ultimo incontro. Viene portato da un sottomarino russo a Brisbane, in Australia, dove Annie Tsui, sorella minore di Jackson, lavora in un acquario per spettacoli di squali. Zio 7, padre di Jckson e Anna e capo della Triade locale, \u00e8 gravemente malato e Jackie sospetta che il criminale suo figlio si presenter\u00e0 presto. Ancora sconosciuto a Ka-Kui, Tsui si nasconde presso l'ospedale e ha gi\u00e0 dato una testata nucleare (mascherata da piccola bombola di ossigeno) ad Annie, che la nasconde nell'acquario (senza sapere di cosa tratta davvero) nella pozza dello squalo.\nMentre segue Annie, Jackie viene ostacolato da Jackson Tsui, che afferma di avere un accordo con Gregor. Ka-kui, e realizza perci\u00f2 di essere stato usato da Gregor: decide quindi di tornare a casa, ma due uomini vengono mandati per ucciderlo e, fallendo, riescono a far incastrare Jackie per l'omicidio dello Zio 7. Jackie tenta quindi ripulire il suo nome andando a trovare Annie nella sala del memoriale, ma non essendo gradito, deve combattere le guardie del corpo della famiglia fino a quando Jackson Tsui arriva e spiega, pacatamente e di sua spontanea volont\u00e0, che Gregor lo aveva preso per un incarico della CIA tre anni prima e lo aveva costretto a trasformarsi in un agente triplogiochista. Jckson Tsui \u00e8 quindi un agente della CIA, apparentemente trasformato dall'FSB, ma che in realt\u00e0 al servizio dei piani criminali privati di Gregor: vuole quindi vendicarsi di Gregor, che oltretutto non gli ancora dato i soldi che gli aveva promesso.\nIl fratello e la sorella Tsui e Jackie decidono quindi di lavorare insieme per trovare Gregor e cerare di farlo parlare: lo incontrano al Chinatown di Brisnane in occasione dell'elaborato funerale di Zio 7, che per\u00f2 diventa la scena di una sparatoria complessa tra le varie parti e Greogor viene solo colpito da un pugno da parte di Jackson Tsui.\nAnnie e Jackie tentano di recuperare la testata rubata dalla pozza dello squalo (in modo che possano restituirla alla polizia), ma Gregor e i suoi uomini li seguono, giungendo a un confronto sott'acqua. Durante il combattimento, Gregor spara all'acquario e frantuma il vetro, liberando lo squalo assassino. Durante la confusione, Gregor fugge con la testata e rapisce Annie fuggendo con una barca. Ka-kui salva i turisti dallo squalo e insegue Gregor. Mentre Gregor fugge sulla barca, Jackie trova e guida una macchina da esposizione FTO Mitsubishi, riuscendo a recuperare con successo la testata e salvare Annie.\nGregor e Jackson Tsui (quest'ultimo pentito) vengono arrestati dalla polizia australiana e consegnati alle autorit\u00e0 russe. Il caso \u00e8 stato risolto e Ka-kui viene ringraziato per il suo lavoro da parte dell'FSB e torna a lavorare a Hong Kong."}
{"id": "4162606", "revid": "599013", "url": "https://it.wikipedia.org/wiki?curid=4162606", "title": "Jack Santora", "text": "Carriera.\nClub.\nDopo alcuni anni trascorsi nelle minors americane, nel 2007 \u00e8 approdato in Italia al Rimini Baseball dove ha giocato per otto anni dal 2007 al 2014. Terminata la parentesi in neroarancio, ha disputato due stagioni al San Marino.\nNazionale.\nCon la Nazionale di baseball dell'Italia ha vinto due campionati europei di baseball, nel 2010 e nel 2012.\nHa disputato il World Baseball Classic nelle edizioni 2006, 2009 e 2013.\nAl termine della stagione 2012, ha al suo attivo 63 presenze nella nazionale italiana."}
{"id": "4162608", "revid": "395544", "url": "https://it.wikipedia.org/wiki?curid=4162608", "title": "La Citt\u00e0 Delle Navi", "text": ""}
{"id": "4162610", "revid": "767487", "url": "https://it.wikipedia.org/wiki?curid=4162610", "title": "Barbara Vucanovich", "text": "Biografia.\nBarbara Farrell nacque in una base militare nei pressi di Trenton, nel New Jersey; suo padre Thomas era un ingegnere del \"Dipartimento per i lavori pubblici dello stato di New York\" che durante la seconda guerra mondiale fu vicecomandante del Progetto Manhattan.\nA diciotto anni Barbara spos\u00f2 James Henry Budgen, da quale per\u00f2 divorzi\u00f2 nel 1949. Dopo la fine del suo matrimonio la donna si trasfer\u00ec nel Nevada, dove spos\u00f2 in seconde nozze l'avvocato Kenneth Dillon. Il marito la lasci\u00f2 vedova nel 1964 e l'anno successivo lei si rispos\u00f2 per la terza volta con George Vucanovich.\nDa qualche tempo la Vucanovich aveva cominciato a collaborare con Paul Laxalt, che successivamente venne eletto governatore del Nevada. La Vucanovich si interess\u00f2 alla politica e nel 1983 si candid\u00f2 come repubblicana per un seggio alla Camera dei Rappresentanti. La Vucanovich venne eletta e negli anni successivi fu sempre riconfermata facilmente finch\u00e9 nel 1997 decise di ritirarsi dalla politica abbandonando il Congresso dopo quattordici anni.\nLa Vucanovich, prima donna eletta al Congresso dallo Stato del Nevada, si configur\u00f2 come una forte conservatrice sia in campo sociale che in campo fiscale e fu una dei promotori del contratto con l'America.\nMor\u00ec nel 2013."}
{"id": "4162611", "revid": "1573940", "url": "https://it.wikipedia.org/wiki?curid=4162611", "title": "Aramides calopterus", "text": "Il rallo alirosse (Aramides calopterus ) \u00e8 un uccello della famiglia dei Rallidi originario delle regioni occidentali dell'Amazzonia.\nDescrizione.\nIl rallo alirosse misura circa 35\u00a0cm di lunghezza. Il piumaggio \u00e8 verde oliva sulle regioni superiori e grigio su quelle inferiori. Presenta una larga striscia castana che dai lati della testa scende lungo il collo fino alle copritrici e alle remiganti primarie, che sono dello stesso colore. Le regioni posteriori sono nere. Il becco \u00e8 verde chiaro, e le zampe rosso corallo.\nDistribuzione e habitat.\nIl rallo alirosse vive nell'Ecuador orientale, nel Per\u00f9 nord-orientale (Loreto) e nelle regioni sud-occidentali dell'Amazzonia brasiliana (bacino superiore dei fiumi Juru\u00e1 e Urucu).\nPopola le rive dei fiumi della foresta pluviale.\nBiologia.\n\u00c8 una specie poco conosciuta, apparentemente rara e localizzata. Stranamente, per essere una specie del genere \"Aramides\", \u00e8 piuttosto silenzioso, o forse il suo richiamo non \u00e8 stato ancora correttamente identificato."}
{"id": "4162612", "revid": "298229", "url": "https://it.wikipedia.org/wiki?curid=4162612", "title": "Irina Khudoroschkina", "text": ""}
{"id": "4162613", "revid": "91857080", "url": "https://it.wikipedia.org/wiki?curid=4162613", "title": "Harry Klinefelter", "text": "Studi\u00f2 presso l'universit\u00e0 della Virginia, prima trasferirsi alla Johns Hopkins Medical School, dove si laure\u00f2 nel 1937. Tra il 1941 e il 1942 lavor\u00f2 con Fuller Albright presso il Massachusetts General Hospital di Boston per poi far ritorno alla Johns Hopkins.\nTra il 1943 e il 1946 prest\u00f2 servizio nell'esercito per poi tornare a Baltimora, dove fu nominato professore associato di medicina nel 1966.\nKlinefelter \u00e8 ricordato principalmente per i suoi studi sulle malattie reumatiche, sull'endocrinologia e sul trattamento medico dell'alcolismo.\nNel 1942 descrisse per la prima volta i segni clinici della sindrome di Klinefelter, che successivamente prese il nome da lui."}
{"id": "4162614", "revid": "297059", "url": "https://it.wikipedia.org/wiki?curid=4162614", "title": "Harry Fitch Klinefelter", "text": ""}
{"id": "4162617", "revid": "51896131", "url": "https://it.wikipedia.org/wiki?curid=4162617", "title": "Free shop", "text": ""}
{"id": "4162619", "revid": "287204", "url": "https://it.wikipedia.org/wiki?curid=4162619", "title": "Sammie Stroughter", "text": "Carriera professionistica.\nTampa Bay Buccaneers.\nStroughter fu scelto nel corso del settimo giro del Draft 2009 dai Tampa Bay Buccaneers. Nella settimana 6 della stagione 2009, Stroughter ritorn\u00f2 un kickoff per 97 yard in un touchdown contro i Carolina Panthers, diventando solamente il terzo giocatore nella storia della franchigia a compiere tale impresa. Il suo primo toichdown su ricezione lo segn\u00f2 nella settimana 9 nella vittoria 38-28 sui Green Bay Packers. Il 21 dicembre fu inserito in lista infortunati per un infortunio al piede che gli cost\u00f2 il resto della stagione.\nNella settimana 13 della stagione 2010, Stroughter ricevette un record in carriera di sei passaggi e corse per due yard nella sconfitta in casa contro gli Atlanta Falcons. Nel drive finale della gara, Stroughter comp\u00ec una spettacolare ricezione su una situazione di \"quarto&amp;11\" che il programma Sports Center di ESPN classific\u00f2 tra le migliori dieci giocate della settimana.\nNella stagione 2011, Stroghter disput\u00f2 solamente sei partite, nessuna delle quali come titolare, ricevendo 4 passaggi per 52 yard. Si ritir\u00f2 dopo la stagione 2012."}
{"id": "4162623", "revid": "767487", "url": "https://it.wikipedia.org/wiki?curid=4162623", "title": "The Sign of Four (film 1923)", "text": "The Sign of Four \u00e8 un film muto del 1923 diretto da Maurice Elvey.\nTrama.\nA casa di Sherlock Holmes in Baker Street la signorina Morstan racconta al celebre investigatore \u2013 che per ascoltarla depone il suo violino - e al suo collaboratore Watson come, sei anni prima, quando era andata ai docks di Londra per accogliere il padre, di ritorno dal suo servizio come direttore di una colonia penale nelle Andamane, l'uomo fosse stato trovato morto, con una spina velenosa conficcata nel polso, e gli mostra un biglietto che gli era stato trovato addosso, recante quattro strani caratteri di tipo alfabetico. La giovane poi gli racconta che da allora, ogni anno, allo stesso giorno, riceveva per posta un pacchetto anonimo contenente una magnifica perla: il timbro postale era sempre quello di Twickenham; infine gli dice di essere stata convocata per quella sera, sempre anonimamente, da qualcuno che le prometteva di spiegarle i motivi dell'uccisione del padre.\nHolmes e Watson si recano quindi con la Morstan all'appuntamento, appunto in un appartamento di Twickenham. Il padrone di casa racconta di essere stato ufficiale medico nel penitenziario diretto dal padre della giovane, assieme al quale, e a due detenuti, aveva stilato un patto, firmato col sangue, redatto in quadruplice copia, su ognuna delle quali ognuno aveva apposto il proprio carattere distintivo: una copia era appunto quella trovata sul cadavere del signor Morstan. Avevano stabilito di spartirsi un tesoro sepolto, di cui uno dei detenuti, Abdullah Khan \u2013 gi\u00e0 noto a Holmes \u2013 sapeva l'ubicazione. Il dottore confessa allora di aver dissotterrato il tesoro, contenuto in una cassa, e di esserlo tenuto per s\u00e9, contravvenendo il patto. In seguito i due detenuti erano evasi, ed avevano verosimilmente rintracciato e ucciso Morstan sulla nave che lo riportava in Inghilterra, credendolo un traditore. Il dottore aggiunge di essere stato lui a mandare alla giovane una perla ogni anno, come per alleggerirsi la coscienza; poi si reca in una stanza attigua. Qui, poco dopo, viene trovato morto, con una spina velenosa nel polso.\nLe susseguenti indagini portano a conclusioni assai divergenti: secondo Holmes l'assassino del dottore \u00e8 stato un nano, coadiuvato da un uomo con una gamba di legno; secondo l'ispettore Jones di Scotland Yard l'omicida \u00e8 stata una scimmia ammaestrata, e i sospetti della polizia cadono su un suonatore ambulante di organetto che si vede spesso nelle vicinanze, che possiede una scimmia. Naturalmente ha ragione Holmes. L'uomo con la gamba di legno, uno dei sottoscrittori del patto, viene individuato e arrestato; il nano, che risulta essere colui che ha favorito l'evasione dei detenuti, viene ucciso in uno scontro con la polizia.\nIl quarto uomo, Abdullah Khan, si trova nella casa di Twickenham alla ricerca del tesoro: egli ha attratto col\u00e0 Watson e la signorina Morstan (fra i due si \u00e8 sviluppata una certa amicizia), che \u00e8 convinto sappia dove si trovi. Inaspettatamente, lo scrigno col tesoro viene ritrovato, e Abdullah Khan lascia l'appartamento con esso e rapendo la Morstan, testimone scomoda, mentre Watson \u00e8 lasciato privo di sensi sul pavimento. Occorrer\u00e0 un difficile inseguimento lungo il Tamigi prima che Holmes riesca a bloccare Abdullah Khan, recuperando i preziosi e liberando la giovane Morstan. Caso chiuso.\nQualche tempo dopo, in Baker Street, Holmes sta suonando il violino quando gli occhi gli cadono sul biglietto di partecipazione alle nozze di Watson e signora (ex-signorina Morstan).\nProduzione.\nIl film fu prodotto dalla Stoll Picture Productions.\nDistribuzione.\nDistribuito dalla Stoll Picture Productions, usc\u00ec nelle sale cinematografiche britanniche il 3 settembre 1923. Nel 1926, \u00e8 stato distribuito in Germania dall'Universum Film (UFA)."}
{"id": "4162624", "revid": "767487", "url": "https://it.wikipedia.org/wiki?curid=4162624", "title": "Senza nome e senza regole", "text": "Senza nome e senza regole (\"Wo shi shei\", titolo internazionale \"Who Am I?\") \u00e8 un film del 1998 diretto da Benny Chan, con protagonista Jackie Chan.\nTrama.\nJackie Chan, un agente della CIA nativo di Hong Kong, partecipa ad una missione segreta in Sudafrica volta al recupero di alcuni frammenti di meteorite che potrebbero contenere la chiave per una nuova tecnologia militare.\nSubito dopo il completamento della missione, per\u00f2, alcuni dei suoi compagni tradiscono il resto del gruppo, e l'elicottero che stava trasportando Chan e la sua squadra precipita nel deserto; Chan, unico superstite, viene salvato da una trib\u00f9 di indigeni, ma al risveglio si rende conto di aver perso la memoria.\nQuando gli elementi corrotti della CIA lo scoprono ancora vivo, e temendo che Chan possa un domani ritrovare la memoria, inviano una squadra in Sudafrica al comando dell'agente traditore Morgan con l'incarico di eliminarlo.\nBraccato dai suoi inseguitori e dalla polizia sudafricana, Chan non ha altra scelta se non quella di arrivare in fondo all'intera vicenda e scoprire i vertici della cospirazione interna all'agenzia, prima che questi riescano ad ucciderlo."}
{"id": "4162627", "revid": "686936", "url": "https://it.wikipedia.org/wiki?curid=4162627", "title": "Ralph Nelson (giocatore di football americano)", "text": "Carriera.\nNelson non frequent\u00f2 il college ma firm\u00f2 nel 1975 per giocare con i Washington Redskins con cui disput\u00f2 tutte le 14 gare stagionali correndo per 139 e segnando un touchdown su ricezione. Nel 1976 pass\u00f2 alla neonata franchigia dei Seattle Seahawks con cui disput\u00f2 otto partite nella sua seconda e ultima stagione nella lega correndo 173 yard e segnando un touchdown su corsa."}
{"id": "4162628", "revid": "298229", "url": "https://it.wikipedia.org/wiki?curid=4162628", "title": "Robson Da Silva", "text": ""}
{"id": "4162631", "revid": "479409", "url": "https://it.wikipedia.org/wiki?curid=4162631", "title": "ALn 556", "text": ""}
{"id": "4162632", "revid": "298229", "url": "https://it.wikipedia.org/wiki?curid=4162632", "title": "Michail Shchennikov", "text": ""}
{"id": "4162639", "revid": "287204", "url": "https://it.wikipedia.org/wiki?curid=4162639", "title": "Nikola Markovic", "text": ""}
{"id": "4162646", "revid": "78480", "url": "https://it.wikipedia.org/wiki?curid=4162646", "title": "Antropotoponimo", "text": ""}
{"id": "4162648", "revid": "599013", "url": "https://it.wikipedia.org/wiki?curid=4162648", "title": "Marija Pavlovi\u0107", "text": ""}
{"id": "4162650", "revid": "767487", "url": "https://it.wikipedia.org/wiki?curid=4162650", "title": "London's Yellow Peril", "text": "London's Yellow Peril \u00e8 un cortometraggio muto del 1915 diretto da Maurice Elvey.\nProduzione.\nIl film fu prodotto dalla British &amp; Colonial Kinematograph Company.\nDistribuzione.\nDistribuito dalla Davison Film Sales Agency (DFSA) e dalla Standard Pictures Distributing Company, usc\u00ec nelle sale cinematografiche britanniche nel marzo 1915."}
{"id": "4162651", "revid": "300067", "url": "https://it.wikipedia.org/wiki?curid=4162651", "title": "Steven Carney", "text": ""}
{"id": "4162652", "revid": "400518", "url": "https://it.wikipedia.org/wiki?curid=4162652", "title": "Festa dell'Immacolata a Torre del Greco", "text": ""}
{"id": "4162655", "revid": "339392", "url": "https://it.wikipedia.org/wiki?curid=4162655", "title": "\u0160ow\u0161i", "text": ""}
{"id": "4162656", "revid": "599013", "url": "https://it.wikipedia.org/wiki?curid=4162656", "title": "Rob Horne", "text": "Biografia.\nProdotto del vivaio interno, \u00e8 professionista dal 2008, anno in cui esord\u00ec per gli in Super Rugby; gi\u00e0 facente parte delle selezioni giovanili australiane, debutt\u00f2 negli \"Wallabies\" nel giugno 2010 a Canberra contro .\nA causa di un infortunio al gomito occorsogli nel marzo 2011 non pot\u00e9 prendere parte ai \"test match\" di met\u00e0 anno n\u00e9 al Tri Nations, ma fu disponibile per la in cui disput\u00f2 due incontri e in cui l' si classific\u00f2 terza.\nNel 2014 si aggiudic\u00f2 il Super Rugby con gli battendo in finale i neozelandesi ; un anno pi\u00f9 tardi fece parte della Nazionale alla che raggiunse la finale, poi persa contro la .\nA livello di club provinciale, Horne ha militato nei Southern District di Sydney e nei in National Rugby Championship. Dal 2016 milita nei North Harbour Rays."}
{"id": "4162659", "revid": "300067", "url": "https://it.wikipedia.org/wiki?curid=4162659", "title": "Mehdi Hafsi", "text": ""}
{"id": "4162660", "revid": "1543377", "url": "https://it.wikipedia.org/wiki?curid=4162660", "title": "The Head and the Heart (album)", "text": "The Head and the Heart \u00e8 il primo album in studio della band The Head and the Heart, uscito il 19 aprile 2011, sotto l'etichetta Sub Pop.\nLa canzone \"Rivers and Roads\" \u00e8 stata usata nel finale della serie televisiva \"Chuck\" della NBC, nel 16 \u00b0 episodio della settima stagione della commedia di successo How I Met Your Mother della CBS, nel finale di stagione della quarta stagione della serie New Girl della Fox, alla fine della quattordicesima puntata della 1\u00aa stagione del telefilm \"The Good Doctor\", e anche nell'undicesima puntata della 2\u00aa stagione del telefilm \"New Amsterdam\".\nTracce.\nTutte le canzoni scritte da Josiah Johnson, Jon Russell, Charity Thielen, Kenny Hensley, Chris Zasche, e Tyler Williams."}
{"id": "4162662", "revid": "594414", "url": "https://it.wikipedia.org/wiki?curid=4162662", "title": "Terapia dell'aversione", "text": ""}
{"id": "4162665", "revid": "1543377", "url": "https://it.wikipedia.org/wiki?curid=4162665", "title": "New Haven Open at Yale 2012", "text": "Il New Haven Open at Yale 2012, in precedenza conosciuto come \"Pilot Pen Tennis\", \u00e8 stato un torneo femminile di tennis giocato sul cemento. \u00c8 stata la 44\u00aa edizione del New Haven Open at Yale, che fa parte della categoria Premier nell'ambito del WTA Tour 2012. Il torneo si \u00e8 giocato al Cullman-Heyman Tennis Center nel New Haven, Connecticut, USA, dal 17 al 25 di agosto. \u00c8 uno dei due ultimi tornei che precedono gli US Open 2012.\nPartecipanti WTA.\nAltre partecipanti.\nLe seguenti giocatrici hanno ricevuto una wild card per il tabellone principale:\nLe seguenti giocatrici sono passate dalle qualificazioni:\nCampioni.\nSingolare femminile.\n Petra Kvitov\u00e1 ha sconfitto in finale Marija Kirilenko per 7-69, 7-5.\nDoppio femminile.\n Liezel Huber / Lisa Raymond hanno battuto in finale Andrea Hlav\u00e1\u010dkov\u00e1 / Lucie Hradeck\u00e1 per 4-6, 6-0, [10-4].\nCollegamenti esterni.\nSito ufficiale"}
{"id": "4162669", "revid": "201394", "url": "https://it.wikipedia.org/wiki?curid=4162669", "title": "Spit / Fire", "text": ""}
{"id": "4162670", "revid": "339392", "url": "https://it.wikipedia.org/wiki?curid=4162670", "title": "Luis Miguel Afonso Fernandes", "text": ""}
{"id": "4162671", "revid": "1543377", "url": "https://it.wikipedia.org/wiki?curid=4162671", "title": "New Haven Open at Yale 2012 - Qualificazioni singolare", "text": "Le qualificazioni del singolare del New Haven Open at Yale 2012 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4162672", "revid": "154326", "url": "https://it.wikipedia.org/wiki?curid=4162672", "title": "Solimano (sultano d'Europa)", "text": ""}
{"id": "4162675", "revid": "287204", "url": "https://it.wikipedia.org/wiki?curid=4162675", "title": "Texas Tennis Open 2012", "text": "Il Texas Tennis Open 2012 \u00e8 stato un torneo di tennis giocato all'aperto su cemento. \u00c8 stata la seconda edizione di questo evento che fa parte della categoria International nell'ambito del WTA Tour 2012. Si \u00e8 giocato a Dallas in Texas negli Stati Uniti dal 17 al 24 agosto 2012.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Roberta Vinci ha sconfitto in finale Jelena Jankovi\u0107 per 7-5, 6-3.\nDoppio.\n Marina Erakovi\u0107 / Heather Watson hanno battuto in finale L\u012bga Dekmeijere / Irina Falconi\nper 6-3, 6-0."}
{"id": "4162679", "revid": "729019", "url": "https://it.wikipedia.org/wiki?curid=4162679", "title": "Lesione spinale", "text": "Una lesione spinale o midollare (o mielolesione) \u00e8 una lesione che pu\u00f2 comportare l'interruzione delle vie nervose ascendenti e discendenti del midollo spinale con conseguente mutamento, temporaneo o permanente, delle sue normali funzioni motorie, sensoriali o autonome.\nA seconda della posizione e della gravit\u00e0 del danno lungo il midollo spinale, i sintomi possono variare notevolmente, dal dolore o intorpidimento alla paralisi alla incontinenza urinaria. La prognosi varia ampiamente, dal recupero completo alla tetraplegia irreversibile (detta anche quadriplegia) quando vi sono lesioni a livello del rachide cervicale o paraplegia nelle lesioni inferiori. Le complicazioni che possono verificarsi a breve e a lungo termine dopo l'infortunio sono le piaghe da decubito, infezioni, atrofia muscolare e problemi respiratori.\nDi solito le lesioni spinali sono il risultato di traumi fisici, come incidenti stradali, colpi di pistola, cadute o infortuni sportivi, ma pu\u00f2 anche derivare da cause non traumatiche come infezioni, insufficiente flusso di sangue o pressione causata da una massa tumorale. La prevenzione comprende l'adozione di misure individuali come l'utilizzo di dispositivi di protezione individuale cos\u00ec come la promozione di norme inerenti alla sicurezza nello sport e nel traffico stradale. Il trattamento delle lesioni del midollo spinale inizia con la stabilizzazione della colonna vertebrale e controllare l'infiammazione per prevenire ulteriori danni.\nEventuali ulteriori interventi chirurgici possono rendersi necessari a seconda della posizione e dell'estensione della lesione. In molti casi, le lesioni del midollo spinale richiedono una terapia a lungo termine, sia fisica che occupazionale per la riabilitazione. Conosciuta fin dai tempi antichi per essere una ferita molto grave e a lungo ritenuta incurabile, la lesione del midollo spinale ha visto grandi miglioramenti nella sua cura a partire dalla met\u00e0 del XX secolo. La ricerca di nuovi trattamenti per le lesioni del midollo spinale comprendono l'ipotermia controllata, l'impianto di cellule staminali e esoscheletri robotici indossabili.\nClassificazione.\nLe lesioni spinali possono essere:\nSegni e sintomi.\nI segni e i sintomi variano molto a seconda del punto dove il midollo spinale viene leso e dall'estensione della sezione. Questi sintomi sono determinati dal punto di partenza di tutti i nervi caudali alla lesione e dai tratti nervosi che vengono recisi o resi sofferenti dalla lesione. Una sezione di cute innervata attraverso una parte specifica della colonna vertebrale \u00e8 chiamato dermatomero, e una lesione specifica (senza che avvenga la sezione di un intero livello) pu\u00f2 provocare dolore, parestesia, oppure la perdita di certi tipi di sensibilit\u00e0 nelle aree interessate (ad esempio una lesione limitata vicino ai cordoni dorsali provoca perdita della sensibilit\u00e0 vibratoria ma non di quella termo-dolorifica). Un gruppo di muscoli innervati da una specifica parte del midollo spinale viene chiamato miotomo, e a seconda del punto della lesione pu\u00f2 provocare problemi del controllo motorio fino alla paralisi spastica oppure alla paralisi flaccida. I muscoli possono contrarsi incontrollabilmente, diventare deboli, oppure essere completamente a-reattivi. La duratura perdita della funzione muscolare evolve nell'atrofia del muscolo accompagnata spesso da degenerazione dell'osso dove si impiantava.\nAi danni motori e sensitivi si aggiungono una serie di problemi viscerali tra cui la perdita di sensibilit\u00e0 e motilit\u00e0 degli sfinteri, che comporta la difficolt\u00e0 delle persone colpite da questo tipo di paralisi ad espletare le normali funzioni corporali. Nella maggior parte dei casi urinare spontaneamente diventa impossibile e si verifica una condizione definita vescica neurologica, conseguenza della disfunzione dello sfintere vescicale. Si deve in questi casi ricorrere all'utilizzo di un catetere estemporaneo che permette di svuotare la vescica urinaria completamente e al bisogno.\nAnche le funzioni intestinali sono compromesse, venendo a mancare il tono di parte dei muscoli addominali, la sensibilit\u00e0 e il controllo dello sfintere anale; di conseguenza la maggior parte delle persone deve ricorrere all'aiuto di manovre manuali per riuscire ad ottenere uno svuotamento dell'ampolla rettale.\nDeterminare l'esatto livello della lesione \u00e8 fondamentale nel fare previsioni accurate sulle parti specifiche del corpo che possono essere colpite da paralisi e perdita di funzione. Il livello viene assegnato in base alla posizione della lesione dalla vertebra della colonna vertebrale pi\u00f9 vicina alla lesione sul midollo spinale. Il livello di lesione di una persona \u00e8 definito come il livello pi\u00f9 basso della piena sensazione e funzione.\nLesioni a livello lombosacrale.\nGli effetti delle lesioni al livello lombare o sacrale del midollo spinale (la parte bassa della schiena e bacino) includono un deficit nel controllo delle gambe, del sistema genito-urinario e dell'ano. Le funzionalit\u00e0 intestinali e della vescica sono regolati dalla regione sacrale della colonna vertebrale. Cos\u00ec \u00e8 molto frequente una disfunzione di questi organi, compresa l'incontinenza urinaria e fecale, dopo una lesione traumatica.\nLesioni a livello toracico.\nIn aggiunta ai problemi riscontrati nelle lesioni di livello inferiore, le lesioni spinali all'altezza del torace possono influenzare i muscoli del tronco. Le lesioni a livello di T1 a T8 comportano l'impossibilit\u00e0 di controllare i muscoli addominali. Di conseguenza, la stabilit\u00e0 del tronco pu\u00f2 venire compromessa. Pi\u00f9 basso \u00e8 il livello del trauma, meno gravi sono gli effetti. Le lesioni da T9 a T12 comportano la perdita parziale del tronco e del controllo dei muscoli addominali. Lesioni ai livelli spinali toracici possono causare la paraplegia, ma solitamente non vengono coinvolte le funzioni di mani, braccia, collo e muscoli respiratori.\nUna condizione che pu\u00f2 verificarsi normalmente nelle lesioni al di sopra della vertebra T6 \u00e8 disreflessia autonoma, in cui la pressione del sangue aumenta a livelli pericolosi sufficientemente elevati da poter causare un ictus potenzialmente letale. I segni e sintomi di questa condizione includono ansia, mal di testa, nausea, ronzio nelle orecchie, visione offuscata, pelle arrossata e congestione nasale. Pu\u00f2 manifestarsi subito dopo l'infortunio o anche alcuni anni pi\u00f9 tardi.\nUn'altra complicazione grave che pu\u00f2 derivare da lesioni superiori a T6 \u00e8 lo shock neurogeno, che deriva da una interruzione della capacit\u00e0 del sistema nervoso simpatico di opporsi al sistema nervoso parasimpatico e dunque mantenere il tono muscolare nei vasi sanguigni compromettendo la loro capacit\u00e0 rilassarsi e dilatarsi. Lo shock neurogeno pu\u00f2 presentarsi una bassa pressione sanguigna, bassa frequenza cardiaca e un accumulo di sangue negli arti che si traduce in insufficiente afflusso di sangue al midollo spinale e potenzialmente in ulteriori danni ad esso.\nLesioni a livello cervicale.\nLe lesioni del midollo spinale a livello cervicale, che rappresentano quasi il 57% di tutte le lesioni del midollo spinale, possono provocare tetraplegia totale o parziale (detta anche quadriplegia). Tuttavia, a seconda della posizione specifica e la gravit\u00e0 del trauma pu\u00f2 essere mantenuta una funzionalit\u00e0 limitata.\nTrattamento.\nOggi non esiste ancora una cura definitiva e completa per la paralisi causata da danni al midollo spinale: il trattamento riabilitativo consente, nell'arco di molti mesi, un certo recupero delle funzioni motorie e sensoriali andate perdute, ma sono pochissimi i pazienti in cui si verifica un recupero totale (statisticamente parlando, le lesioni incomplete hanno un recupero molto migliore rispetto alle lesioni complete). Sono in corso studi di rigenerazione del sistema nervoso centrale, basati sulle cellule staminali.\nDiagnosi.\nUna valutazione tramite tecnice di imaging biomedico, come una radiografia, la tomografia computerizzata o la risonanza magnetica pu\u00f2 determinare se vi \u00e8 un danno al midollo spinale e dove si trova. La radiografia, anche se \u00e8 la tecnologia pi\u00f9 comunemente disponibile, non fornisce immagini molto dettagliate e pu\u00f2 non essere in grado di evidenziare le lesioni al midollo spinale che hanno accompagnamento i danni alla colonna vertebrale. Cos\u00ec, quando i risultati dei raggi X sono normali ma vi \u00e8 un sospetto di lesione spinale o si verificano i sintomi, vengono utilizzate la tomografia computerizzate o la risonanza magnetica.\nValutazioni neurologiche per aiutare a determinare il grado di compromissione vengono inizialmente eseguite e ripetute lungo nel corso delle prime fasi del trattamento; questo determina il tasso di miglioramento o di peggioramento e ci\u00f2 aiuta nel trattamento e nella formulazione di una prognosi.\nPrognosi.\nLe lesioni del midollo spinale, quasi sempre, provocano almeno una qualche compromissione incurabile, anche con il miglior trattamento possibile. Il miglior predittore della prognosi \u00e8 il livello e la gravit\u00e0 delle lesioni, dati che vengono misurati dalla scala di danno \"ASIA\". La maggior parte delle persone che presentano il livello \"A\" della scala (lesioni complete) non hanno il recupero funzionale della capacit\u00e0 motorie, ma possono verificarsi dei miglioramenti. La maggior parte dei pazienti con lesioni incomplete recuperano almeno qualche funzione. I sintomi delle lesioni incomplete possono variare ed \u00e8 difficile fare una previsione accurata dell'evoluzione. Una persona con un lieve infortunio incompleto alla vertebra T5 avr\u00e0 molte pi\u00f9 possibilit\u00e0 di utilizzare le sue gambe di una persona con una grave lesione completa esattamente nello stesso punto. La tabella a destra mostra la frequenza di ciascuna categoria di lesioni al momento della dimissione dall'ospedale, secondo uno studio effettuato negli Stati Uniti. Oltre alla completezza e al livello della lesione, l'et\u00e0 ei problemi di salute concomitanti possono influenzare la misura in cui una persona con una lesione spinale sar\u00e0 in grado di vivere in maniera indipendente e di camminare.\nDisfunzioni sessuali dopo una lesione spinale sono condizioni comuni. I problemi che possono verificarsi includono la disfunzione erettile, la perdita della capacit\u00e0 di eiaculazione, lubrificazione insufficiente della vagina, sensazione ridotta e ridotta capacit\u00e0 di raggiungere l'orgasmo. Anche se la disfunzione sessuale \u00e8 molto comune dopo la lesione spinale, molte persone imparano ad adattare i loro rapporti sessuali in modo che possano condurre una vita sessuale soddisfacente.\nIl recupero \u00e8 in genere pi\u00f9 veloce durante i primi sei mesi; pochissimi pazienti sperimentano un sostanziale recupero a pi\u00f9 di nove mesi dopo l'infortunio. Lo shock spinale, in cui i riflessi vengono soppressi, si verifica subito dopo l'infortunio e si risolve in gran parte entro tre mesi.\nTetraplegia.\nPer classificare il danno spinale si utilizza la scala ASIA: una persona senza alcun danno avrebbe 100 punti su questa scala. I pazienti con lesione a livelli pi\u00f9 elevati della colonna vertebrale in genere hanno i punteggi di pi\u00f9 bassi.\nNel caso di tetraplegia incompleta, il 46% dei pazienti \u00e8 in grado di camminare un anno dopo l'infortunio, anche se possono necessitare di dispositivi di assistenza come stampelle e bretelle. Questi pazienti hanno recuperi simili nei muscoli del corpo superiore e inferiore. I pazienti che hanno provato la sensazione di puntura di spillo nei dermatomeri sacrali, recuperano meglio rispetto a coloro che non riuscivano a percepire nessuno stimolo.\nParaplegia.\nIn uno studio effettuato su 143 individui dopo un anno di completa paraplegia, nessuno dei pazienti con una lesione iniziale superiore alla nona vertebra toracica (T9) erano stati in grado di recuperare completamente. Solo il 38% dei soggetti studiati aveva avuto un qualche tipo di recupero e il 5% aveva recuperato abbastanza funzionalit\u00e0 per camminare e tutti quelli che necessitavano di stampelle e altri dispositivi di assistenza avevano avuto tutti traumi sotto la vertebra T11. Il 4% erano stati originariamente classificati come infortuni completi e sono stati rivalutati come lesioni incomplete, ma solo la met\u00e0 di quel gruppo ha poi riacquistato il controllo intestinale e della vescica.\nDelle 54 persone nello stesso studio con paraplegia incompleta, il 76% era in grado di camminare con l'aiuto dopo un anno. In media, i pazienti avevano migliorato di 12 punti sulla scala di 50 punti. Il miglioramento non \u00e8 dipeso dalla posizione della lesione, ma i pazienti con lesioni superiori si presentavano con punteggi motori iniziali pi\u00f9 bassi e poi mantenevano punteggi finali corrispondentemente pi\u00f9 bassi. Un valore di 50 della scala \u00e8 normale, con un punteggio di 30 o superiore si \u00e8, tipicamente, in grado di camminare."}
{"id": "4162684", "revid": "287204", "url": "https://it.wikipedia.org/wiki?curid=4162684", "title": "Texas Tennis Open 2012 - Qualificazioni singolare", "text": "Le qualificazioni del singolare del Texas Tennis Open 2012 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4162685", "revid": "93436", "url": "https://it.wikipedia.org/wiki?curid=4162685", "title": "Die Form &amp; Nulla Iperreale", "text": ""}
{"id": "4162687", "revid": "767487", "url": "https://it.wikipedia.org/wiki?curid=4162687", "title": "Fred Groves", "text": "Il suo primo film risale al 1913. Inizi\u00f2 a lavorare con Maurice Elvey, un regista che lo diresse in numerosi film. In questi, prodotti dalla Motograph e poi dalla British &amp; Colonial Kinematograph Company, spesso ebbe come partner Elisabeth Risdon.\nNella sua carriera, che dur\u00f2 dal 1913 al 1950, interpret\u00f2 ottantasei film. L'ultimo, uscito nel marzo 1950, fu \"Your Witness\", diretto da Robert Montgomery, film nel quale Groves aveva un piccolo ruolo. \nL'attore mor\u00ec cinque anni dopo, il 4 giugno 1955, all'et\u00e0 di 74 anni."}
{"id": "4162689", "revid": "538762", "url": "https://it.wikipedia.org/wiki?curid=4162689", "title": "Michael Raelert", "text": "Fratello minore di Andreas, si \u00e8 laureato per ben due volte campione del mondo ironman sulla distanza 70.3 nelle edizioni del 2009 e del 2010 che si sono svolte a Clearwater, in Florida."}
{"id": "4162690", "revid": "1442080", "url": "https://it.wikipedia.org/wiki?curid=4162690", "title": "Winston-Salem Open 2012 - Qualificazioni singolare", "text": "Le qualificazioni del singolare del Winsto sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4162693", "revid": "1543377", "url": "https://it.wikipedia.org/wiki?curid=4162693", "title": "Toponimi latini dei comuni della provincia di Prato", "text": "Questo elenco comprende i toponimi latini dei comuni della provincia di Prato effettivamente usati in epoca classica, medievale e moderna."}
{"id": "4162694", "revid": "76069", "url": "https://it.wikipedia.org/wiki?curid=4162694", "title": "Patscau", "text": ""}
{"id": "4162700", "revid": "61051", "url": "https://it.wikipedia.org/wiki?curid=4162700", "title": "Morane-Saulnier L", "text": ""}
{"id": "4162701", "revid": "61051", "url": "https://it.wikipedia.org/wiki?curid=4162701", "title": "Morane-Saulnier N", "text": ""}
{"id": "4162702", "revid": "599013", "url": "https://it.wikipedia.org/wiki?curid=4162702", "title": "Andreas Raelert", "text": "Fratello maggiore di Michael, ha ottenuto piazzamenti di altissimo livello all'Ironman Hawaii. In particolare ha conseguito un ottimo secondo posto nell'edizione del 2010, alle spalle dell'australiano Chris McCormack e un altro secondo posto nell'edizione del 2012. Ha inoltre conquistato il gradino pi\u00f9 basso del podio nelle edizioni del 2009 e del 2011.\nSi \u00e8 confermato ai massimi livelli anche su distanza 70.3, piazzandosi 2 assoluto ai Campionati del mondo Ironman 70.3 del 2008 di Clearwater."}
{"id": "4162707", "revid": "767487", "url": "https://it.wikipedia.org/wiki?curid=4162707", "title": "Bridegrooms Beware", "text": "Bridegrooms Beware \u00e8 un cortometraggio muto del 1913 diretto da Maurice Elvey. Fu l'esordio cinematografico per Elisabeth Risdon, un'attrice che avrebbe iniziato con questo film una carriera ultra quarantennale.\nProduzione.\nIl film fu prodotto dalla Motograph.\nDistribuzione.\nDistribuito dalla Motograph, usc\u00ec nelle sale cinematografiche britanniche nel novembre 1913."}
{"id": "4162711", "revid": "1776051", "url": "https://it.wikipedia.org/wiki?curid=4162711", "title": "Lalonde Gordon", "text": ""}
{"id": "4162716", "revid": "838137", "url": "https://it.wikipedia.org/wiki?curid=4162716", "title": "Luciano De Cecco", "text": "Carriera.\nClub.\nLa carriera di Luciano De Cecco inizia nel , club della sua citt\u00e0 natale. Nel 2004 entra a far parte delle giovanili del , club che lo cede in prestito nella stagione 2005-06 all', con il quale gioca per la prima volta da professionista, esordendo nella Liga A1 de V\u00f3ley. Nella stagione seguente rientra al club di San Carlos de Bol\u00edvar, conquistando la Coppa ACLAV e lo scudetto.\nPer il campionato 2006-07 viene ingaggiato per la prima volta all'estero dalla , club impegnato nella Serie A1 italiana, dove resta solo per qualche mese, prima di essere ceduto in prestito in patria per il resto dell'annata al . Nel campionato seguente gioca nella Serie A2 italiana con la , col quale vince la Coppa Italia di categoria e ottiene la promozione in massima serie.\nSi accasa in Russia nella stagione 2009-10, difendendo i colori della , in Superliga, facendo quindi ritorno al nella stagione seguente, aggiudicandosi il campionato sudamericano per club, in cui viene premiato come miglior giocatore e miglior palleggiatore, e disputando il campionato mondiale per club, dove riceve un altro premio come miglior palleggiatore.\nNel campionato 2011-12 torna nella massima divisione italiana, ancora con la , che lascia nel campionato seguente per accasarsi al , dove milita per un biennio e con cui vince la Challenge Cup 2012-13, venendo premiato anche come MVP, e la Coppa Italia 2013-14. Nella stagione 2014-15 si trasferisce alla , nella quale milita per sei annate, durante le quali ne diventa anche capitano: col club umbro si aggiudica due Supercoppe italiane, due Coppe Italia e lo scudetto 2017-18.\nNel campionato 2020-21 viene ingaggiato dalla , ancora in Superlega, conquistando la Coppa Italia e lo scudetto.\nNazionale.\nConvocato nelle nazioni giovanili argentine, con l'Under-19 vince l'argento al campionato sudamericano 2004 e si classifica al quarto posto al campionato mondiale 2005, mentre con l'Under-21 \u00e8 vince l'argento al campionato sudamericano 2006 ed \u00e8 quinto al campionato mondiale 2007.\nNel 2006 viene convocato per la prima volta in nazionale maggiore, con la quale conquista quattro medaglie d'argento consecutive al campionato sudamericano, nelle edizioni 2007, 2009, 2011 e 2013, impreziosite da diversi riconoscimenti individuali; partecipa, inoltre, ai Giochi della XXX Olimpiade.\nIn seguito conquista la medaglia d'oro sia ai XVII Giochi panamericani, venendo premiato anche come miglior palleggiatore, sia alla Coppa panamericana 2017, oltre al bronzo al campionato sudamericano 2017; in questo periodo, inoltre, partecipa ai Giochi della XXXI Olimpiade.\nNel 2021 conquista la medaglia di bronzo ai Giochi della XXXII Olimpiade di Tokyo, dove viene premiato come miglior palleggiatore."}
{"id": "4162722", "revid": "37401", "url": "https://it.wikipedia.org/wiki?curid=4162722", "title": "Sixto Rodriguez", "text": ""}
{"id": "4162724", "revid": "1305772", "url": "https://it.wikipedia.org/wiki?curid=4162724", "title": "Meltzer", "text": "Meltzer:"}
{"id": "4162725", "revid": "271875", "url": "https://it.wikipedia.org/wiki?curid=4162725", "title": "Marcelo Cordeiro de Souza", "text": ""}
{"id": "4162726", "revid": "281901", "url": "https://it.wikipedia.org/wiki?curid=4162726", "title": "Pirapatinga", "text": ""}
{"id": "4162734", "revid": "1543377", "url": "https://it.wikipedia.org/wiki?curid=4162734", "title": "Voravongse II", "text": "Fu proclamato re di Lan Xang nel 1596 quando aveva solo 11 anni, dopo la morte del cugino e predecessore No Keo Kuman, ed ebbe come reggente il padre Vorapita fino al 1603. Proclam\u00f2 l'indipendenza di Lan Xang quando divenne re effettivo nel 1603, dopo che per 28 anni il regno era stato vassallo del Regno birmano di Taung\u00f9, che aveva la sua capitale a Pegu.\nLe cronache che lo menzionano provengono dagli antichi annali di Lan Xang, di Lanna, di Ayutthaya e di Birmania, che differiscono tra loro. Gli annali di Lan Xang furono tradotti in altre lingue ed interpretati in diversi modi, dando luogo a controversie sull'attendibilit\u00e0 dei riferimenti storici. La principale tra le critiche che determinarono il cambiamento del testo originale, fu dettata dalla convinzione che molti degli avvenimenti storici fossero stati omessi o distorti nell'edizione originale a maggior gloria del regno. Gli avvenimenti e le date relative alla sua vita non sono quindi pienamente attendibili.\nBiografia.\nVoravongse II nacque nel 1585 ed era figlio di Vorapita e di Kham Khai, detta anche Dharmagayi, sorella minore dell'eroico re Setthathirat I. Dopo la morte di quest'ultimo, avvenuta nel 1571, il regno di Lan Xang era entrato in uno dei periodi pi\u00f9 bui della sua storia e nel 1575 era stato conquistato dai birmani, che ne avevano fatto uno Stato vassallo.\nRe con la reggenza del padre.\nNel 1596, alla morte del predecessore e cugino No Keo Kuman, i nobili di corte scelsero Voravongse come nuovo re quando aveva solo 11 anni. In quel periodo Lan Xang era ancora tributario dei birmani di Taung\u00f9, il cui re Nanda Bayin diede il benestare alla nomina ma, data la giovane et\u00e0, impose che fosse affiancato in qualit\u00e0 di reggente dal padre Vorapita.\nAnche il regno birmano stava attraversando un periodo di grave crisi dopo la morte nel 1581 del padre di Nanda Bayin, il re Bayinnaung, un grande condottiero definito da alcuni storici il Napoleone della Birmania. Il suo erede Nanda non riusc\u00ec a controllare gli immensi territori conquistati dal padre e lentamente il grande impero si stava disgregando. Tra il 1583 ed il 1587, il condottiero siamese Naresuan liber\u00f2 il Regno di Ayutthaya dal dominio dei birmani, che si ritrovarono cos\u00ec a soffrire la belligeranza del pi\u00f9 agguerrito tra i paesi vicini. Naresuan attacc\u00f2 Pegu mettendo in difficolt\u00e0 i birmani, che seppero per\u00f2 respingere l'invasione.\nGuerra civile a Lan Xang e fine della reggenza.\nFu in quel periodo che Nanda Bayin ordin\u00f2 la liberazione degli ostaggi di Lan Xang detenuti da anni a Pegu a garanzia contro eventuali rivolte di Lan Xang. Nella loro marcia di ritorno in patria, la folta colonna dei laotiani rilasciati fu intercettata e messa agli arresti dalle milizie del Regno di Lanna, che era a sua volta tributario dei birmani. Quando Vorapita seppe dell'accaduto, invi\u00f2 a liberarli un'armata contro Chiang Mai, la capitale Lanna. L'esercito di Vientiane conquist\u00f2 diverse importanti citt\u00e0 nemiche tra cui Chiang Saen e Chiang Rai, ma quando giunse alle porte di Chiang Mai si ritrov\u00f2 a corto di viveri e dovette battere in ritirata.\nQuando le truppe rientrarono, il reggente Vorapita era talmente infuriato per il negativo esito della campagna che viet\u00f2 loro l'ingresso a Vientiane minacciando di far giustiziare i comandanti. L'armata si accamp\u00f2 nei pressi della capitale ed i generali chiesero ed ottennero l'appoggio del giovane sovrano Voravongse II, che si ritrov\u00f2 a capo di un esercito rivolto contro la propria citt\u00e0 e contro il proprio reggente e padre Vorapita.\nL'assedio di Vientiane da parte dei ribelli dur\u00f2 quattro mesi, durante i quali molti furono i morti su entrambi i fronti e la popolazione soffr\u00ec per gli esiti delle ripetute battaglie. L'intermediazione del clero di Vientiane port\u00f2 Voravongse II a chiedere la pace ed il perdono al padre. Il conflitto ebbe termine ed in quello stesso anno, il 1603, Vorapita rinunci\u00f2 ai suoi poteri in favore del figlio e si ritir\u00f2 a vivere a Nakhon Phanom, nell'odierno Isan, che a quel tempo era parte del Regno di Lan Xang. Voravongse II pot\u00e9 cos\u00ec essere incoronato re con il nome regale Voravongse Thammikarat Chao dopo 7 anni di reggenza del padre.\nIndipendenza dalla Birmania.\nConstatato il progressivo indebolimento della corte di Pegu, il primo atto di Voravongse dopo la conquista del potere fu la proclamazione dell'indipendenza di Lan Xang, dopo 28 anni di dominio birmano. Negli anni che seguirono, secondo quanto riportano le fonti laotiane, il regno visse un periodo di pace, stabilit\u00e0 e prosperit\u00e0 come non accadeva dai tempi di Setthathirat I, che era stato sovrano dal 1550 al 1571.\nSecondo fonti siamesi, Voravongse tent\u00f2 di approfittare della crisi in cui si trovava il Regno di Ayutthaya, dove alcuni giapponesi residenti nella capitale siamese si erano ribellati, avevano saccheggiato Ayutthaya e si erano asserragliati a Phetchaburi con il bottino. Fu a quel punto che Voravongse guid\u00f2 le truppe di Lan Xang nel Siam spingendosi fino a Lopburi, ufficialmente per reprimere la ribellione giapponese. Re Songtham di Ayutthaya reag\u00ec disperdendo prima i giapponesi e poi sconfiggendo Voravongse nell'aprile del 1612. Il re di Lan Xang rischi\u00f2 di essere catturato; disarcionato dal proprio elefante, dovette rinunciare al prezioso animale e darsi alla fuga a cavallo.\nDeposizione e successione.\nIl sovrano ebbe due figli, Upagnuvarat e Mom Keo. Nomin\u00f2 vicer\u00e9 ed erede al trono il primo, il cui vero nome \u00e8 sconosciuto e che \u00e8 passato alla storia come Phra Upagnuvarat, termine laotiano di vicer\u00e9. Nel 1621, il sovrano si rec\u00f2 a Luang Prabang per rendere omaggio alla sacra statua del Phra Bang, il palladio della monarchia di Lan Xang, lasciando Vientiane in mano all'erede. Nella vecchia capitale gli giunse notizia dei preparativi del figlio per usurpare il trono ed invi\u00f2 l'ordine di cattura ed esecuzione di Upagnuvarat, che venne informato e fugg\u00ec da Vientiane alla testa di un piccolo esercito.\nL'esercito reale insegu\u00ec i ribelli e li raggiunse ma non riusc\u00ec a sconfiggerli. A sua volta Voravongse II raggrupp\u00f2 un'armata a Luang Prabang, alla testa della quale scese a sud per dar battaglia al figlio. Quando stava per raggiungere i ribelli, una parte dell'esercito di stanza a Vientiane e diversi aristocratici della corte si schierarono a fianco di Upagnuvarat. Resosi conto dell'inferiorit\u00e0 numerica, il sovrano si ritir\u00f2 con le proprie truppe verso Vientiane, ed in seguito fece ritorno a Luang Prabang. Il controllo della capitale rimase a Upagnuvarat che fu incoronato re nel 1621 e l'anno seguente invi\u00f2 degli emissari ad uccidere il padre a Luang Prabang. Il nuovo re sarebbe morto qualche mese dopo in circostanze imprecisate.\nSecondo un'altra fonte, Voravongse raccolse un esercito a Luang Prabang e lo mand\u00f2 contro quello del figlio, che marciava a nord dalla capitale. La battaglia si risolse in favore delle truppe di Vientiane ed in seguito il sovrano fu abbandonato dai suoi stessi ministri, che lo avevano accompagnato a nord. Fatto prigioniero, fu giustiziato su ordine del figlio tre mesi dopo insieme al resto della famiglia e alla parte della corte che gli era rimasta fedele.\nGenealogia.\nVoravongse II ebbe diverse mogli tra le quali la matrigna Nang K\u00e8n. Ebbe almeno 5 figli, tra i quali Upagnuvarat, suo erede al trono e successore, e Mom Keo, che sarebbe salito al trono di Lan Xang nel 1627. Secondo alcune fonti, Mom Keo fu invece figlio del vecchio sovrano Sen Surintra."}
{"id": "4162735", "revid": "2033069", "url": "https://it.wikipedia.org/wiki?curid=4162735", "title": "The Jeff Foxworthy Show", "text": "The Jeff Foxworthy Show \u00e8 una serie televisiva statunitense in 41 episodi trasmessi per la prima volta nel corso di 2 stagioni dal 1995 al 1997.\n\u00c8 una sitcom interpretata dal comico Jeff Foxworthy e basata sui suoi spettacoli dal vivo. Foxworthy interpreta s\u00e9 stesso alle prese con la moglie e i figli e con i suoi amici.\nProduzione.\nLa serie, ideata da Tom Anderson, fu prodotta da Brillstein-Grey Entertainment. Le musiche furono composte da Craig Stuart Garfinkle e Mike Post.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 12 settembre 1995 al 5 maggio 1997 sulla ABC (prima stagione) e sulla NBC (seconda stagione)."}
{"id": "4162737", "revid": "287204", "url": "https://it.wikipedia.org/wiki?curid=4162737", "title": "MG XPower SV", "text": "La MG XPower SV \u00e8 un'autovettura coup\u00e9 prodotta dalla MG dal 2003 al 2005 in serie limitata di soli 82 esemplari per rilanciare il marchio inglese.\nStoria.\nLa XPower SV \u00e8 stata originalmente prodotta a Modena in Italia e terminata nel Regno Unito a Longbridge realizzata sul pianale della Qvale Mangusta originariamente sviluppata dalla De Tomaso.\nNata originalmente nel 2001 come concept car con il nome di X80 in breve tempo fu presa in considerazione la possibilit\u00e0 di crearne una piccola serie stradale e grazie al designer Peter Stevens la X80 divenne prodotta sotto il nome di XPower SV.\nL'obiettivo principale della casa inglese era quello di tenere la vettura in vendita sotto il prezzo di 100.000 sterline partendo con un prezzo da 65.000 sterline per arrivare a 85.000 sterline (110000 euro).\nPrestazioni.\nLa base della XPower era un motore V8 di 4,6 litri di origine Ford da 320 CV con una coppia di 409 Nm che garantirono una velocit\u00e0 di 265 km/h e un'accelerazione a 100 km/h in 5,3 secondi.\nNel 2004 con l'aggiornamento la vettura mont\u00f2 un motore V8 Ford da 5,0 litri 32 valvole da 385 CV toccando una velocit\u00e0 massima di 283 km/h e un'accelerazione a 100 km/h in 4,8 secondi.\nAttivit\u00e0 sportiva.\nUna Xpower \u00e8 stata impiegata nel 2005 dal team Peter Lloyd Racing per partecipare al VdeV Endurance Championships. Per omologarla all'impiego in pista, la vettura \u00e8 stata modificata in alcune componenti dalla JP Motorsport di Birmingham.\nCuriosit\u00e0.\nI gruppi ottici anteriori sono gli stessi dalla Fiat Punto 2\u00aa generazione mentre quelli posteriori sono gli stessi della Fiat Coup\u00e9"}
{"id": "4162741", "revid": "339392", "url": "https://it.wikipedia.org/wiki?curid=4162741", "title": "Vaes Dotrak", "text": ""}
{"id": "4162744", "revid": "122246", "url": "https://it.wikipedia.org/wiki?curid=4162744", "title": "Campionato europeo di pallavolo femminile Under-18 2007", "text": "Il campionato europeo pre-juniores di pallavolo femminile 2007 si \u00e8 svolto dal 10 al 15 aprile 2007 a Brno, in Repubblica Ceca. Al torneo hanno partecipato 12 squadre nazionali europee e la vittoria finale \u00e8 andata per la prima volta alla Germania.\nQualificazioni.\nHanno partecipato al campionato europeo pre-juniores la nazionale del paese ospitante, la prima classificata al campionato europeo pre-juniores 2005 e dieci squadre provenienti dai gironi di qualificazioni.\nGironi.\nDopo la prima fase a gironi, le prime due classificate hanno acceduto ai quarti di finale per il primo posto, mentre le ultime classificate hanno acceduto alle semifinali per il nono posto; le squadre vincenti ai quarti di finale hanno acceduto alle semifinali per il primo posto, mentre le perdenti hanno acceduto alle semifinali per il quinto posto.\nPodio.\nCampione.\nGermania(Primo titolo)\nSecondo posto.\nSerbia\nTerzo posto.\nItalia"}
{"id": "4162746", "revid": "28592", "url": "https://it.wikipedia.org/wiki?curid=4162746", "title": "Pier Giuliano Eymard", "text": ""}
{"id": "4162748", "revid": "34392", "url": "https://it.wikipedia.org/wiki?curid=4162748", "title": "Prodotto alimentare", "text": ""}
{"id": "4162758", "revid": "28592", "url": "https://it.wikipedia.org/wiki?curid=4162758", "title": "Sette Pievi delle Giudicarie", "text": ""}
{"id": "4162759", "revid": "51900221", "url": "https://it.wikipedia.org/wiki?curid=4162759", "title": "Wheels on Meals", "text": ""}
{"id": "4162761", "revid": "28592", "url": "https://it.wikipedia.org/wiki?curid=4162761", "title": "Poteri temporali", "text": ""}
{"id": "4162762", "revid": "28592", "url": "https://it.wikipedia.org/wiki?curid=4162762", "title": "Domenico von Thun", "text": ""}
{"id": "4162763", "revid": "28592", "url": "https://it.wikipedia.org/wiki?curid=4162763", "title": "Castello di Tirolo", "text": ""}
{"id": "4162764", "revid": "339392", "url": "https://it.wikipedia.org/wiki?curid=4162764", "title": "Principe vescovo di Trento", "text": ""}
{"id": "4162765", "revid": "339392", "url": "https://it.wikipedia.org/wiki?curid=4162765", "title": "Principe Vescovo di Trento", "text": ""}
{"id": "4162767", "revid": "339392", "url": "https://it.wikipedia.org/wiki?curid=4162767", "title": "Principi Vescovi di Trento", "text": ""}
{"id": "4162770", "revid": "101632921", "url": "https://it.wikipedia.org/wiki?curid=4162770", "title": "Principi vescovi di Trento", "text": ""}
{"id": "4162771", "revid": "28592", "url": "https://it.wikipedia.org/wiki?curid=4162771", "title": "Alberto di Tirolo", "text": ""}
{"id": "4162773", "revid": "773636", "url": "https://it.wikipedia.org/wiki?curid=4162773", "title": "Concini", "text": ""}
{"id": "4162774", "revid": "1305772", "url": "https://it.wikipedia.org/wiki?curid=4162774", "title": "De Concini", "text": ""}
{"id": "4162780", "revid": "766228", "url": "https://it.wikipedia.org/wiki?curid=4162780", "title": "Saponetta", "text": ""}
{"id": "4162781", "revid": "767487", "url": "https://it.wikipedia.org/wiki?curid=4162781", "title": "In fuga per Hong Kong", "text": "In fuga per Hong Kong (\"Boh lei chun\", titolo internazionale \"Gorgeous\") \u00e8 un film del 1999 diretto da Vincent Kok, con Jackie Chan come protagonista.\nTrama.\nC.N. Chan \u00e8 l'uomo dei sogni di molte ragazze. Ma l'unica cosa che gli interessa \u00e8 il suo lavoro, non si \u00e8 mai innamorato veramente. Almeno finch\u00e9 non incontra Bu, una stupenda ragazza con un segreto da nascondere. A questo punto inizier\u00e0 a lottare per l'unica cosa che veramente gli manca nella vita."}
{"id": "4162782", "revid": "116520870", "url": "https://it.wikipedia.org/wiki?curid=4162782", "title": "Piazza Cavour (Catania)", "text": "Piazza Cavour (popolarmente detta \"Borgo\" in lingua siciliana \"Bu\u0157gu\") \u00e8 una piazza di Catania sita lungo la via Etnea a circa 2000 m da Piazza Duomo.\nStoria.\nPrecedentemente adibita alla pubblica esecuzione nel corso del rinascimento e pertanto chiamata \"Piano de le Forche\", la costruzione della piazza risale al 1669, quando sulle campagne di propriet\u00e0 dell'allora vescovo catanese fu organizzato un accampamento per ospitare la popolazione misterbianchese rimasta senza abitazione a causa dell'eruzione dell'Etna del 1669 che distrusse appunto l'abitato etneo. Ne sorse cos\u00ec un piccolo casale autonomo satellite alla citt\u00e0 di Catania, il quale, trovandosi al di fuori del centro storico della citt\u00e0 venne appunto chiamata \"Borgo\" ovvero localit\u00e0 rurale. Da qui, il nome della piazza fino all'istituzione del regno d'Italia, quando venne titolata ad uno dei protagonisti storici dell'evento, il conte Benso.\nOggi la piazza accoglie un giardino con piante d'alto, fusto, aiuole fiorite, prato e panchine, mentre al centro si trova la fontana di Cerere (detta comunemente \"Tapallara\", ossia \"dea Pallade\"), inizialmente costruita in piazza dell'Universit\u00e0 e poi spostata in questo sito. Sui lati minori della piazza (sud e nord) sono ubicate le chiese del Santissimo Sacramento al Borgo e Sant'Agata al Borgo, mentre sui lati maggiori si trovano palazzi settecenteschi ma anche di recente costruzione, come la \"Clinica Vagliasindi\" (1911), opera in \"art nouveau\" di Francesco Fichera."}
{"id": "4162784", "revid": "28592", "url": "https://it.wikipedia.org/wiki?curid=4162784", "title": "Alessandro di Mazovia", "text": ""}
{"id": "4162785", "revid": "51900496", "url": "https://it.wikipedia.org/wiki?curid=4162785", "title": "Gorgeous (film)", "text": ""}
{"id": "4162791", "revid": "767487", "url": "https://it.wikipedia.org/wiki?curid=4162791", "title": "December Bride (film)", "text": "December Bride \u00e8 un film irlandese del 1991 diretto da Thaddeus O'Sullivan. Il film, prodotto in Irlanda nel 1990 e distribuito dal novembre del 1991, \u00e8 basato sul romanzo di Sam Hanna Bell e ha vinto un premio speciale della giuria agli European Film Awards del 1990.\nProduzione.\nIl film, diretto da Thaddeus O'Sullivan su una sceneggiatura di David Rudkin con il soggetto di Sam Hanna Bell (autore del romanzo), fu prodotto da British Screen Productions, Central Independent Television, Channel Four Films e Little Bird e girato negli Ardmore Studios a Bray in Irlanda e a Strangford Lough in Irlanda del Nord\nDistribuzione.\nIl film fu distribuito nel Regno Unito nel 1991 dalla British Screen.\nIn Italia \u00e8 stato proiettato al Bergamo Film Meeting a Luglio 1990 "}
{"id": "4162795", "revid": "30610", "url": "https://it.wikipedia.org/wiki?curid=4162795", "title": "Julius Neubronner", "text": "Oltre alla pratica del mestiere di speziale, Julius si ciment\u00f2 nella fotografia e nella cinematografia, invent\u00f2 il sistema di fotografia aerea con i piccioni. Fond\u00f2 inoltre un'azienda specializzata nella produzione di nastri adesivi, che dopo la morte del fondatore fu amministrata dal figlio, Carl Neubronner.\nBiografia.\nProveniente da una famiglia di speziali di Kronberg im Taunus fin dall'adolescenza era appassionato di fotografia, nel 1865 inizi\u00f2 ad usare una macchina fotografica costruita dal padre con il sistema studiato da William Fox Talbot. Quando la macchina costruita dal padre risult\u00f2 obsoleta, in societ\u00e0 con un amico ne acquist\u00f2 una nuova indebitandosi.\nDal 1876 studi\u00f2 farmacia presso l'Universit\u00e0 di Gie\u00dfen dove si un\u00ec al \"Akademisch-Naturwissenschaftlicher Verein\". Poco dopo l'esame da farmacista (1877) inizi\u00f2 a studiare chimica a Berlino, anche se successivamente si spost\u00f2 all'Universit\u00e0 Ruprecht Karl di Heidelberg dove divenne dottore nel 1879.\nFotografia aerea con i piccioni.\nNel 1908 brevett\u00f2 la sua invenzione, l'utilizzo di piccioni per lo scatto di fotografie, questa lo port\u00f2 alla fama dopo le presentazioni avvenute a Dresda, Francoforte e Parigi tra il 1909 e il 1911.\nGli spettatori dell'esibizione di Dresda assistettero all'arrivo di piccioni viaggiatori dotati di un dispositivo fotografico, e le immagini scattate, una volta sviluppate, furono messe in vendita.\nTra il 1910 e il 1911 alle esibizioni di Parigi ricevette delle onorificenze per l'invenzione e per le fotografie scattate. I vertici militari considerarono l'utilizzo della fotografia con i piccioni per la sorveglianza dei campi di battaglia durante la Prima guerra mondiale."}
{"id": "4162796", "revid": "760041", "url": "https://it.wikipedia.org/wiki?curid=4162796", "title": "Autocarretta OM", "text": ""}
{"id": "4162797", "revid": "1546219", "url": "https://it.wikipedia.org/wiki?curid=4162797", "title": "Muselmann", "text": "Muselmann (anche: \"Muselman\", plurale \"Muselm\u00e4nner\", polacco \"Muzu\u0142man\") nel gergo \"Lagerszpracha\" durante il nazionalsocialismo, erano i prigionieri con inedia fino alle ossa gi\u00e0 in fase di pre-agonia.\nAspetto.\nPersone all'ultimo stadio dell'inedia nei campi di concentramento nazisti. Caratterizzati da aspetto fisico tipico dell'inedia, gambe gonfie e ventre gonfio. Per pulsione di autoconservazione erano solo alla ricerca di cibo, ad esempio scarti di patate nei bidoni della spazzatura. Le SS li definivano \"Untermenschen\", e non li curavano. I Kapo furono brutali con loro. Anche i prigionieri finivano in parte nelle baracche, perch\u00e9 caduti in apatia e agonia di fame, e la paura degli altri prigionieri li portava a procurare loro una \"buona fine\".\nAnche a guerra finita le probabilit\u00e0 di sopravvivenza furono minime, dato il grado di malnutrizione e l'elevata incidenza di malattie.\nSignificato e varianti.\nSi \u00e8 ipotizzato che l'origine dell'appellativo di \"muselmann\" (letteralmente, musulmano) riferito ai prigionieri dei Lager nazisti ormai prossimi alla morte possa avere due origini. Queste ipotesi sono ritenute entrambe poco plausibili.\nLa prima ipotesi si riferisce al senso di fatalismo che circondava quegli uomini e donne che, stremati da freddo, malnutrizione, fatica e malattie, sarebbero potuti morire in qualunque momento. La seconda ipotesi si riferisce all'uso di fasciature alla testa, necessarie per la precaria medicazione di piaghe e ferite, che potevano dare l'idea di un turbante.\nUna terza ipotesi fa risalire l'origine del termine al ricordo di carestie nei paesi musulmani viste in passato nei cinegiornali.\nSecondo alcuni deportati, come Aldo Carpi, i prigionieri venivano cos\u00ec chiamati in quanto ridotti ad uno stadio di consunzione estrema cadevano sfiniti in ginocchio con le mani in avanti come la posizione prosternata dei musulmani che pregano.\nAnche il termine gergale russo \"Dochodjaga\" (\u0434\u043e\u0445\u043e\u0434\u044f\u0433\u0430, letteralmente: giunto in fondo, concluso, alla fine) era sovente utilizzato per indicare i prigionieri all'ultimo stadio dell'inedia.\nNel lager femminile di Ravensbr\u00fcck, lo stesso concetto veniva espresso con i sostantivi \"Schmutzst\u00fcck\" e \"Schmuckst\u00fcck\" (rispettivamente, immondizia e gioiello), termini omofoni usati con chiaro riferimento denigratorio."}
{"id": "4162798", "revid": "767487", "url": "https://it.wikipedia.org/wiki?curid=4162798", "title": "The Omaha Trail", "text": "The Omaha Trail \u00e8 un film western statunitense del 1942 diretto da Edward Buzzell e da Edward L. Cahn (non accreditato).\nProduzione.\nIl film, diretto da Edward Buzzell e da Edward L. Cahn (non accreditato) su una sceneggiatura di Jesse Lasky Jr. e Hugo Butler e un soggetto dello stesso Lasky, fu prodotto dalla Metro-Goldwyn-Mayer e girato a Chatsworth (Los Angeles) e a Sonora, in California dal 14 maggio al 25 giugno 1942.\nDistribuzione.\nIl film fu distribuito negli Stati Uniti nel settembre del 1942 dalla Metro-Goldwyn-Mayer e dalla Comet Video per l'home video. \u00c8 stato distribuito anche in Giappone dal 26 settembre 1950."}
{"id": "4162803", "revid": "1005847", "url": "https://it.wikipedia.org/wiki?curid=4162803", "title": "Toponimi latini dei comuni della provincia di Massa-Carrara", "text": "Questo elenco comprende i toponimi latini dei comuni della provincia di Massa e Carrara effettivamente usati in epoca classica, medievale e moderna."}
{"id": "4162804", "revid": "76963", "url": "https://it.wikipedia.org/wiki?curid=4162804", "title": "Franck Gu\u00e9rin", "text": ""}
{"id": "4162805", "revid": "767487", "url": "https://it.wikipedia.org/wiki?curid=4162805", "title": "Voglio essere pi\u00f9 amata", "text": "Voglio essere pi\u00f9 amata (\"Orchestra Wives\") \u00e8 un film del 1942 diretto da Archie Mayo.\n\u00c8 un musical statunitense con George Montgomery, Ann Rutherford e Glenn Miller.\nProduzione.\nIl film, diretto da Archie Mayo su una sceneggiatura di Karl Tunberg e Darrell Ware e un soggetto di James Prindle, fu prodotto da Twentieth Century Fox Film Corporation nel 1942.\nDistribuzione.\nIl film fu distribuito negli Stati Uniti nel 1942 dalla Twentieth Century Fox, dalla Fox Video in VHS nel 1991 e dalla Twentieth Century Fox nel 2005 in DVD.\nAlcune delle uscite internazionali sono state:"}
{"id": "4162806", "revid": "46931", "url": "https://it.wikipedia.org/wiki?curid=4162806", "title": "Orchestra Wives", "text": ""}
{"id": "4162807", "revid": "729019", "url": "https://it.wikipedia.org/wiki?curid=4162807", "title": "Sagittarii", "text": "I sagittarii (al singolare in latino, \"sagittarius\") erano le truppe formate da arcieri che militarono nell'esercito romano, sia come reparti di cavalleria sia come reparti di fanteria. In seguito alla riforma augustea dell'esercito romano fecero parte dei reparti ausiliari, come le coorti \"peditatae\", \"equitatae\" o le \"alae\" di cavalleria.\nSappiamo di un discreto numero di unit\u00e0 ausiliarie di arcieri (almeno 32, nel II secolo), denominate dai Romani \"sagittariorum\" o \"sagittarii\" (da \"sagitta\" = freccia). Queste 32 unit\u00e0 (4 delle quali erano certamente milliarie) potevano contare una forza pari a 17.600 arcieri. Ovviamente non sappiamo se tutti i membri di queste unit\u00e0 \"sagittariorum\" erano arcieri, o solo una parte di essi.\nDa circa il 218 a.C., gli arcieri dell'esercito repubblicano erano virtualmente tutti mercenari, provenienti dall'isola di Creta, che aveva una lunga tradizione. Nel corso della tarda Repubblica (88-30 a.C.) e poi in et\u00e0 augustea, Creta fu gradualmente sostituita da corpi di arcieri provenienti da altre province appena costituite, regioni con forti tradizioni nel tiro con l'arco. Tra queste si ricordano la Tracia, Anatolia e, soprattutto, la Siria. Dei 32 reparti di \"Sagittarii\" della met\u00e0 del II secolo, 13 provenivano dalla Siria, 7 dalla Tracia, 5 dall'Anatolia e solo 1 da Creta, mentre le restanti 6 avevano origini incerta.\nConosciamo, inoltre, tre differenti tipo di arcieri, rappresentati sulla Colonna di Traiano:\nIl primo tipo era quasi certamente proveniente da Siria e Anatolia; il terzo era di tipo tracio. Aggiungiamo che gli archi standard usati dalle \"auxilia\" romane erano archi compositi, ricurvi, sofisticati, compatti e armi molto potenti."}
{"id": "4162810", "revid": "729019", "url": "https://it.wikipedia.org/wiki?curid=4162810", "title": "Ledra Street", "text": "Ledra Street ( \"Odos Lidras\", in turco \"Lokmac\u0131 Caddesi\") \u00e8 la pi\u00f9 importante via commerciale del centro storico di Nicosia, Cipro. La strada pedonalizzata attraversa la parte greco-cipriota della capitale e dal 2008 permette l'ingresso alla parte turco-cipriota attraverso l'unico passaggio esistente all'interno delle mura medievali della citt\u00e0."}
{"id": "4162812", "revid": "767487", "url": "https://it.wikipedia.org/wiki?curid=4162812", "title": "The Loves of Edgar Allan Poe", "text": "The Loves of Edgar Allan Poe (conosciuto anche con il titolo \"The Romance of Annabel Lee\") \u00e8 un film statunitense del 1942 diretto da Harry Lachman. \u00c8 incentrato sulla vita dello scrittore Edgar Allan Poe, in particolare sui suoi anni giovanili.\nTrama.\ntrama in inglese su AFI\nProduzione.\nIl film, diretto da Harry Lachman e sceneggiato da Samuel Hoffenstein, Tom Reed e Arthur Caesar su soggetto di Bryan Foy, fu prodotto dalla Twentieth Century Fox Film Corporation e girato da marzo ad aprile del 1942.\nDurante la lavorazione del film, vennero usati in alternativa i titoli di \"Edgar Allan Poe, The Man Who Walked Alone\" e quello di \"The Romance of Annabel Lee\".\nDistribuzione.\nIl film fu distribuito negli Stati Uniti nel 1942 al cinema dalla Twentieth Century Fox.\nAlcune delle uscite internazionali sono state:"}
{"id": "4162813", "revid": "767487", "url": "https://it.wikipedia.org/wiki?curid=4162813", "title": "The Shores of Molokai", "text": "The Shores of Molokai \u00e8 il trentasettesimo album in studio del chitarrista statunitense Buckethead, pubblicato il 9 agosto 2012 dalla Hatboxghost Music.\nDescrizione.\nSettimo disco appartenente alla serie \"Buckethead Pikes\", \"The Shores of Molokai\" \u00e8 stato reso disponibile inizialmente nel formato digitale tramite il sito ufficiale dei Buckethead Pikes e successivamente il 25 agosto dello stesso anno nel formato fisico.\nLa melodia da 1:43 a 1:56 nel brano \"Mannequins Are My Friend\" \u00e8 una versione pesante della melodia ascoltabile nel brano \"Brewer in the Air\" (dall'album \"Pepper's Ghost\")."}
{"id": "4162815", "revid": "110157", "url": "https://it.wikipedia.org/wiki?curid=4162815", "title": "Sem\u00ebnov (Oblast' di Ni\u017enij Novgorod)", "text": "Sem\u00ebnov () \u00e8 una cittadina della Russia europea centro-orientale, nell'oblast' di Ni\u017enij Novgorod (\"rajon\" Sem\u00ebnovskij).\nSorge sulle rive del fiume e dista circa 70 km da Ni\u017enij Novgorod.\nFondata nel 1644, ha ricevuto lo status di citt\u00e0 nel 1779."}
{"id": "4162821", "revid": "767487", "url": "https://it.wikipedia.org/wiki?curid=4162821", "title": "Happy Land", "text": "Happy Land \u00e8 un film statunitense del 1943 diretto da Irving Pichel.\n\u00c8 un film drammatico tratto dal romanzo di MacKinlay Kantor apparso sul \"The Saturday Evening Post\" il 28 novembre 1942 e nel numero di agosto del 1943 del \"Reader's Digest\". Un adattamento televisivo del film \u00e8 stato trasmesso come episodio della serie antologica \"The 20th Century-Fox Hour\" (CBS) nel febbraio del 1956, con il titolo \"In Times Like These\".\nTrama.\nLew Marsh, un farmacista della piccola comunit\u00e0 di Hartfield, nell'Iowa, \u00e8 a pranzo con la sua moglie devota Agnes quando un telegramma, appena arrivato, notifica loro che il loro unico figlio, Russell, soprannominato \"Rusty\", \u00e8 stato ucciso in azione durante la seconda guerra mondiale.\nProduzione.\nIl film, diretto da Irving Pichel su una sceneggiatura di Julien Josephson e Kathryn Scola con il soggetto di MacKinlay Kantor (autore del romanzo), fu prodotto da Twentieth Century Fox Film Corporation e girato nei 20th Century Fox Studios a Century City e a Santa Rosa in California nel 1943. Una Natalie Wood di cinque anni fa il suo debutto sul grande schermo e appare in una piccola parte.\nDistribuzione.\nIl film fu distribuito negli Stati Uniti nel 1943 al cinema dalla Twentieth Century Fox. \u00c8 stato poi pubblicato in DVD negli Stati Uniti dalla Teakwood Video nel 2004.\nAlcune delle uscite internazionali sono state:"}
{"id": "4162822", "revid": "28592", "url": "https://it.wikipedia.org/wiki?curid=4162822", "title": "Conquista della Serbia", "text": ""}
{"id": "4162824", "revid": "1305772", "url": "https://it.wikipedia.org/wiki?curid=4162824", "title": "Lipa", "text": ""}
{"id": "4162825", "revid": "767487", "url": "https://it.wikipedia.org/wiki?curid=4162825", "title": "La spada e la rosa (film 2004)", "text": "La spada e la rosa, conosciuto anche come Le Cronache di Huadu: La spada e la rosa o The Vampire Effect 2, \u00e8 un film del 2004 diretto da Patrick Leung e Corey Yuen, sequel di \"Vampire Effect\".\nTrama.\nNel reame di Huadu le donne, per volere della Regina, gestiscono il potere e gli uomini sono trattati come schiavi. Questo fino a che, la profezia, lo Star of Rex non ritrover\u00e0 Excalibur, ponendolo alla maledizione che grava sul regno. Blue Bird e Spring, invece di ostacolare l'avverarsi della profezia, finiranno per innamorarsi di Star of Rex e del suo study Blockhead, aiutandoli a detronizzare la malvagia Regina."}
{"id": "4162826", "revid": "149485", "url": "https://it.wikipedia.org/wiki?curid=4162826", "title": "Fu Mingxia", "text": "Biografia.\nFu Mingxia ha esordito nei tuffi all'et\u00e0 di 9 anni, mettendo definitivamente da parte l'iniziale proposito di dedicarsi esclusivamente alla ginnastica. Trasferitasi a Pechino, si \u00e8 affidata totalmente al coach Jian Lian Tu.\nNel 1991, a soli 13 anni, ha vinto il primo oro della sua carriera tuffandosi dalla piattaforma di 10 metri ai mondiali di nuoto a Perth, ed \u00e8 cos\u00ec divenuta la pi\u00f9 giovane campionessa di sempre in una disciplina sportiva. Forte di questo risultato \u00e8 stata ammessa l'anno dopo alle Olimpiadi di Barcellona, che l'hanno vista trionfatrice: coi suoi 14 anni \u00e8 risultata la seconda campionessa olimpica pi\u00f9 giovane di tutti i tempi, dopo l'oro conquistato nel 1936 da un'altra tuffatrice, la statunitense Marjorie Gestring, all'epoca tredicenne. Fu Mingxia si \u00e8 confermata ai mondiali di nuoto a Roma nel 1994.\nNel 1996 la campionessa cinese si \u00e8 presentata ai giochi olimpici di Atlanta proponendosi per la prima volta al trampolino da 3 metri, senza rinunciare alla prediletta piattaforma. Ha conquistato l'oro in entrambe le specialit\u00e0.\nStudentessa dal 1997 in economia all'Universit\u00e0 Tsinghua, Fu Mingxia non si \u00e8 lasciata scappare le Universiadi del 1999, dove ha gareggiato nelle specialit\u00e0 che aveva gi\u00e0 scelto per le Olimpiadi di Atlanta, riuscendo a confermare i due titoli.\nAi giochi olimpici di Sydney, nel 2000, le ultime grandi soddisfazioni per Fu Mingxia: oro nel trampolino da 3 metri e argento nei tuffi sincronizzati dallo stesso in coppia con Guo Jingjing. Terminato l'evento, l'atleta ha annunciato a sorpresa il ritiro (\u00e8 stata inserita quindi nella \"International Swimming Hall of Fame)\".\nAttualmente vive a Hong Kong col marito, l'imprenditore Anthony Leung, gi\u00e0 Ministro delle Finanze. Ha tre figli: una femmina e due maschi."}
{"id": "4162828", "revid": "51901557", "url": "https://it.wikipedia.org/wiki?curid=4162828", "title": "The Twins Effect II", "text": ""}
{"id": "4162829", "revid": "1442080", "url": "https://it.wikipedia.org/wiki?curid=4162829", "title": "Adolphe Bartels", "text": " Ha scritto due racconti storici della Rivoluzione, nel 1834 e 1836 rispettivamente. Ha inoltre pubblicato \" Radical\", organo ufficiale del movimento liberale dal 1837 al 1838."}
{"id": "4162830", "revid": "729019", "url": "https://it.wikipedia.org/wiki?curid=4162830", "title": "Cavalleria legionaria", "text": "La cavalleria legionaria (composta da cavalieri, ovvero \"equites\" in latino) era parte integrante e complementare in alcune sue funzioni della legione romana. Venne istituita in epoca regia dallo stesso Romolo. Fu abolita in due circostanze: all'epoca della riforma mariana dell'esercito romano, ripristinata in epoca augustea, sciolta nuovamente al tempo di Traiano ed, infine, potenziata al tempo di Gallieno.\nEpoca regia.\nFu Romolo a creare un primo contingente militare di 300 cavalieri, dove ciascun squadrone di cavalleria (100 per ciascuna trib\u00f9) era alle dipendenze di un \"tribunus celerum\". Quando in seguito la citt\u00e0 di Roma si ingrand\u00ec e i Romani si unirono ai Sabini, Romolo decise di raddoppiare il numero dei suoi armati, compresi i cavalieri, che furono cos\u00ec portati a 600. Questi 300 cavalieri aggiuntivi potrebbero rappresentare quella stessa guardia personale \"montata\" (i \"celeres\") che sempre Romolo istitu\u00ec, ma che, dopo la sua morte, venne sciolta da Numa Pompilio, il quale riport\u00f2 il numero dei cavalieri totali ancora a 300. Come istitu\u00ec oltre settecento anni pi\u00f9 tardi Augusto con la creazione della guardia pretoriana a difesa del \"Princeps\".\nTarquinio Prisco (VII secolo a.C.- prima met\u00e0 del VI secolo a.C.), quinto re di Roma, riordin\u00f2 l'ordine equestre, tornando a raddoppiare il numero dei cavalieri ed aggiungendo tre nuove centurie (oltre a quelle costituite dalle trib\u00f9 dei \"Ramnes\", \"Tities\" e \"Luceres\"), a cui fu dato l'appellativo di \"posteriores\" o \"sex suffragia\". Ci\u00f2 port\u00f2 nuovamente gli \"equites\" al numero di 600; contemporaneamente la riforma stabil\u00ec che i figli dei cavalieri potessero indossare la \"toga praetexta\". Attraverso questa riforma Tarquinio Prisco avrebbe voluto ricreare il corpo speciale dei \"celeres\" romulei, ma l'opposizione di Attio Nevio lo costrinse ad aumentare semplicemente il corpo di cavalleria per aggirarne l'opposizione di Nevio.\nCon la riforma serviana, alla prima classe, Servio Tullio aggiunse altre dodici centurie di cavalieri, per un totale di diciotto centurie di \"equites\". Ora i cavalieri dovevano disporre di un reddito di pi\u00f9 di 100.000 assi. Per l'acquisto dei cavalli l'erario stabil\u00ec, inoltre, lo stanziamento annuo di 10.000 assi a centuria, mentre sanc\u00ec che fossero le donne non sposate a pagarne il mantenimento degli stessi con 2.000 assi annui a centuria. Tale costo fu pi\u00f9 tardi trasferito alle classi pi\u00f9 ricche.\nL'armamento dei cavalieri consisteva in un elmo, uno scudo rotondo (\"clipeus\") in bronzo, oltre ad una lancia leggera ed una spada.\nSecondo Polibio, i cavalieri anticamente non avevano una corazza, bens\u00ec una semplice trabea, per cui era facile e comodo salire e scendere da cavallo, ma negli scontri correvano grossi rischi poich\u00e9 combattevano praticamente nudi.\nLa maggior parte dei cavalieri portava una lancia (\"hasta\") ed un piccolo scudo rotondo (\"parma equestris\"). Polibio aggiunge che, in tempi antichi:\nRiguardo invece allo scudo, Polibio scrive:\nQuesto il motivo per cui, sempre per lo storico greco, questo genere di armatura forniva loro un pessimo servizio, e fu in seguito sostituita (almeno a partire dalle guerre puniche) con quella di tipo greco.\nLa funzione tattica della cavalleri legionaria di epoca regia e di inizio Repubblica, si basava su: mobilit\u00e0, compiti di avanguardia ed esplorazione, quale scorta, oltre che per azioni di disturbo o di inseguimento al termine della battaglia, infine per spostarsi pi\u00f9 rapidamente sul campo di battaglia e prestare soccorso a quei reparti di fanteria in difficolt\u00e0.\nI cavalieri usavano briglie e morsi, ma le staffe e la sella erano sconosciuti: non \u00e8 quindi ipotizzabile una cavalleria \"da urto\". Quei cavalieri che, nelle stele funerarie appaiono armati di lancia e spada, protetti da un elmo, magari con scudo e piastra pettorale, erano molto probabilmente una sorta di fanteria oplitica mobile. Tito Livio racconta che ancora nel 499 a.C., il dittatore Aulo Postumio Albo Regillense, ordin\u00f2 ai cavalieri di scendere dai cavalli ed aiutarie la fanteria contro quella dei Latini in prima linea.\nSi trattava delle fasi conclusive della battaglia del lago Regillo. I cavalieri romani risalirono, infine, sui loro destrieri e si diedero ad inseguire i nemici in fuga. La fanteria tenne dietro e cos\u00ec venne conquistato il campo latino.\nEpoca repubblicana.\nCon la riforma manipolare descritta da Livio e da Polibio, la cavalleria torn\u00f2 a disporre di 300 cavalieri. Erano divisi in dieci squadroni (\"turmae\"), a capo dei quali erano posti tre comandanti. Il primo ufficiale comandava lo squadrone di trenta elementi, mentre gli altri due svolgevano la funzione di \"decadarchi\", e tutti e tre erano chiamati decurioni. In caso di assenza del pi\u00f9 alto in grado, gli succedeva il secondo e poi il terzo.\nI cittadini romani erano, inoltre, obbligati a prestare servizio militare, entro il quarantaseiesimo anno di et\u00e0, per almeno 10 anni per i cavalieri. Con la riforma mariana dell'esercito romano, veniva abolita sia la cavalleria legionaria venendo per\u00f2 sostituiti con speciali corpi di truppe ausiliarie o alleate, a supporto e complemento della nuova legione romana. A causa della concentrazione nelle legioni di cittadini, di una forza di fanteria pesante, le armate romane dipendevano dall'affiancamento di cavalleria ausiliaria di supporto. Per necessit\u00e0 tattica, le legioni erano quasi sempre accompagnate da un numero eguale o superiore di truppe ausiliarie pi\u00f9 leggere, che erano reclutate fra i non cittadini dei territori sottomessi, oltre a contingenti di cavalleria alleata.\nIl costante contatto con il mondo dei Celti e dei Germani durante la conquista della Gallia indusse Gaio Giulio Cesare a rivalutare il corpo della cavalleria, tanto che ne fece un impiego crescente negli anni, reintroducendo unit\u00e0 di cavalleria permanente accanto alla fanteria delle legioni ed a quella ausiliaria. Reclut\u00f2 tra le sue fila soprattutto Galli e Germani, inquadrando queste nuove unit\u00e0 sotto decurioni romani, con grado pari a quello dei centurioni legionari.\nL'armamento base dei cavalieri consisteva in un elmo, uno scudo rotondo (\"clipeus\") in bronzo, oltre ad una lancia ed una spada. Riguardo alla cavalleria legionaria, sembra che la stessa abbia cambiato il suo armamento intorno al 300 a.C., quando venne trasformata da \"leggera\" in \"pesante\", dotando tutti i cavalieri di un'armatura metallica di tipo greco. In questo genere di panoplia di tipo greco, la punta della lancia arrivava efficacemente a bersaglio, in quanto la struttura della lancia era rigida e robusta; se la si capovolgeva, risultava ugualmente efficace e preciso l'utilizzo del puntale. Identico discorso vale anche per gli scudi greci, molto solidi, particolarmente utili sia contro gli attacchi da lontano, sia da vicino.\nSembra che fino al 200 a.C. circa, la cavalleria romana indossasse corazze di bronzo, ma dopo questo periodo la corazza venne sostituita con una in maglia di ferro (\"lorica hamata\"), dove solo gli ufficiali mantennero la corazza anatomica (\"lorica musculata\"). Nel tardo II secolo a.C. poi, alcuni cavalieri cominciarono a portare delle lunghe lance (\"contus\"), che dovevano essere tenute con entrambe le mani, precludendo loro l'utilizzo dello scudo.\nL'equipaggiamento dei cavalieri al tempo della conquista della Gallia, era costituito da un sago, una cotta di maglia in ferro, l'elmo e probabilmente uno scudo rotondo. La sella era di tipo gallico, con quattro pomi, ma senza staffe. I cavalli erano probabilmente ferrati come da tradizione gallica. Come armi da offesa portavano il gladio e il pilum, o un'asta pi\u00f9 pesante detta \"contus\".\nEpoca alto imperiale.\nLa cavalleria legionaria, abolita nell'epoca di Gaio Mario, fu reintrodotta da Augusto. Si trattava per\u00f2 di una forza alquanto ridotta, composta di soli 120 cavalieri (comandati da centurioni, non da decurioni; dotati di uno scudo pi\u00f9 piccolo e rotondo, detto \"parma\" o \"clipeus\"), come ci racconta Giuseppe Flavio, al tempo della prima guerra giudaica. Potrebbe essere stata abolita, almeno per un breve periodo di tempo dall'imperatore Traiano, considerando che viene citata in un discorso del suo successore, Adriano. Del resto esistevano ormai numerosi reparti di cavalleria ausiliaria (formata da provinciali e alleati, i cosiddetti \"peregrini\"), quale degno completamento tattico e strategico alla fanteria legionaria (formata invece da cittadini romani). Si trattava di unit\u00e0 altamente specializzate, arruolate in aree territoriali di antiche tradizioni, come segue:\nResosi conto dell'impossibilit\u00e0 di proteggere contemporaneamente tutte le province dell'impero con una statica linea di uomini posizionati a ridosso della frontiera, Gallieno svilupp\u00f2 una pratica che era iniziata verso la fine del II secolo sotto Settimio Severo (con il posizionamento di una legione, la legio II Parthica, a pochi chilometri da Roma), ovvero posizionando una riserva strategica di soldati ben addestrati pronti ad intervenire, dove serviva nel minor tempo possibile (contingenti di cavalleria a \"Mediolanum\", \"Sirmio\", \"Poetovio\" e \"Lychnidos\").\nIn accordo con queste considerazioni, Gallieno attorno agli anni 264-268, o forse poco prima, costitu\u00ec questa riserva strategica centrale (che sar\u00e0 alla base della futura riforma dell'esercito di Diocleziano), formata prevalentemente da unit\u00e0 di cavalleria pesante dotate di armatura (i cosiddetti \"promoti\", tra cui spiccavano gli \"equites Dalmatae\", gli \"equites Mauri et Osroeni\"), poich\u00e9 queste percorrevano distanze maggiori in minor tempo della fanteria legionaria o ausiliaria. Ed ogni volta che i barbari sfondavano il \"limes romano\" e s'inoltravano nelle province interne, la \"riserva strategica\" poteva cos\u00ec intervenire con forza dirompente. La base principale scelta da Gallieno per la nuova armata fu posta a Milano, punto strategico equidistante da Roma e dalle vicine frontiere settentrionali della Rezia e del Norico. Si trattava di un'iniziativa resasi necessaria anche a causa della perdita degli Agri Decumates tra il Reno ed il Danubio, che aveva portato i vicini Germani a trovarsi pi\u00f9 vicini alla penisola italica, centro del potere imperiale.\nI generali che comandavano questa forza, quindi, avevano nelle loro mani un potere incredibile e non \u00e8 un caso che futuri augusti come Claudio II il Gotico o Aureliano ricoprissero questo incarico prima di diventare imperatori. La predisposizione per la cavalleria riguardava non solo le forze ausiliarie ed i numeri, ma anche le legioni stesse. Non \u00e8 chiaro se sia stato l'imperatore Gallieno ad aumentare il contingente di cavalleria interno alla legione stessa, portandolo da soli 120 cavalieri a 726, o i suoi successori, gli imperatori illirici, come una parte della storiografia moderna sembra sostenere. La nuova unit\u00e0 di cavalleria legionaria risultava divisa tra le dieci coorti legionarie, dove alla prima coorte erano affiancati 132 cavalieri (pari a 4 \"turmae\", ciascuna posta sotto il comando di un decurione), mentre alle altre nove 66 ciascuna (pari a 2 \"turmae\" per ciascuna delle 9 coorti). In totale si avevano ben 22 \"turmae\" per ogni nuova legione. La riprova di tutto ci\u00f2 sembra derivare da un'iscrizione trovata a Baden in Germania, dove su un anello \u00e8 scritto: \"EQ(ues) LEG(ionis) XXI SEXTI T(urmarum?)\".\nQuesto incremento della cavalleria fu dovuto proprio alla necessit\u00e0 di avere un esercito sempre pi\u00f9 \"mobile\" e versatile nel corso del III secolo, come conseguenza delle continue invasioni, sia da parte dei barbari lungo i confini settentrionali, sia a causa della crescente minaccia orientale, dove alla dinastia dei Parti Arsacidi subentr\u00f2 (dal 224) quella dei Sasanidi, assai pi\u00f9 bellicosa e che intendeva replicare ai fasti dell'antico Impero achemenide. Vi \u00e8, infine, da aggiungere che proprio in seguito alla riforma di Gallieno (o degli imperatori illirici), la cavalleria legionaria and\u00f2 lentamente separandosi dalla fanteria legionarie, divenendo di fatto indipendente sotto Costantino I (324-337) e cessando cos\u00ec di esistere come \"cavalleria legionaria\" (aggregata alla legione romana)."}
{"id": "4162832", "revid": "339392", "url": "https://it.wikipedia.org/wiki?curid=4162832", "title": "Disastro del Maracan\u00e0", "text": ""}
{"id": "4162835", "revid": "51901635", "url": "https://it.wikipedia.org/wiki?curid=4162835", "title": "First Mission - La prima missione", "text": ""}
{"id": "4162836", "revid": "254059", "url": "https://it.wikipedia.org/wiki?curid=4162836", "title": "Torre di Piubega", "text": ""}
{"id": "4162837", "revid": "113146311", "url": "https://it.wikipedia.org/wiki?curid=4162837", "title": "Dino Madaudo", "text": "Biografia.\nDi professione ragioniere,Consigliere Comunale di Messina dal 1964 al 1993, Delegato Municipale del Villaggio Castanea delle Furie; Presidente dell'Istituto Regionale per il Credito alla Cooperazione (IRCAC). Segretario provinciale del PSDI di Messina da 1979 al 1983. Eletto per la prima volta deputato nazionale nel 1979 con il Partito Socialista Democratico Italiano. Eletto ,Segretario dell'Ufficio di Presidenza della Camera dei Deputati : Madaudo sar\u00e0 rieletto Deputato anche in altre tre legislature. Da sempre appartenente al PSDI, Negli ultimi anni dopo la fine della Prima Repubblica, ritorna in politica e partecipa attivamente nella riorganizzazione del Partito di cui ha sempre fatto parte. \u00c8 stato anche, Sindaco di Santa Venerina in provincia di Catania e Consigliere Comunale di Tortorici (Me). \u00c8 stato membro della Direzione Regionale e Nazionale del Partito Socialdemocratico e Capo Gruppo Parlamentare alla Camera dei Deputati.\nIncarichi parlamentari.\n\u00c8 stato componente delle seguenti commissioni parlamentari: Trasporti; Difesa; Industrie e commercio; Affari costituzionali; Lavoro e previdenza sociale; Affari sociali; Finanze.\nSottosegretario di Stato.\nSottosegretario di Stato per le Finanze nel governo di Ciriaco De Mita, nel sesto e settimo governo di Giulio Andreotti e sottosegretario alla Difesa nel primo governo di Giuliano Amato."}
{"id": "4162838", "revid": "196390", "url": "https://it.wikipedia.org/wiki?curid=4162838", "title": "Nick Fury jr", "text": ""}
{"id": "4162839", "revid": "28592", "url": "https://it.wikipedia.org/wiki?curid=4162839", "title": "Vescovo di Amasea", "text": ""}
{"id": "4162840", "revid": "51901724", "url": "https://it.wikipedia.org/wiki?curid=4162840", "title": "The Twins Effect", "text": ""}
{"id": "4162841", "revid": "28592", "url": "https://it.wikipedia.org/wiki?curid=4162841", "title": "Scala (Torregrotta)", "text": ""}
{"id": "4162843", "revid": "797136", "url": "https://it.wikipedia.org/wiki?curid=4162843", "title": "Ali Khaseif", "text": ""}
{"id": "4162845", "revid": "716642", "url": "https://it.wikipedia.org/wiki?curid=4162845", "title": "Ali Khasif", "text": ""}
{"id": "4162848", "revid": "1784425", "url": "https://it.wikipedia.org/wiki?curid=4162848", "title": "Bo Xilai", "text": "Biografia.\nBo Xilai \u00e8 il quarto figlio dell'ex leader del Partito Comunista Cinese Bo Yibo, che fu ministro delle Finanze nei primi anni della Repubblica Popolare Cinese. Nel 1965, per aver sostenuto relazioni commerciali pi\u00f9 aperte con l'Occidente, perse ogni ruolo nel governo e nel partito. Fu riabilitato e assunse nuovamente la carica di vice-premier nel 1979.\nBo Xilai ha acquisito notoriet\u00e0 durante i suoi mandati come sindaco del polo economico costiero di Dalian e come governatore della provincia di Liaoning. Dal 2004 al novembre 2007 \u00e8 stato ministro del Commercio. Tra il 2007 e il 2012 \u00e8 stato membro del Politburo e presidente del partito nella municipalit\u00e0 di Chongqing.\nA Chongqing, Bo ha condotto una campagna contro il crimine organizzato, ha aumentato i programmi di spesa sociale, ha mantenuto alte percentuali di crescita del Pil e si \u00e8 mostrato favorevole ad un ritorno della \"cultura rossa\" tipica della Grande rivoluzione culturale.\nLe sue lotte per la promozione di valori egualitari e i risultati del \"modello Chongqing\" lo hanno reso il campione della \"nuova sinistra cinese\", composta da maoisti e da social-democratici delusi dalle recenti riforme economiche di matrice neoliberista e dalla crescente diseguaglianza economica. Tuttavia, la percezione dell'illegalit\u00e0 delle campagne anti-corruzione di Bo, insieme alle preoccupazioni per la sua forte personalit\u00e0 e per le sue tendenza da \"battitore libero\", lo hanno reso una figura controversa.\nLo scandalo Wang Lijun.\nLe fortune politiche di Bo Xilai sono terminate bruscamente in seguito ad uno degli scandali di maggiore portata che abbiano interessato la leadership cinese dal clamore legato alla morte di Lin Biao nel 1971. Wang Lijun, il capo della polizia di Chongqing, tra i maggiori sostenitori di Bo e uomo di punta della sua campagna anti-criminalit\u00e0, dopo aver scoperto l'omicidio ai danni di un uomo d'affari inglese, Neil Heywood, cerc\u00f2 asilo presso il consolato degli Stati Uniti a Chengdu, rivelando dettagli su un presunto coinvolgimento di Bo.\nWang Lijun e la moglie di Bo, Gu Kailai, sono stati condannati rispettivamente a 15 anni di reclusione e alla pena capitale (con sospensione della pena), commutata in ergastolo, per l'omicidio di Heywood. Dopo la sentenza, Bo \u00e8 stato rimosso dall'incarico di capo del Partito di Chongqing (marzo 2012) e sospeso dal Politburo il mese seguente.\nBo era considerato un candidato probabile per la promozione al Comitato permanente del Politburo. Il rinnovo dei membri del Comitato era previsto per l'ottobre 2012, durante il XVIII Congresso nazionale del Partito Comunista Cinese. Ma, a causa della condanna, il 28 settembre 2012 \u00e8 stato espulso dal partito e lasciato al giudizio della magistratura cinese con l'accusa di corruzione, abuso di potere, reati sessuali e favoreggiamento.\nIl 21 settembre 2013 \u00e8 stato dichiarato colpevole di corruzione e condannato all'ergastolo, poi confermato in via definitiva il 25 ottobre successivo."}
{"id": "4162849", "revid": "767487", "url": "https://it.wikipedia.org/wiki?curid=4162849", "title": "Gentle Annie", "text": "Gentle Annie \u00e8 un film statunitense del 1944 diretto da Andrew Marton. \u00c8 tratto da un romanzo di MacKinlay Kantor.\nProduzione.\nIl film, diretto da Andrew Marton su una sceneggiatura di Lawrence Hazard con il soggetto di MacKinlay Kantor (autore del romanzo), fu prodotto da Metro-Goldwyn-Mayer e Loew's e girato ad Agoura in California dal 7 agosto al settembre del 1944.\nDistribuzione.\nIl film fu distribuito negli Stati Uniti nel dicembre del 1944 al cinema dalla Metro-Goldwyn-Mayer. \u00c8 stato poi pubblicato in DVD negli Stati Uniti dalla Comet Video e dalla Teakwood Video nel 2004."}
{"id": "4162851", "revid": "767487", "url": "https://it.wikipedia.org/wiki?curid=4162851", "title": "Lord Reay", "text": "Lord Reay \u00e8 un titolo ereditario della nobilt\u00e0 inglese della par\u00eca scozzese. Lord Reay (pronounciato \"ray\") \u00e8 un titolo ereditario affidato al capo del Clan Mackay, le cui terre si trovavano a Strathnaver nell'area nord-ovest del Sutherland, area conosciuta anche col nome Reay Country. Il territorio venne venduto ai Conti di Sutherland sul finire del XVIII secolo.\nStoria.\nIl titolo venne creato nel 1628 per il soldato Sir Donald Mackay, I baronetto. Egli era gi\u00e0 stato creato Baronetto, di Far, nella Baronett\u00eca della Nuova Scozia. Egli venne succeduto da suo figlio, il secondo lord, che combatt\u00e9 nelle file dei realisti nella Guerra civile inglese. Alla morte del suo pro-pro-pro-pronipote, il IX lord, la linea primogenita si estinse. L'ultimo lord venne succeduto da un suo cugino, il X lord. Egli era il figlio di Barthold John Christian Mackay (che era stato creato \"Barone Mackay di Ophemert e Zennewijnen\" nei Paesi Bassi nel 1822), il pronipote di Hon. Aeneas Mackay, un generale di brigata dell'esercito olandese era figlio secondogenito del secondo lord. Lord Reay era cittadino olandese e prest\u00f2 servizio come ministro del governo dei Paesi Bassi. Suo figlio, l'XI lord, divenne cittadino britannico nel 1877 e quattro anni pi\u00f9 tardi venne creato Barone Reay, di Durness nella contea di Sutherland, nella Par\u00eca del Regno Unito. Lord Reay divenne poi governatore di Bombay, Sottosegretario di Stato per l'India sotto il governo liberale di Lord Rosebery e Lord Luogotenente di Roxburghshire.\nAlla sua morte la baron\u00eca inglese divenne estinta mentre venne succeduto negli altri suoi titoli da suo cugino, il XII lord. Egli era figlio del barone Aeneas Mackay (1806\u20131876) (politico olandese che era stato creato \"Barone Mackay\" nei Paesi Bassi nel 1858), figlio di Johan Francois Hendrik Jakob Ernestus Mackay, fratello del X lord Reay. Egli fu anche cittadino olandese. Ad ogni modo suo figlio, il XIII lord, divenne cittadino britannico nel 1938 e successivamente ottenne un seggio alla Camera dei Lords come pari di Scozia. Attualmente il titolo \u00e8 detenuto dal figlio di quest'ultimo, il XIV lord il quale \u00e8 membro del parlamento europeo e gi\u00e0 fu tra i conservatori nei governi di Margaret Thatcher e John Major. Lord Reay continua ad essere membro della Camera dei Lords anche dopo l'House of Lords Act del 1999.\nLords Reay (1628).\nL'erede apparente \u00e8 il figlio del detentore, \u00c6neas Simon Mackay, maestro di Reay (n. 1965)\nL'erede dell'erede apparente \u00e8 il figlio di quest'ultimo, Alexander Shimi Markus Mackay (n. 2010)."}
{"id": "4162852", "revid": "830939", "url": "https://it.wikipedia.org/wiki?curid=4162852", "title": "Nina Garcia", "text": "Biografia.\nStudi.\nFiglia di un ricco importatore della Colombia, Nina Garcia si diploma in Massachusetts nel 1983 per poi conseguire la laurea alla \"Boston University\". Successivamente frequenta la \"Ecole Superieure de la Mode\" di Parigi e nel '92 il \"Fashion Institute of Technology \" di New York.\nCarriera.\nInizia a lavorare nel settore della moda negli anni '80 nell'ufficio di pubbliche relazioni di Perry Ellis e del suo allora designer Marc Jacobs.\nSi sposter\u00e0 poi da \"Mirabella\", giornale di moda, dove lavorer\u00e0 come redattore di mercato e assistente di moda, fino ad assumere una posizione in Elle.\nDiventer\u00e0 direttore di moda nel 2000, posizione che lascer\u00e0 solo nel 2008. Nel settembre dello stesso anno inizia il suo percorso come direttore di moda di Marie Claire, occupandosi inoltre della copertina e del reparto moda della rivista.\nAltri progetti.\n\u00c8 membro del cast di giudici di Project Runway sin dalla prima stagione (2004) al fianco di Heidi Klum e Michael Kors.\nHa preso parte alla giuria di Miss Universo nel 2007, che ha incoronato la giapponese Riyo Mori.\nInoltre \u00e8 autrice di quattro libri sulla moda, pubblicati da HarperCollins: \"The Little Black Book of Style\" (2007), \"The One Hundred: A Guide to the Pieces Every Stylish Woman Must Own\" (2008), \"The Style Strategy\" (2009) e \"Nina Garcia's Look Book\" (2010).\nVita privata.\n\u00c8 sposata con David Conrod con il quale ha due bambini: Lucas (24 marzo 2007) e Alexander (26 novembre 2010)."}
{"id": "4162853", "revid": "227767", "url": "https://it.wikipedia.org/wiki?curid=4162853", "title": "Grande Sollevazione Polacca", "text": ""}
{"id": "4162854", "revid": "227767", "url": "https://it.wikipedia.org/wiki?curid=4162854", "title": "Sollevazioni slesiane", "text": ""}
{"id": "4162855", "revid": "124893603", "url": "https://it.wikipedia.org/wiki?curid=4162855", "title": "Khamis Esmaeel", "text": "Carriera.\nNazionale.\nHa partecipato ai Giochi Olimpici di Londra 2012, scendendo in campo in tutte e 3 le partite disputate dalla sua Nazionale senza mai segnare."}
{"id": "4162856", "revid": "227767", "url": "https://it.wikipedia.org/wiki?curid=4162856", "title": "Slesia Superiore", "text": ""}
{"id": "4162858", "revid": "287204", "url": "https://it.wikipedia.org/wiki?curid=4162858", "title": "Rychnov nad Kneznou", "text": ""}
{"id": "4162859", "revid": "51902044", "url": "https://it.wikipedia.org/wiki?curid=4162859", "title": "Cory Yuen", "text": ""}
{"id": "4162862", "revid": "486946", "url": "https://it.wikipedia.org/wiki?curid=4162862", "title": "Cannonball Run II", "text": ""}
{"id": "4162863", "revid": "838137", "url": "https://it.wikipedia.org/wiki?curid=4162863", "title": "Abdulaziz Hussain", "text": "Carriera.\nClub.\nHa giocato 16 partite nella AFC Champions League.\nNazionale.\nHa partecipato ai Giochi Olimpici di Londra 2012, scendendo in campo contro Uruguay e Senegal, senza mai segnare. Il 6 settembre 2012 esordisce con la Nazionale maggiore in una partita amichevole persa per 1-0 contro il Giappone."}
{"id": "4162864", "revid": "51902103", "url": "https://it.wikipedia.org/wiki?curid=4162864", "title": "The Young Master - Il ventaglio bianco", "text": ""}
{"id": "4162866", "revid": "287204", "url": "https://it.wikipedia.org/wiki?curid=4162866", "title": "Borohradek", "text": ""}
{"id": "4162867", "revid": "484362", "url": "https://it.wikipedia.org/wiki?curid=4162867", "title": "Mecklenburgo", "text": ""}
{"id": "4162869", "revid": "767487", "url": "https://it.wikipedia.org/wiki?curid=4162869", "title": "La nave senza nome", "text": "La nave senza nome (\"Wing and a Prayer\") \u00e8 un film statunitense del 1944 diretto da Henry Hathaway.\n\u00c8 un film di guerra e di propaganda classico ambientato nel teatro del Pacifico durante la seconda guerra mondiale e interpretato da Dana Andrews e Don Ameche. Il film racconta liberamente i reali eventi storici legati principalmente alla battaglia del Mar dei Coralli e alla battaglia delle Midway. Fu nominato nel 1944 per gli Academy Award per la migliore sceneggiatura originale.\nProduzione.\nIl film, diretto da Henry Hathaway su una sceneggiatura di Jerome Cady, Mortimer Braus e Jo Swerling con il soggetto di Jerome Cady, fu prodotto da Twentieth Century Fox Film Corporation e girato a San Diego in California dal 14 febbraio all'aprile del 1944. I titoli di lavorazione furono \"Queen of the Flat Tops\" e \"Torpedo Squadron 8\".\nDistribuzione.\nIl film fu distribuito negli Stati Uniti nel 1944 al cinema dalla Twentieth Century Fox e dalla Fox Video per l'home video nel 1991. \u00c8 stato poi pubblicato in DVD negli Stati Uniti dalla Twentieth Century Fox nel 2001. Il film \u00e8 conosciuto anche con il titolo \"Wing and a Prayer: The Story of Carrier X\".\nAlcune delle uscite internazionali sono state:"}
{"id": "4162870", "revid": "46931", "url": "https://it.wikipedia.org/wiki?curid=4162870", "title": "Wing and a Prayer", "text": ""}
{"id": "4162871", "revid": "227767", "url": "https://it.wikipedia.org/wiki?curid=4162871", "title": "Cornelius Cooper Johnson", "text": ""}
{"id": "4162874", "revid": "287204", "url": "https://it.wikipedia.org/wiki?curid=4162874", "title": "Dobruska", "text": ""}
{"id": "4162875", "revid": "838137", "url": "https://it.wikipedia.org/wiki?curid=4162875", "title": "Khalid Eisa", "text": "Carriera.\nClub.\nTra il 2010 ed il 2016 ha giocato 32 partite nella AFC Champions League.\nNazionale.\nIl 10 ottobre 2011 esordisce in Nazionale nella partita di qualificazione ai Mondiali 2014 persa per 2-1 contro la Corea del Sud; un mese pi\u00f9 tardi parte ancora da titolare nella gara di ritorno con i coreani, chiusasi col punteggio di 2-0. Ha inoltre preso parte ai Giochi Olimpici di Londra 2012."}
{"id": "4162880", "revid": "287204", "url": "https://it.wikipedia.org/wiki?curid=4162880", "title": "Kostelec nad Orlici", "text": ""}
{"id": "4162882", "revid": "599013", "url": "https://it.wikipedia.org/wiki?curid=4162882", "title": "Fabrice Olinga", "text": "Caratteristiche tecniche.\nOlinga \u00e8 un attaccante dal fisico asciutto, veloce e abile con entrambi i piedi; viene spesso paragonato sia fisicamente che nello stile di gioco a Samuel Eto'o.\nCarriera.\nClub.\nGiovanili.\nOlinga inizia a giocare nella \u201cSamuel Eto'o Foundation\u201d, fondazione benefica creata dall'attaccante camerunese per aiutare la giovent\u00f9 del Camerun a costruirsi un futuro migliore. Per Olinga, cos\u00ec come con altri ragazzi, la fondazione funge da trampolino di lancio verso il calcio europeo e cos\u00ec a 13 anni il piccolo Fabrice si trasferisce al Maiorca, squadra che ha contribuito a lanciare proprio Eto'o. Notato nella Costa Blanca Cup di Benidorm, Olinga nel gennaio 2009 viene tesserato per i maiorchini e impressiona i suoi allenatori per la capacit\u00e0 di risolvere le partite, anche contro avversari pi\u00f9 grandi di lui.\nDue anni e mezzo dopo, il responsabile del settore giovanile del M\u00e1laga Manuel Casanova lo nota e decide di portarlo in Andalusia. Aggregato alla filial, alla prima stagione in biancoblu contribuisce al raggiungimento della finale della Copa del Rey giovanile, che per\u00f2 poi non gioca per squalifica.\nM\u00e1laga.\nNella stagione 2012-2013 viene aggregato alla prima squadra dei \"Boquerones\". Debutta il 18 agosto seguente durante la prima giornata di Liga al 58' della sfida giocata a Vigo contro il Celta e vinta 1-0 grazie al gol vittoria di Fabrice al 84\u00ba. Andando a segno diventa il pi\u00f9 giovane marcatore di sempre nella competizione, a 16 anni e 98 giorni, superando il record precedente appartenente a Iker Muniain. Con questa apparizione diventa anche il quinto giocatore pi\u00f9 giovane ad aver mai esordito nella competizione e il primo dal 1966.\nIl 22 agosto fa il suo esordio in UEFA Champions League nella gara tra Malaga e Panathinaikos valida per l'ultimo turno preliminare partendo da titolare. Conclude la sua prima stagione da professionista con 6 presenze e 1 gol tra Campionato, Champions League e Copa del Rey.\nApollon Limassol ed il prestito al Zulte Waregem.\nLa stagione seguente gioca altre 8 partite in Liga prima che il 20 gennaio 2014 venga ceduto a titolo definitivo (per 500.000 euro) alla squadra cipriota del Apollon Limassol che lo gira in prestito fino al termine della stagione in Belgio al Zulte Waregem nel quale gioca 7 partite di Pro League senza segnare alcun gol.\nNell'estate 2014 torna, scaduto il prestito, all' che lo schiera per la prima volta in campo il 27 novembre seguente nella sfida di UEFA Europa League contro il Zurigo nel quale subentra al 55\u00ba minuto a F\u014dt\u012bs Papoul\u012bs.\nSampdoria.\nI prestiti al Viitorul Costanza ed il passaggio al Mouscron Peruwelz.\nIl 19 febbraio 2015 viene ceduto in prestito ai rumeni del Viitorul Costanza che militano in Liga I; il trasferimento avviene su avallo della Sampdoria che, terminati i posti disponibili per gli extracomunitari, parcheggia il giocatore ai \"Pu\u0219tii lui Hagi\", mantenendo il controllo sull'operazione. Fabrice tuttavia non pu\u00f2 mai scendere in campo a causa della mancanza del permesso di lavoro. Il 16 luglio 2015 sia aggrega alla rosa della Sampdoria per prendere parte al ritiro pre-campionato 2015-2016.\nIl 31 agosto 2015 la Samp, non riuscendo a liberare un posto per extracomunitario, decide di farlo acquistare a titolo definitivo dal club belga del , mantenendo sul giocatore un controllo diretto. L'esordio avviene solamente il 27 dicembre seguente al 69' della gara persa per 3 a 0 contro lo Standard Liegi.\nLa denuncia di Samuel Eto'o nei confronti della Samp.\nL'11 aprile 2016 Samuel Eto'o, insieme al suo procuratore sportivo George Gardi, responsabile di entrambi i trasferimenti dei due camerunensi alla , indice una conferenza stampa per annunciare la volont\u00e0 di adire alle vie legali in merito al mancato tesseramento del giovane Olinga da parte della Samp. Infatti Eto'o sostiene che il suo acquisto nel gennaio 2015 da parte dei blucerchiati fosse vincolato al tesseramento di Fabrice.\nNazionale.\nIl 14 ottobre 2012 a 16 anni esordisce nella Nazionale maggiore del Camerun subentrando al 69' e segnando il gol vittoria per 2 a 1 della partita valida per le Qualificazioni alla Coppa d'Africa 2013 contro il Capo Verde, diventando cos\u00ec il pi\u00f9 giovane marcatore di sempre del Camerun. Nel 2014 viene inserito nei 23 convocati dal Camerun per il Mondiale in Brasile risultando il pi\u00f9 giovane convocato nella competizione.\nStatistiche.\nPresenze e reti nei club.\n\"Statistiche aggiornate al 30 settembre 2017.\""}
{"id": "4162883", "revid": "793215", "url": "https://it.wikipedia.org/wiki?curid=4162883", "title": "Alessandro Ceni", "text": " \nBiografia.\nSposato con Maria Fiore Batini, ha due figli, Cosimo e Allegra. Parallelamente alla sua attivit\u00e0 di poeta svolge quella di traduttore: ha lavorato per alcune delle principali case editrici italiane (Einaudi, Feltrinelli, Mondadori), traducendo opere di poeti e scrittori di lingua inglese. \u00c8 anche pittore."}
{"id": "4162885", "revid": "192549", "url": "https://it.wikipedia.org/wiki?curid=4162885", "title": "\u00c9douard Alphonse James de Rothschild", "text": "Biografia.\nUnico figlio maschio di Alphonse de Rothschild, alla morte di questi successe alla direzione della Banque Rothschild. Dal 1906 al 1936 fu anche reggente della Banca di Francia. Da suo padre eredit\u00f2 anche il grande vigneto della Ch\u00e2teau Lafite Rothschild e la ricca collezione d'arte. In questa ricca collezione vi erano anche sculture di Jean-Louis Lemoyne e pitture di \u00c9lisabeth Vig\u00e9e Le Brun e Rembrandt.\nCome suo padre, de Rothschild ebbe anche una grande passione per i purosangue. Partecip\u00f2 al torneo di polo della II Olimpiade di Parigi del 1900. La sua squadra, il Bagatelle Polo Club de Paris, fu eliminata in semifinale, aggiudicandosi cos\u00ec la medaglia di bronzo. \nSpos\u00f2 Germaine Halphen (1884-1975), figlia dell'ingegnere e banchiere Emile Halphen e di Louise Fould, nipote del compositore Fernand Halphen. Dal matrimonio ebbe tre figli: Guy, Jacqueline e Bethsab\u00e9e de Rothschild."}
{"id": "4162886", "revid": "422900", "url": "https://it.wikipedia.org/wiki?curid=4162886", "title": "Edouard Alphonse de Rothschild", "text": ""}
{"id": "4162890", "revid": "767487", "url": "https://it.wikipedia.org/wiki?curid=4162890", "title": "Il serpente all'ombra dell'aquila", "text": "Il serpente all'ombra dell'aquila (\u86c7\u5f62\u5201\u624b \"Se ying diu sau\") \u00e8 un film del 1978 diretto da Yuen Wo Ping. Mai uscito nei cinema italiani, il film venne distribuito in Italia negli anni 2000 direttamente in DVD. Viene trasmesso il 5 ottobre 2021 su Paramount Network e il 31 ottobre 2021 su Spike.\nTrama.\nChien Fu \u00e8 un orfano indifeso vessato continuamente dai gestori della palestra di kung-fu dove \u00e8 ospitato. Un giorno si imbatte nel Gran maestro Cheng-Cheh, ultimo praticante dello stile Shequan (il pugilato del serpente) braccato ed in fuga per via della persecuzione ordita ai danni dei conoscitori di questa tecnica da parte del perfido Lord Sheng Kuan, maestro dello stile dell'artiglio dell'aquila, una scuola rivale.\nChien Fu aiuta il maestro Cheng, che lo prende a benvolere e lo adotta come ultimo discepolo per tramandare l'arte. In seguito il maestro lascia l'allievo con un libro, raccomandandogli la pratica quotidiana, mentre lui ricerca i contatti con altri maestri perseguitati. Tuttavia il libro va subito distrutto da un gatto impaurito da un serpente. Quando Chien si accorge del disastro, ha l'intuizione di allenarsi ideando nuove mosse, imitando la forza del gatto.\nAlla resa dei conti fra la scuola dell'artiglio dell'aquila e quella del serpente, il maestro Cheng ha la peggio, ma arriva in tempo l'allievo Chien, che affrontando il temibile avversario con le sue mosse nuove ed inedite, riesce a sopraffarlo. Il maestro Chien fa i suoi elogi all'allievo: le sue nuove mosse dell'artiglio del gatto si sposano bene con quelle del serpente, e sono molto efficaci. Ma il nome scelto da Chien per questo nuovo stile non gli fa merito, e gli propone un nuovo nome: Il serpente all'ombra dell'aquila."}
{"id": "4162891", "revid": "51902758", "url": "https://it.wikipedia.org/wiki?curid=4162891", "title": "Snake in the Eagle's Shadow", "text": ""}
{"id": "4162892", "revid": "287204", "url": "https://it.wikipedia.org/wiki?curid=4162892", "title": "Rokytnice v Orlickych horach", "text": ""}
{"id": "4162893", "revid": "51902784", "url": "https://it.wikipedia.org/wiki?curid=4162893", "title": "Snake in the Eagle's Shadow - Il serpente all'ombra dell'aquila", "text": ""}
{"id": "4162904", "revid": "198277", "url": "https://it.wikipedia.org/wiki?curid=4162904", "title": "Associazione Calcio Treviso 1974-1975", "text": "Questa voce raccoglie le informazioni riguardanti lAssociazione Calcio Treviso nelle competizioni ufficiali della stagione 1974-1975.\nStagione.\nIl Treviso, dopo l'ottima passata stagione per\u00f2 non premiata con la promozione, lancia una nuova sfida per la Serie C nella stagione 1974-75, che vede in panchina il promettentissimo allenatore Massimo Giacomini.\nVengono acquistati Spreggiorin dal Malo, Cusinato dal Cittadella, Pasinato dall'Olimpia Cittadella e De Biasi dal Vittorio Veneto.\nIl Treviso disputa un ottimo girone di andata, e le avversarie quest'anno si chiamano Adriese e .\nI primi vengono regolati all'ultima giornata di andata, con un 2-0 al Tenni firmato da De Bernardi e Zambianchi; i secondi invece vengono regolati da una doppietta di Spreggiorin alla sesta di ritorno (2-1 il risultato finale) e il Treviso viene promosso in Serie C, con 3 punti di vantaggio sull'Adriese e 6 sulla , grazie a 19 vittorie, 11 pareggi e 4 sconfitte.\nLa formazione base \u00e8: Da Ros, Tomasini, Schugur, Colusso, Pasinato, Frandoli, De Bernardi, De Bernardi, Musiello, De Biasi, Osellame.\nDe Bernardi realizza 18 gol, capocannoniere assoluto e il Treviso \u00e8 ampiamente (e nuovamente) miglior attacco del campionato; da sottolineare anche i 9 gol di Osellame e le 34 presenze su 34 di capitan Zambianchi."}
{"id": "4162905", "revid": "287204", "url": "https://it.wikipedia.org/wiki?curid=4162905", "title": "Tyniste nad Orlici", "text": ""}
{"id": "4162906", "revid": "729019", "url": "https://it.wikipedia.org/wiki?curid=4162906", "title": "Castello di Orazio Gonzaga", "text": "Il castello di Orazio Gonzaga era un'antica roccaforte risalente al XVI secolo situata nel centro di Solferino, in provincia di Mantova, che conserva inalterato l'originario impianto urbanistico, oltre ad alcuni edifici e opere difensive, tra cui la torre di guardia.\nStoria e descrizione.\nIl castello, situato su una collina che domina il lago di Garda, appartenne al padre Aloisio e venne riedificato per volere del marchese di Solferino Orazio Gonzaga intorno al 1565, divenendo la residenza del principe.\nNegli anni di lotte tra i Gonzaga per il potere e il possesso delle propriet\u00e0, Marta Tana, moglie del marchese di Castiglione Ferrante Gonzaga e quindi cognata di Orazio, assunse la reggenza del castello in cui trascorse lunghi periodi di riposo e tranquillit\u00e0.\nNella notte tra il 18 e il 19 agosto 1597, un gruppo di congiurati, prezzolati per abbattere il potere di Francesco Gonzaga, signore di Castiglione, penetrarono nel castello e rapirono Marta Tana e l'ultimogenito Diego, allora solo quindicenne, con l'intento di utilizzarli per farsi aprire le porte di Castiglione e uccidere Francesco. Marta Tana rifiut\u00f2 con fermezza di assecondare i loro piani contro il figlio Francesco. I congiurati uccisero quindi Diego con un colpo di archibugio e infierirono su Marta Tana con varie pugnalate. L'assalto al castello fall\u00ec e Marta Tana, dopo alcuni giorni di agonia, riusc\u00ec a salvarsi.\nDell'antico maniero rimangono solamente la porta di ingresso, una parte di mura, la torre di guardia e la chiesa di San Nicola."}
{"id": "4162910", "revid": "119963533", "url": "https://it.wikipedia.org/wiki?curid=4162910", "title": "Joseph de Caraman Chimay", "text": " Fu il 19\u00ba principe di Caramas-Chimay dal 1858 al 1937.\nPartecip\u00f2 ai Giochi della II Olimpiade di Parigi nella gara di spada individuale, dove fu eliminato al primo turno.\nSi spos\u00f2 due volte: la prima volta con una donna statunitense, Clara Ward, dalla quale ebbe due figli; la seconda volta con Anne Marie Charlotte Am\u00e9lie Gilone Le Veneur de Tilli\u00e8res, dalla quale ebbe altri due figli."}
{"id": "4162911", "revid": "647919", "url": "https://it.wikipedia.org/wiki?curid=4162911", "title": "Marie Joseph Anatole Elie de Caramas-Chimay", "text": ""}
{"id": "4162912", "revid": "767487", "url": "https://it.wikipedia.org/wiki?curid=4162912", "title": "Hans (film)", "text": "Hans \u00e8 un film thriller del 2006 diretto da Louis Nero, ispirato al racconto \"La metamorfosi\" di Franz Kafka.\nTrama.\nHans Schabe ha un grave disturbo psicotico di natura ereditaria. Con il passare degli anni, la malattia peggiora e Hans regredisce al punto da catalizzare tutte le paure e gli odi della societ\u00e0.\nIl lungometraggio trae ispirazione dall'incontro tra il teatro dell'assurdo di Adamov e le teorie freudiane sull'isteria. Il film analizza una paranoia e la sua evoluzione in un individuo altamente disturbato, il protagonista Hans Scabe. La schizofrenia viene raccontata a partire dall'infanzia di Hans fino alla sua morte. Non \u00e8 analizzata in terza persona o da un punto di vista esterno, come nella maggior parte dei film che trattano questo tema, ma in prima persona.\nProduzione.\nIl film \u00e8 stato girato nel 2005 fra Torino ed Asti. Gran parte dei set sono stati ricostruiti in studio.\nLa discarica del film \u00e8 stata ricostruita nelle campagne torinesi, quasi a misura naturale. Le scene ambientate in manicomio sono invece state girate nel primo manicomio italiano: la Certosa reale di Collegno. Nella troupe hanno inoltre partecipato gli studenti di laurea in DAMS di Torino."}
{"id": "4162915", "revid": "124115694", "url": "https://it.wikipedia.org/wiki?curid=4162915", "title": "Tony Award alla migliore opera teatrale", "text": "Il Tony Award alla migliore opera teatrale (\"Tony Award for Best Play\") \u00e8 un riconoscimento teatrale volto a premiare la miglior opera teatrale, comica o drammatica, apparsa a Broadway nella precedente stagione teatrale."}
{"id": "4162917", "revid": "729019", "url": "https://it.wikipedia.org/wiki?curid=4162917", "title": "Organizzazione Consul", "text": "LOrganizzazione Consul (OC), \u00e8 stata una formazione terroristica ultra-nazionalista attiva in Germania dal 1921 al 1922, composta principalmente da membri della Marine-Brigade Ehrhardt, uno dei cosiddetti \"Corpi Franchi\" coinvolti nel tentato putsch di Kapp.\nL'OC fu responsabile di numerosi omicidi contro politici di primo piano della Repubblica di Weimar, tra cui il Ministro delle Finanze Matthias Erzberger (assassinato nell'agosto 1921) ed il Ministro degli Esteri Walther Rathenau (ucciso nel giugno 1922).\nOrigini.\nL'Organizzazione Consul venne creata a Monaco nel 1921 dal capitano Hermann Ehrhardt a seguito del fallito colpo di Stato ordito da Wolfgang Kapp con lo scopo di colpire i cosiddetti elementi antitedeschi che \u2013 seguendo il copione della coltellata alle spalle \u2013 erano stati scelti dalla destra revanscista e militarista quali capri espiatori della sconfitta tedesca nella prima guerra mondiale.\nLe sue cellule si diffusero in tutta la Germania raggiungendo una forza complessiva di circa 5000 aderenti."}
{"id": "4162918", "revid": "182396", "url": "https://it.wikipedia.org/wiki?curid=4162918", "title": "Insegna romana", "text": ""}
{"id": "4162928", "revid": "281901", "url": "https://it.wikipedia.org/wiki?curid=4162928", "title": "Paralipophrys trigloides", "text": ""}
{"id": "4162929", "revid": "729019", "url": "https://it.wikipedia.org/wiki?curid=4162929", "title": "Castello di Lochnaw", "text": "Il castello di Lochnaw \u00e8 una casatorre del XVI secolo distante cinque miglia dal villaggio di Stranraer, nella provincia di Dumfries and Galloway.\nIl castello di Lochnaw presenta tre periodi di costruzione che vanno dal XVI secolo, al XVII sino al XVIII secolo. All'interno del muro sud-est si trova una targa in memoria dell'anno di fondazione, 1486. Nel 1704 vi venne costruita una cappella, poi demolita nel 1953.\nIl primitivo castello che sorgeva in quest'area, su cui poi il maniero rinascimentale venne costruito, era in realt\u00e0 una roccaforte reale che venne concessa al Clan Agnew nel 1363 per poi essere saccheggiato da Archibald Douglas, III conte di Douglas nel 1390 e quindi smantellato.\nGli Agnews mantennero la propriet\u00e0 del castello sino alla fine del XIX secolo ed oggi esso \u00e8 una residenza privata."}
{"id": "4162930", "revid": "599013", "url": "https://it.wikipedia.org/wiki?curid=4162930", "title": "Bob Newton", "text": "Carriera professionistica.\nNewton fu scelto nel corso del terzo giro del Draft 1971 dai Chicago Bears. In Illinois disput\u00f2 cinque stagioni prima di passare alla neonata franchigia dei Seattle Seahawks. A Seattle divenne la guardia destra titolare nel 1978 dopo l'infortunio patito da Ron Coder che lo aveva costretto a un'operazione chirurgica alla schiena. Newton rimase coi Seahawks fino alla fine della carriera nel 1981. Durante i suoi anni nella NFL egli fu tormentato da problemi di alcolismo e da abuso di sostanze stupefacenti, risolti in seguito, tanto da essere in prima linea nel trattamento e nella riabilitazione di giocatori che hanno sperimentato problemi simili ai suoi.\nVittorie e premi.\nNessuno"}
{"id": "4162931", "revid": "144796", "url": "https://it.wikipedia.org/wiki?curid=4162931", "title": "Lochnaw Castle", "text": ""}
{"id": "4162934", "revid": "729019", "url": "https://it.wikipedia.org/wiki?curid=4162934", "title": "Pfalz D.XV", "text": "Lo Pfalz D.XV era un caccia monomotore biplano sviluppato dall'azienda bavarese, nell'allora Impero tedesco, Pfalz-Flugzeugwerke nei tardi anni dieci del XX secolo.\nDestinato ai reparti da caccia della Luftstreitkr\u00e4fte, la componente aerea del Deutsches Heer (l'esercito imperiale tedesco), non riusc\u00ec ad essere avviato alla produzione a causa del termine della Prima guerra mondiale.\nStoria del progetto.\nNell'ambito di un programma di miglioramento delle caratteristiche del Pfalz D.XII, introdotto nel marzo 1918, la Pfalz avvi\u00f2 lo sviluppo di una serie di modelli l'ultimo dei quali fu il D.XV.\nIl progetto supervisionato da Rudolph Gehringer, che dal 1917 era a capo dell'ufficio tecnico dell'azienda, era impostato sulla maggior pulizia aerodinamica possibile, riprendendo la tecnica costruttiva della fusoliera del precedente modello, con struttura ricoperta da pannelli di compensato, ed abbinandola ad una nuova velatura rinforzata che faceva a meno della coppia dei due montanti interalari interni e dei tiranti in cavetto d'acciaio. Questo avrebbe diminuito la superficie frontale del modello aumentandone le prestazioni in velocit\u00e0 massima.\nIl prototipo venne equipaggiato sia con un motore Mercedes D.IIIa da 180 PS (132 kW) che con un BMW IIIa da 185 PS (136 kW). Il D.XV venne portato in volo davanti alla commissione Idflieg il 4 novembre 1918, terza valutazione comparativa tra prototipi di velivoli da caccia tenuta presso l'aerodromo di Adlershof, nei dintorni di Berlino, dove i piloti erano invitati a partecipare direttamente alla valutazione ed alla selezione dei nuovi velivoli da destinare alla produzione di serie. Le prove che seguirono determinarono che il modello era estremamente potente e manovrabile pur rimanendo problematico in fase di atterraggio.\nIl termine delle ostilit\u00e0, concordate solo qualche giorno pi\u00f9 tardi, sanc\u00ec per\u00f2 la sospensione di ogni attivit\u00e0. Da quanto era in possesso dalla \"Interalliierte Luftfahrt-\u00dcberwachungs-Kommission\" (IL\u00dcK), la commissione interalleata sull'aviazione tedesca istituita nel dopoguerra per controllare che fossero rispettati i termini del Trattato di Versailles, viene accreditato un ordine per 180 esemplari gi\u00e0 in fase di costruzione tuttavia gli storici dell'aviazione non sono concordi sulla quantit\u00e0 di D.XV effettivamente costruiti.\nImpiego operativo.\nNon si \u00e8 a conoscenza se il modello, in uno o pi\u00f9 esemplari, sia stato effettivamente consegnato ad un reparto operativo."}
{"id": "4162935", "revid": "182396", "url": "https://it.wikipedia.org/wiki?curid=4162935", "title": "Signum", "text": ""}
{"id": "4162936", "revid": "713168", "url": "https://it.wikipedia.org/wiki?curid=4162936", "title": "Sede ancestrale", "text": "Una sede ancestrale (anche sede di famiglia o residenza ancestrale) \u00e8 la residenza principale di una famiglia appartenente all'aristocrazia.\nLa residenza, che pu\u00f2 trovarsi nel luogo di origine della famiglia, denota il centro del potere politico, sociale ed economico della stessa. Alcune famiglie devono il loro nome specificatamente alle loro sedi ancestrali (per esempio gli Asburgo con il castello di Habsburg o gli Hohenzollern con il castello di Hohenzollern); in altri casi la famiglia stessa diede il proprio nome alla residenza. Il concetto di sede di famiglia si riscontra per la prima volta in un testo scritto nell'XI secolo nel Domesday Book dove viene indicato con il termine \"Caput baroniae\", espressione ancora utilizzata nelle isole britanniche nel periodo moderno. In ambito scozzese troviamo un concetto analogo nella sede del clan, il luogo di residenza del capo di un clan scozzese."}
{"id": "4162940", "revid": "767487", "url": "https://it.wikipedia.org/wiki?curid=4162940", "title": "New Police Story", "text": "New Police Story (\"Xin jing cha gu shi\") \u00e8 un film del 2004 diretto da Benny Chan, con protagonista Jackie Chan, \u00e8 il quinto film della celebre serie \"Police Story\".\nTrama.\nL'ispettore Wing, della polizia di Hong Kong, \u00e8 stato vittima, insieme alla sua squadra, di una gang di malviventi. Tutti i suoi uomini sono morti ed ora Wing, sentendosi responsabile, per cercare di dimenticare incomincia a bere. Un giorno gli si presenta un giovane dal passato turbolento che aspira a diventare un poliziotto, il quale lo convince a riprendere in mano il caso e lo aiuter\u00e0 ad ottenere la propria vendetta."}
{"id": "4162941", "revid": "599013", "url": "https://it.wikipedia.org/wiki?curid=4162941", "title": "Accused", "text": ""}
{"id": "4162947", "revid": "767487", "url": "https://it.wikipedia.org/wiki?curid=4162947", "title": "Separation City", "text": "Separation City \u00e8 un film del 2009 diretto da Paul Middleditch.\nTrama.\nSimon, felicemente sposato con Pam, si innamora di Katrien, mettendo in difficolt\u00e0 il suo matrimonio."}
{"id": "4162949", "revid": "767487", "url": "https://it.wikipedia.org/wiki?curid=4162949", "title": "Ma vie en l'air", "text": "Ma vie en l'air \u00e8 un film del 2005 diretto da R\u00e9mi Bezan\u00e7on.\nTrama.\nBrillante studente dell'\u00c9cole nationale sup\u00e9rieure de l'a\u00e9ronautique et de l'espace, Yann Kerbec lavora nell'ambito della sicurezza aerea, giudicando il comportamento dei piloti, messi in condizioni di difficolt\u00e0, nei simulatori di volo.\nMa \u00e8 proprio la paura di volare, sviluppatasi in lui a seguito della tragica morte della madre, che gli ha fatto perdere il primo amore, Charlotte; le promesse di Yann di rincontrarla, lei che studiava all'estero, erano sempre state bloccate dalla paura, e cos\u00ec tutte le relazioni che da quel momento il ragazzo aveva avuto erano finite nella speranza di ricongiungersi a Charlotte.\nA trent'anni la vita di Yann cambia: ospita in casa sua il vecchio amico d'infanzia Ludo e Alice, consulente sentimentale in un programma radiofonico.\nCon il pretesto di analizzare la propria situazione, il giovane passa molto tempo con lei, tanto da dimenticare quasi totalmente il primo amore.\nCi\u00f2 accade fino a quando, un giorno, Yann ha notizie di Charlotte."}
{"id": "4162950", "revid": "119540861", "url": "https://it.wikipedia.org/wiki?curid=4162950", "title": "Cerimonia di chiusura dei Giochi della XXX Olimpiade", "text": "La cerimonia di chiusura dei Giochi della XXX Olimpiade si \u00e8 svolta a Londra il 12 agosto 2012 nell'Olympic Stadium. \u00c8 cominciata alle 21:00 ora locale ed \u00e8 finita a 00:11, si stima che sia stata seguita da oltre 750 milioni di persone.\nIl braciere olimpico \u00e8 stato spento un minuto dopo la mezzanotte, durante la cerimonia c'\u00e8 stato il passaggio della bandiera olimpica da Boris Johnson, sindaco di Londra, a Eduardo Paes, primo cittadino di Rio de Janeiro, la citt\u00e0 che ospiter\u00e0 i Giochi della XXXI Olimpiade nel 2016.\nLa cerimonia \u00e8 stata ufficialmente presieduta da Sua Altezza Reale il principe Henry del Galles nelle veci della regina Elisabetta II del Regno Unito.\nMusica.\nAlla cerimonia si sono esibiti diversi artisti sia dal vivo sia registrati."}
{"id": "4162951", "revid": "110157", "url": "https://it.wikipedia.org/wiki?curid=4162951", "title": "Sokka irti (singolo)", "text": "Sokka irti \u00e8 il secondo singolo del rapper finlandese Cheek, pubblicato dalla Liiga Music Oy, nonch\u00e9 title track tratta dal suo settimo album di studio. Il brano \u00e8 stato pubblicato per la prima volta da YleX in radio il 21 marzo 2012 e poi in formato digitale il 2 aprile 2012. Dalla canzone \u00e8 stato tratto un video musicale.\n\"Sokka irti\" \u00e8 entrata nelle classifiche nazionali finlandesi nella 15\u00aa settimana e raggiunse la terza posizione, stando nella classifica per 15 settimane."}
{"id": "4162952", "revid": "74801", "url": "https://it.wikipedia.org/wiki?curid=4162952", "title": "Steve Niehaus", "text": "Carriera professionistica.\nNiehaus fu la prima scelta in assoluto della storia della neonata franchigia dei Seattle Seahawks, quando fu selezionato con la seconda chiamata del Draft 1976. Disput\u00f2 una grande stagione da rookie vincendo il premio di miglior difensore rookie dell'anno della NFC e stabilendo con 9,5 sack un primato di franchigia per un debuttante che a Seattle resiste ancora oggi. Gli anni successivi videro il giocatore tormentato dagli infortuni concludere la carriera dopo sole quattro stagioni, di cui l'ultima con i Minnesota Vikings.\nPalmar\u00e8s.\nRookie difensivo dell'anno della NFC (1976)."}
{"id": "4162954", "revid": "46931", "url": "https://it.wikipedia.org/wiki?curid=4162954", "title": "Bosom Buddies", "text": ""}
{"id": "4162957", "revid": "124123", "url": "https://it.wikipedia.org/wiki?curid=4162957", "title": "Alastair Ivan Ladislaus Lucidus Evans", "text": "Partecip\u00f2 ai Giochi della II Olimpiade di Parigi nella gara di spada individuale, dove fu eliminato al primo turno.\nNonostante fosse considerato per molto tempo francese, era in realt\u00e0 statunitense. Ottenne il titolo di visconte da suo padre, il dentista americano John Henry Evans, che da anni viveva in Francia. Suo padre ricevette il titolo di marchese d'Oyley da papa Leone XIII, per il quale lavorava.\nMor\u00ec il 26 maggio 1904, suicidandosi con un colpo di pistola."}
{"id": "4162959", "revid": "422900", "url": "https://it.wikipedia.org/wiki?curid=4162959", "title": "Ivan, Visconte d'Oyley", "text": ""}
{"id": "4162966", "revid": "5376", "url": "https://it.wikipedia.org/wiki?curid=4162966", "title": "Agenzia Mondiale Antidoping", "text": ""}
{"id": "4162974", "revid": "765851", "url": "https://it.wikipedia.org/wiki?curid=4162974", "title": "Kitalpha", "text": ""}
{"id": "4162975", "revid": "92723", "url": "https://it.wikipedia.org/wiki?curid=4162975", "title": "Eleonora Strobbe", "text": "Eleonora Strobbe ha iniziato a tirare con l'arco nel 2004, a soli 12 anni, con la Compagnia Arcieri Altopiano Pin\u00e8 A.S.D. Eleonora ha ben presto dimostrato di essere una delle atlete pi\u00f9 forti in circolazione, vincendo l'anno successivo il suo primo Campionato Italiano ad Abetone. \nLa prima convocazione con la Nazionale Italiana \u00e8 avvenuta nel 2007 per i Campionati Europei di tiro di campagna a Bjelovar (Croazia), dove ha conquistato la medaglia d'oro. Al titolo iridato di Bjelovar sono seguiti poi titoli Mondiali, Europei e 44 titoli Italiani (individuali, a squadre, assoluti).\nDopo aver frequentato il liceo scientifico a indirizzo linguistico, Eleonora si \u00e8 laureata in Mediazione Linguistica per le Imprese e il Turismo presso l'Universit\u00e0 di Trento."}
{"id": "4162976", "revid": "767487", "url": "https://it.wikipedia.org/wiki?curid=4162976", "title": "Joe Powell", "text": "Carriera.\nNato a Bristol, Powell dopo aver lasciato la scuola si un\u00ec alle forze armate britanniche all'80\u00ba Reggimento Walsall Staffordshire, dove gioc\u00f2 anche a calcio. Il Woolwich Arsenal not\u00f2 il suo talento come ala destra, e lo acquist\u00f2 nel 1892, diventando capitano nella stagione 1893-1894. Debutt\u00f2 nella sconfitta maturata contro il Sunderland in FA Cup nel gennaio 1893. Dopo quattro stagioni all'Arsenal Powell mor\u00ec alla giovane et\u00e0 di 26 anni. In una partita contro il Kettering Town il 23 novembre, cadde goffamente e si ruppe il braccio. Presto contrasse il tetano e nonostante gli venne amputato l'arto, mor\u00ec una settimana dopo, lasciando la fascia da capitano a Gavin Crawford. Con i \"Gunners\" gioc\u00f2 in totale 96 partite, di cui 6 in FA Cup."}
{"id": "4162978", "revid": "767487", "url": "https://it.wikipedia.org/wiki?curid=4162978", "title": "Crime Story (film 1993)", "text": "Crime Story (\"Zhong an zu\") \u00e8 un film del 1993 diretto da Kirk Wong, con protagonista Jackie Chan.\nTrama.\nUn facoltoso imprenditore di Hong Kong \u00e8 sotto la protezione dell'ispettore Eddie Chan, il quale non riesce a impedire che il suo protetto venga sequestrato dalla malavita organizzata. Chan si impegna a suon di Kung Fu per salvare la vita dell'ostaggio."}
{"id": "4162980", "revid": "538762", "url": "https://it.wikipedia.org/wiki?curid=4162980", "title": "Terenzo Bozzone", "text": "Nato in Sudafrica, gareggia per la Nuova Zelanda. Si \u00e8 laureato campione del mondo sulla distanza Ironman 70.3 nella rassegna iridata di Clearwater del 2008, vincendo davanti al tedesco Andreas Raelert e all'australiano Richie Cunningham."}
{"id": "4162982", "revid": "51904570", "url": "https://it.wikipedia.org/wiki?curid=4162982", "title": "My Lucky Stars 2 - Twinkle, Twinkle Lucky Stars", "text": ""}
{"id": "4162985", "revid": "599013", "url": "https://it.wikipedia.org/wiki?curid=4162985", "title": "Joseph Rodrigues", "text": "Partecip\u00f2 ai Giochi della II Olimpiade di Parigi nella gara di spada individuale, dove fu eliminato al primo turno."}
{"id": "4162987", "revid": "767487", "url": "https://it.wikipedia.org/wiki?curid=4162987", "title": "Aloina", "text": "L'aloina, nota anche come barbaloina, \u00e8 un composto organico amaro, di colore giallo-marrone presente nel parenchima di almeno 68 specie di piante succulente appartenenti al genere \"Aloe\".\nL'aloina estratta da fonti naturali \u00e8 una miscela di due diastereomeri, denominati aloina A (chiamata anche barbaloina) e aloina B (o isobarbaloina), che hanno propriet\u00e0 chimiche simili. Chimicamente l'aloina \u00e8 un glucoside antrachinonico, il che significa che il suo scheletro antrachinonico \u00e8 stato modificato mediante l'aggiunta di una molecola di zucchero. L'aloe emodina \u00e8 l'aglicone dell'aloina."}
{"id": "4162990", "revid": "287204", "url": "https://it.wikipedia.org/wiki?curid=4162990", "title": "Campionati africani maschili di pallacanestro Under-18", "text": "I Campionati africani maschili di pallacanestro Under-18 (in inglese \"FIBA AfroBasket Under-18\") sono una competizione sportiva continentale a cadenza biennale organizzata dalla FIBA Africa, la federazione africana della pallacanestro.\nSi tratta di un torneo tra nazionali composte di giocatori al di sotto dei 18 anni di et\u00e0, ed \u00e8 di solito valevole per la qualificazione ai Campionati mondiali Under-19.\nIl primo campionato africano di pallacanestro Under-18 si tenne nel 1977. A partire dal 2006 il torneo si svolge ogni due anni."}
{"id": "4162995", "revid": "31886", "url": "https://it.wikipedia.org/wiki?curid=4162995", "title": "Bazooka (strumento musicale)", "text": "Il bazooka \u00e8 uno strumento musicale aerofono a fiato lungo pi\u00f9 di 1 metro costituito da un cilindro telescopico simile a quello del trombone.\nL'aria viene immessa nello strumento attraverso un'ancia e un bocchino espandendosi poi in un lungo tubo che scivola liberamente all'esterno di un altro pezzo di tubo pi\u00f9 stretto che termina in una campana molto svasata. Spesso i bazooka vengono costruiti usando materiali di recupero: due tubi e un imbuto.\nSebbene si possa pensare che l'azione di \"tiro\" alteri l'intonazione, come accede nel trombone, nel bazooka questo non accade grazie all'ampio diametro dei tubi. Manipolando la lunghezza dei tubi si cambia invece il timbro grazie alla fluttuazione delle differenti armoniche che lo compongono. Questo effetto d\u00e0 al bazooka il suo suono caratteristico, \"gorgheggiante\" e dotato di Eco.\nTutte le note del bazooka vengono prodotte in falsetto dal suonatore, le cui labbra vibrano assieme all'ancia, al bocchino e al pezzo di tubo (opzionale) su cui questo \u00e8 montato. Il tubo dello strumento invece - a differenza di quanto accade ad esempio nel trombone - non entra in risonanza, agendo principalmente da megafono per l'amplificazione del volume del suono.\nFu costruito artigianalmente e usato da un popolare personaggio radiofonico degli anni \u201930 e \u201940, l'attore comico Bob \"Bazooka\" Burns.\nL'attore comico Bob \"Bazooka\" Burns, che aveva inventato questo strumento circa venti anni prima, rese popolare il \"bazooka\" intorno agli anni 1930. Altri suonatori di \"bazooka\" degni di nota furono Noon Johnson e Sanford Kendrick.\nDurante la seconda guerra mondiale \"bazooka\" divenne il nome dell'arma anticarro a causa della somiglianza del lanciarazzi con lo strumento musicale."}
{"id": "4162999", "revid": "300067", "url": "https://it.wikipedia.org/wiki?curid=4162999", "title": "\u00c9mile Lafourcade-Cortina", "text": "Partecip\u00f2 ai Giochi della II Olimpiade di Parigi nella gara di sciabola individuale, dove fu eliminato al primo turno."}
{"id": "4163000", "revid": "170423", "url": "https://it.wikipedia.org/wiki?curid=4163000", "title": "Andy Potts", "text": "Nato in Pennsylvania, inizia a gareggiare nel nuoto ottenendo importanti risultati. Tra questi si cita il bronzo vinto nei 400 misti all'Universiade estiva di Fukuoka.\nSuccessivamente approda al triathlon, laurendosi campione del mondo sulla distanza Ironman 70.3 nella rassegna iridata di Clearwater del 2007, vincendo davanti all'argentino Oscar Gal\u00edndez e al britannico Andrew Johns."}
{"id": "4163004", "revid": "767487", "url": "https://it.wikipedia.org/wiki?curid=4163004", "title": "La rabbia (film 2008)", "text": "La rabbia \u00e8 un film del 2008 diretto da Louis Nero.\nTrama.\nUn giovane regista si trova a combattere contro un sistema interessato solamente al danaro. Per il protagonista il cinema deve essere considerato come opera d'arte e non come prodotto industriale. Nel suo percorso un mentore, interpretato da Franco Nero, lo aiuter\u00e0 a trovare la sua strada. Un espediente per trovare i soldi e realizzare finalmente il suo film potrebbe essere quello di rapinare una banca."}
{"id": "4163005", "revid": "117189470", "url": "https://it.wikipedia.org/wiki?curid=4163005", "title": "Casimir Semelaigne", "text": "Partecip\u00f2 ai Giochi della II Olimpiade di Parigi nella gara di sciabola individuale, dove fu eliminato al primo turno."}
{"id": "4163006", "revid": "422900", "url": "https://it.wikipedia.org/wiki?curid=4163006", "title": "Casimir Semelaignes", "text": ""}
{"id": "4163007", "revid": "599013", "url": "https://it.wikipedia.org/wiki?curid=4163007", "title": "Fernand Semelaigne", "text": "Partecip\u00f2 ai Giochi della II Olimpiade di Parigi nella gara di sciabola individuale, dove fu eliminato al primo turno."}
{"id": "4163008", "revid": "422900", "url": "https://it.wikipedia.org/wiki?curid=4163008", "title": "Fernand Semelaignes", "text": ""}
{"id": "4163009", "revid": "120539107", "url": "https://it.wikipedia.org/wiki?curid=4163009", "title": "Pio Augusto Crivellari", "text": "Biografia.\nNacque a Padova il 3 febbraio 1906. Entrato nell'Ordine dei frati minori, fu ordinato sacerdote a Venezia il 23 febbraio 1929.\nEletto vescovo di Trivento il 7 febbraio 1958, ricevette la consacrazione episcopale nella chiesa di San Francesco della Vigna, parrocchiale dell'omonimo convento in cui risiedeva (nell'archivio parrocchiale si possono vedere le foto del solenne rito) a Venezia il 16 marzo dello stesso anno dal patriarca cardinale Angelo Roncalli.\nMor\u00ec il 3 febbraio 1966.\n\u00c8 sepolto nella cripta della cattedrale di Trivento.\nStemma.\nSul suo stemma episcopale, suddiviso in quattro campi (inquartato) compaiono il leone di San Marco (in alto a sinistra) a ricordo di Venezia, luogo della sua ordinazione episcopale e la basilica di Sant'Antonio di Padova, che richiama la sua citt\u00e0 natale. Al centro dello stemma c'\u00e8 un crivello rotondo, con riferimento al cognome. Lo stemma \u00e8 sormontato dalla croce francescana con le due braccia (uno nudo e l'altro vestito del saio francescano) incrociate e sovrapposte ad essa.\nGenealogia episcopale.\nLa genealogia episcopale \u00e8:"}
{"id": "4163010", "revid": "1452073", "url": "https://it.wikipedia.org/wiki?curid=4163010", "title": "Parasite Eve (videogioco)", "text": " \u00e8 un videogioco per Sony PlayStation del 1998, ispirato dall'omonimo romanzo di Hideaki Sena da cui \u00e8 stato tratto anche un film.\n\u00c8 stato sviluppato e pubblicato da Square Co. Ltd, anche conosciuta come Squaresoft, ora Square Enix. Il gioco \u00e8 stato localizzato in Nord America (USA e Canada), ma non fu mai importato in Europa.\nNel 2000 Square fece uscire il suo seguito diretto, sempre per PlayStation, \"Parasite Eve II\", che ebbe un buon successo anche in Europa (\u00e8 stato localizzato in italiano).\nIl 22 dicembre 2010, a circa dodici anni di distanza dal primo capitolo, la Square Enix pubblica uno spin off del videogioco, dal titolo \"The 3rd Birthday\" che, seppur con meccaniche di gioco diverse, \u00e8 a tutti gli effetti il terzo capitolo della saga.\nTrama.\nLa storia si svolge nell'arco di sei giorni, tra il 24 e il 29 dicembre 1997, a New York. La giovane poliziotta Aya Brea si trova al Carnegie Hall a vedere un'opera teatrale, la cui protagonista \u00e8 l'avvenente attrice Melissa Pearce. Mentre Melissa canta la sua parte, misteriosamente molti spettatori prendono fuoco per autocombustione, davanti allo sguardo stupito di Aya, che segue Melissa nel backstage, senza per\u00f2 riuscire a catturarla. Intanto, \u00e8 attaccata da mostri di ogni genere, animali mutati a causa del potere di Melissa. L'attrice rivela ad Aya che i suoi mitocondri dovevano ancora svilupparsi, e che l'avevano protetta dai suoi poteri, e che, inoltre, il suo vero nome non era Melissa, ma Eve. Cos\u00ec l'abbandona, spaventandola, trasformandosi in un mostro e nascondendosi nei dedali delle fogne di New York.\n\u00c8 Natale, e Aya, assieme al suo collega Daniel Dollis, si dirige all'American Museum of Natural History per parlare con uno scienziato, il dottor Hans Klamp, ma le sue nozioni sui mitocondri non diranno molto ai due. Successivamente, Eve viene avvistata a Central Park, dove si tiene un altro spettacolo teatrale pieno di spettatori. Quindi, sar\u00e0 solo Aya a cercare di fermarla, dato che Daniel sar\u00e0 incapacitato dalla sfera invisibile attorno a tutto il parco, che fa bruciare chiunque vi si addentri, esclusa la poliziotta. Aya, per\u00f2, non riesce a fermarla, e gli spettatori vengono trasformati in un ammasso gelatinoso arancione. Inoltre, mentre si scontra con Eve, alla fine viene tramortita, perdendo conoscenza.\nAnche il figlio di Daniel, Ben, partecipava allo spettacolo, ma per sua fortuna si era salvato scappando dalla madre, che si comportava in maniera strana (in quanto sotto l'effetto di Eve). Intanto, Manhattan viene evacuata, e lo scienziato giapponese Kunihiko Maeda, ne approfitta per intrufolarsi in citt\u00e0, in cerca di risposte sulle sue ricerche sui mitocondri. Aya, quindi, si sveglia in un appartamento, assieme a Daniel e Maeda, dove il ricercatore le spiega che quello che stava succedendo a New York, in piccola scala, era gi\u00e0 accaduto nel suo paese (ovvero, gli eventi narrati nel romanzo originale Parasite Eve), perci\u00f2 si dirigono al museo di storia naturale, per cercare strumenti per le analisi, ma il dottor Klamp, irritato, li butta fuori senza dare spiegazioni.\nIntanto, la stazione di polizia \u00e8 assalita da altri mostri, un diversivo per permettere ad Eve di continuare il suo malefico piano. Secondo Maeda, infatti, il suo obiettivo \u00e8 quello di creare l'Essere Supremo, che dominer\u00e0 gli altri organismi della Terra, compreso l'uomo. Questo potr\u00e0 accadere, per\u00f2, solo se Eve trover\u00e0 dello sperma con cui fecondare le sue uova e, per questo, Aya va all'ospedale per trovarla, ma, nello scontro che ne scaturisce, fallisce ancora una volta nei suoi intenti.\nIl giorno seguente, Aya si dirige di nuovo da Klamp, dove scopre che lui stava creando uno sperma artificiale, senza mitocondri, in modo che, al contrario della volta precedente, il figlio di Eve non avrebbe avuto problemi di organizzazione fisiologica. Quindi, muore di autocombustione, dopo aver confessato la verit\u00e0. Ad Aya, tornata da Daniel e Maeda, viene spiegata la vera storia di tutto quello che stava accadendo: secondo le loro ricerche, infatti, Melissa aveva subito da piccola un trapianto di reni proveniente da sua sorella, Maya, morta diversi anni prima, assieme alla madre Mariko, in un incidente d'auto. Maya, perci\u00f2, era la vera Eve, trapiantata in un altro essere umano. E il dottore che aveva pianificato l'intervento era proprio Klamp.\nLa poltiglia arancione (ovvero, il derivato mitocondriale degli spettatori di Central Park), intanto, si fa rivedere, e l'esercito cerca di affrontarla, senza nemmeno riuscire a scalfirla. Viene, perci\u00f2, convocata Aya, unico essere umano misteriosamente in grado di resistere ai tremendi poteri di Eve, e la lotta finisce su Liberty Island, con la vittoria della prima. Il pericolo sembra ormai cessato, quando per\u00f2 si scopre che, a bordo della portaerei su cui Aya si era ritirata, l'Essere Supremo era nato, ed era pronto a vendicarsi. La nave viene evacuata, mentre Aya combatte con il mostro, ucciso solo facendo esplodere tutta l'imbarcazione sovraccaricando le valvole della pressione.\nAya viene recuperata in mare aperto, e Maeda finalmente le spiega che i suoi poteri e la sua capacit\u00e0 di resistenza agli sforzi di Eve derivavano dal fatto che anche lei aveva subito un trapianto (di cornea) dalla sorellina morta, e quindi i mitocondri, associati in modo pacifico alle sue cellule tramite qualche mutazione, le permettevano non solo di non esserne posseduta, ma anche di comandarli.\nMa non la storia non \u00e8 conclusa, perch\u00e9 finendo il gioco si guadagna il diritto ad entrare nel Chrysler Building, dove Aya \u00e8 attesa dal boss finale: Maya, o per meglio dire, la coltura di epatociti del dottor Klamp, che era maturata fino a formare un essere uguale in tutto e per tutto a Maya (come nel romanzo). Questa si presenta raccontando la sua formazione, e spiegando che la cima del Chrysler era il suo nido di sicurezza, se l'Essere Supremo avesse fallito. Quindi, ingaggia una lotta con Aya, perdendo. Ma qualcosa di strano succede nella poliziotta, ed Eve, con una voce proveniente dal corpo di Aya, spiega che finalmente anche i suoi mitocondri si erano evoluti abbastanza da prendere il controllo. Ma la sorellina Maya, per\u00f2, riesce a prendere il controllo sulla situazione, sconfiggendo Eve, e iniziando con Aya una simbiosi fruttuosa per entrambe.\nModalit\u00e0 di gioco.\nSi tratta, sostanzialmente, di un videogioco di ruolo (quindi, con punti esperienza, livelli, magie e parametri), ma di taglio survival horror, in cui si utilizza l'agente scelto Aya Brea come protagonista. Le meccaniche di gioco non sono quelle tradizionali dei giochi di ruolo giapponesi: \u00e8, infatti, presente una minima parte di azione che rende \"Parasite Eve\" un action RPG.\nBattaglie.\nIn \"Parasite Eve\", le battaglie non vengono innescate come incontri casuali, ma quando Aya cammina su un particolare hotspot nello scenario in 2D. Durante le battaglie, la protagonista \u00e8 libera di muoversi per schivare gli attacchi dei nemici e portarsi in posizione strategica. \u00c8 possibile attaccare o eseguire delle azioni quando si riempie la barra AT (\"Active Time\"): ogni volta che si decide di attaccare, compare una cupola tridimensionale che indica il raggio d'azione delle varie armi.\nOltre ad avere a disposizione gli attacchi standard, Aya pu\u00f2 contare sui cosiddetti \"Poteri parassiti\", derivati dal risveglio dei suoi mitocondri e che sono l'equivalente delle \"magie\" di altri videogiochi. Ogni potere utilizzato consuma parte dell'Energia Parassita (PE, \"Parasite Energy\") di Aya e ne riduce la velocit\u00e0 di recupero automatico durante la battaglia.\nLe battaglie gi\u00e0 affrontate possono essere ripetute tornando sull'hotspot che le ha innescate dopo un certo periodo di tempo.\nSviluppo del personaggio.\nCome nei GDR tradizionali, Aya ottiene dei punti esperienza uccidendo i nemici. Ottenendone a sufficienza, salir\u00e0 di livello guadagnando un incremento delle statistiche di base e dei Punti Bonus che si possono distribuire per potenziare l'equipaggiamento, la velocit\u00e0 di caricamento dell'AT o la capienza dell'inventario.\nInoltre, \u00e8 possibile smontare armi e armature, utilizzando dei particolari arnesi ottenibili durante il gioco, e trasferirne i parametri ad altri oggetti, rendendoli cos\u00ec pi\u00f9 potenti.\n\u00c8 presente una world-map (mappa del mondo) con cui si accede alle varie locazioni del gioco, il quale fa grande uso di filmati FMV (Full Motion Video).\nIl gioco \u00e8 su due CD, ed \u00e8 disponibile solo in versione statunitense e giapponese, nonostante in Italia sia giunta anche una versione in cui \u00e8 tradotta solo la parte testuale.\nArmi e poteri parassiti.\nLe armi utilizzabili in \"Parasite Eve\" si dividono in 4 categorie:\nTutti i tipi di armi usano lo stesso tipo di munizioni, le quali si reperiscono abbastanza frequentemente negli scenari.\nLa maggior parte dei poteri parassiti a disposizione sono di natura difensiva e curativa. Solamente due, \"Energy Shot\" e \"Liberate\", sono puramente offensivi:\nColonna sonora.\nLa colonna sonora del gioco \u00e8 stata composta da Y\u014dko Shimomura.\nAccoglienza.\nIl gioco ebbe delle valutazioni abbastanza buone dalla stampa specializzata, ma fu criticato duramente per i suoi attacchi casuali (ai tempi, spesso presenti nei giochi di ruolo) e per il complesso sistema di potenziamento delle armi. Ad ogni modo, la grafica simile a \"Resident Evil\" e l'ambientazione newyorkese gli consentirono di avere successo negli Stati Uniti, dove divent\u00f2 il gioco pi\u00f9 venduto per PlayStation tra settembre e ottobre del 1998. Anche in Europa, la versione d'importazione riusc\u00ec ad avere un buon successo di vendite."}
{"id": "4163015", "revid": "767487", "url": "https://it.wikipedia.org/wiki?curid=4163015", "title": "Golem (film)", "text": "Golem \u00e8 un film del 2000 diretto da Louis Nero.\nTrama.\nDalle leggende alchemiche agli antichi misteri ebraici legati alla Cabala. Le citt\u00e0 del triangolo magico, Torino, Praga e Lione, fanno da scenario a quest\u2019opera dedicata alla figura misteriosa del Golem. La mitica statua-automa, animata dal potere delle parole magiche del Rabbi Judah Loew, vaga nella notte attraverso alla ricerca del suo creatore.\nProduzione.\nIl film, opera prima del regista Louis Nero, \u00e8 stato girato interamente di notte, tra Torino, Praga e Lione. Le riprese sono state effettuate nei luoghi esoterico-magici delle tre citt\u00e0 del cosiddetto \"triangolo magico\": piazza Solferino e piazza Statuto a Torino, il vecchio cimitero ebraico di Praga e il Vicolo d'Oro di Praga."}
{"id": "4163016", "revid": "123824022", "url": "https://it.wikipedia.org/wiki?curid=4163016", "title": "Stazione di Soverato", "text": "La stazione di Soverato \u00e8 una stazione ferroviaria posta sulla ferrovia Jonica. \u00c8 situata nel centro di Soverato.\nStoria.\nLa stazione fu costruita tra il 1866 e il 1875, anno di inaugurazione della ferrovia Jonica.\nFin dall'apertura, la stazione ha avuto una certa importanza sia in termini di viaggiatori, che come merci, grazie anche al fatto delle numerose aziende presenti nella zona.\nMovimento.\nTrasporto nazionale.\nLa stazione \u00e8 servita da treni InterCity che collegano lo scalo con Reggio Calabria e Taranto.\nI treni InterCity vengono effettuati con locomotive D.445 con carrozze UIC-Z1 restaurate.\nTrasporto regionale.\nLa stazione \u00e8 servita da treni regionali che collegano Soverato con: \nI treni del trasporto regionale vengono effettuati con ALn 663, ALn 668 in singolo e doppio elemento, vengono anche utilizzati i treni ATR.220 Swing.\nServizi.\nLa stazione di Soverato dispone di:"}
{"id": "4163018", "revid": "729019", "url": "https://it.wikipedia.org/wiki?curid=4163018", "title": "Tecnam P96 Golf", "text": "Il Tecnam P96 Golf (codice ICAO : GOLF) \u00e8 un aereo biposto di fabbricazione italiana, prodotto dalla Tecnam di Capua e commercializzato in numerosi paesi del mondo dal 1997 al 2006. Si tratta di un aereo monomotore con ala bassa a pianta rettangolare, con carrello fisso triciclo e ruotino anteriore sterzante. In Italia rientra nella categoria degli ultraleggeri, immatricolabile come \"avanzato\".\nStoria.\nIl Tecnam P96 \u00e8 stato il primo ultraleggero ad ala bassa prodotto dalla Tecnam, a distanza di alcuni anni dall'introduzione del diffusissimo P92 Echo ad ala alta, con il quale condivide numerose soluzioni costruttive. Oltre all'ala bassa a sbalzo, il P96 presenta una apertura alare di 8,5 metri contro i 9,5 del P92, che gli garantisce un maggiore rateo di rollio, una velocit\u00e0 indicata superiore di quasi 10\u00a0km/h ed un comportamento pi\u00f9 stabile in turbolenza.\nNel 2002 la Tecnam ha presentato il P2002 Sierra, un nuovo aereo ad ala bassa con aerodinamica rivista ed un diverso profilo alare, modello che \u00e8 andato a sostituire gradualmente le vendite del P96, bench\u00e9 sia stato promosso dalla Tecnam fino al 2006.\nTecnica.\nCellula.\nLa fusoliera \u00e8 costituita, per la parte anteriore, da una struttura reticolare in tubi di acciaio speciale, e, a partire dalla sezione terminale della cabina, da una struttura a guscio in lega di alluminio, nella cui zona superiore \u00e8 collegata a un radome in materiale composito che raccorda la cappottina di accesso in cabina con la deriva. Il vano motore \u00e8 isolato dal vano cabina mediante una paratia parafiamma; il castello motore in tubi di acciaio \u00e8 vincolato al traliccio di cabina in quattro punti.\nLa cappottina di cabina, in composito, scorre su binari posti lateralmente alla fusoliera mediante una serie di cuscinetti a sfera; Il sistema di chiusura \u00e8 realizzato mediante tre leve di sgancio, una superiore e due laterali.\nMotori.\nLa propulsione \u00e8 affidata ad un motore Rotax 912 UL/ULS, in grado di esprimere una potenza pari a 80 CV (59 kW) o 100\u00a0CV (73,5\u00a0kW) in base alla versione. L'elica fornita dalla casa \u00e8 un bipala in legno a passo fisso, con pale di lunghezza variabile in base al motore installato.\nSistemi e impianti.\nL'impianto combustibile \u00e8 costituito da due serbatoi integrati con il bordo d'attacco alare, la capacit\u00e0 di ogni singolo serbatoio \u00e8 di 35 litri. Ogni serbatoio \u00e8 dotato di proprio rubinetto installato in cabina e di un filtro posto nella zona inferiore sulla parafiamma dotato di rubinetto di spurgo. Il livello di combustibile \u00e8 visibile mediante due indicatori analogici posti sul pannello strumenti. Il circuito di alimentazione \u00e8 dotato di una pompa meccanica comandata dal motore e di una pompa elettrica di emergenza azionabile dal pilota. Un indicatore di pressione del combustibile indica la corretta alimentazione ai carburatori.\nL'impianto elettrico \u00e8 costituito da un circuito a 12Volt in corrente continua, viene comandato dalla chiave di accensione posta sul cruscotto ed \u00e8 alimentato da un alternatore e da una batteria tampone posta nel vano motore.\nL'impianto anemometrico \u00e8 costituito da una presa totale ed una statica posta nella zona ventrale della semiala sinistra in prossimit\u00e0 della tip d'estremit\u00e0.\nIl circuito frenante \u00e8 unico ed agisce su entrambe le ruote del carrello principale mediante freni a disco, lo stesso circuito, grazie ad una valvola di intercettazione, opera da freno di stazionamento.\nI comandi di volo sono di tipo a cloche e pedaliera; il circuito di comando longitudinale \u00e8 costituito da un sistema ad aste rigide dotato di aletta di trimmaggio. Il circuito di comando degli alettoni \u00e8 del tipo misto a cavi ed aste rigide; \u00e8 costituito da un primo circuito a cavi posto all'interno alla cabina e da una coppie di aste rigide situate nelle ali, che comandano direttamente le superfici degli alettoni; il trimmaggio \u00e8 effettuato a terra, mediante una piccola tab posta sull'alettone sinistro.\nL'azionamento dei flap avviene tramite un servoattuatore elettrico comandato dal pilota. I flap agiscono in modo continuo seppure sull'indicatore siano presenti le tre posizioni di riferimento relative alla posizione di flap retratti 0\u00b0, di decollo (15\u00b0) e di atterraggio (40\u00b0). Il trimmaggio lungo l'asse longitudinale del velivolo avviene mediante l'aletta tab dello stabilatore, azionata da un servoattuatore elettrico comandato da una coppia di pulsanti (UP e DOWN) posti sulle cloche.\nSuperfici alari.\nL'ala \u00e8 costituita da un cassone centrale realizzato in lega leggera, al quale \u00e8 collegato anteriormente il bordo d'attacco, posteriormente i flap e gli alettoni; questi ultimi, di apertura inferiore rispetto ai flap, sono dotati di massa di bilanciamento. Le superfici mobili sono costituite da un longherone in lega di alluminio al quale sono collegati il bordo d'attacco scatolato e le centine, il tutto rivestito da materiale sintetico termoretraibile. La zona dell'ala che si raccorda alla fusoliera \u00e8 calpestabile per l'accesso all'abitacolo. I terminali alari (tip) sono del tipo \u201cup-turned\u201d al fine di ridurre la resistenza indotta. In prossimit\u00e0 della radice \u00e8 presente un raccordo ala-fusoliera, realizzato in materiale composito e smontabile per permettere l'accesso agli attacchi alari. Due serbatoi da 35 litri ciascuno trovano posto nel bordo d'attacco dopo la rastremazione presente alla radice.\nIl piano di coda verticale \u00e8 interamente metallico e si raccorda alla cappottina anteriore mediante una struttura in materiale composito; la deriva \u00e8 costituita da un piano bilongherone con rivestimento lavorante. Il timone di direzione \u00e8 realizzato con un tubo in alluminio al quale sono collegate le centine ed il rivestimento in lega leggera. L'impennaggio orizzontale \u00e8 del tipo tutto mobile (stabilatore); strutturalmente \u00e8 costituito da un longherone tubolare in alluminio al quale sono collegate le centine ed il bordo d'attacco, struttura rivestita in materiale sintetico termoretraibile.\nInterni.\nIl pannello strumenti \u00e8 di tipo classico e permette di alloggiare equipaggiamento di vario tipo. Veniva fornito dalla casa dotato della strumentazione analogica standard.\nSul velivolo sono installate cinture di sicurezza di tipo addominale con bretella diagonale del tipo a quattro punti d'attacco.\nI sedili, regolabili, sono costituiti da una struttura in tubi di lega leggera rivestita da una imbottitura in materiale sintetico. \nImpiego operativo.\nGrazie alla buona velocit\u00e0 di crociera ed all'autonomia di volo superiore alle 3 ore, rispetto alla categoria degli ultraleggeri, il tecnam P96 \u00e8 ancora oggi ritenuto un ottimo velivolo da turismo a medio-lungo raggio, pur conservando la capacit\u00e0 di utilizzare campi di volo di dimensioni inferiori ai 400 metri e con consumi ridotti (19 lt/h per il modello 100cv, a velocit\u00e0 di circa 180\u00a0km/h).\nPer la semplicit\u00e0 di esercizio e manutenzione il P96 \u00e8 stato largamente utilizzato come aereo scuola, grazie anche ai doppi comandi di serie (compresa la doppia manetta), ed \u00e8 tuttora in uso presso diverse scuole vds (2012).\nIncidenti.\nSegue l'elenco degli incidenti con vittime avvenuti in Italia che hanno coinvolto il Tecnam P96."}
{"id": "4163023", "revid": "1555966", "url": "https://it.wikipedia.org/wiki?curid=4163023", "title": "Discografia dei Rond\u00f2 Veneziano", "text": "Di seguito la discografia dei Rond\u00f2 Veneziano."}
{"id": "4163038", "revid": "123380121", "url": "https://it.wikipedia.org/wiki?curid=4163038", "title": "Andrea Sardos Albertini", "text": "Giovane schiacciatore di pallavolo, gioc\u00f2 sei campionati di Serie A con la Ravalico Trieste, squadra della sua citt\u00e0, negli anni settanta.\nIl mistero della sua scomparsa.\nMarted\u00ec 9 giugno 1981, all'epoca venticinquenne e laureando in giurisprudenza, Andrea lasci\u00f2 in automobile la citt\u00e0 di Trieste e raggiunse la stazione dei treni di Mestre. Parcheggiato il veicolo, part\u00ec in treno per Torino, dove avrebbe dovuto concludere trattative con dei privati per l'acquisto di un'altra vettura. Nella citt\u00e0 piemontese alloggi\u00f2 una notte, all'Hotel Astoria, per poi sparire misteriosamente, senza lasciare alcuna traccia.\nL'intervento di una medium, richiesta dalla famiglia, in special modo attraverso la tecnica della \"psicoscrittura\", o scrittura automatica, spinse ad ipotizzare che il giovane fosse stato rapinato e ucciso da ignoti (presumibilmente gli stessi venditori dell'auto, o loro complici) e quindi gettato nel fiume Po, in un punto all'interno del Parco del Valentino dove fu rilevata la probabile presenza di un corpo umano mediante un'innovativa tecnica fotografica ad infrarossi.\nNel 1983, dei sommozzatori arpionarono in quello stesso punto dei frammenti di tessuto compatibili coi jeans e i calzini posseduti dall'Albertini, ma delle difficolt\u00e0 pratiche spinsero la famiglia a rinunciare ad ulteriori tentativi di ricerca nelle acque del fiume; erano peraltro carenti prove empiriche ed inconfutabili a sostegno della tesi dell'omicidio per rapina e dell'occultamento del cadavere. Nel 1992 fu quindi dichiarata la morte presunta del giovane, il cui corpo non fu mai rinvenuto.\nIl padre, l'avvocato capodistriano Lino Sardos Albertini (Abano Terme, 1915 \u2013 Trieste, 21 aprile 2005), raccont\u00f2 la scomparsa del figlio e gli avvenimenti ad essa successivi nel libro \"Esiste l'Aldil\u00e0\" (1986), e in altri testi successivi, attraverso casa editrice secondaria; non considerate quindi edizioni lucrative, all'epoca ebbero invece un enorme successo. La finalit\u00e0 fu quella di istituire un'associazione allo scopo di tramandarne la memoria, ma soprattutto di approfondire l'analisi dei fenomeni paranormali e dell'esistenza sull'aldil\u00e0.\nA questa scomparsa e alle successive vicissitudini legate al mondo del paranormale \u00e8 stata dedicata nel 1994 una puntata del programma televisivo RAI \"Misteri\". \nNei pressi del ritrovamento dei presunti resti dell'Albertini, presso il Parco del Valentino a Torino, e precisamente tra lungo Po e Viale Stefano Turr, subito dietro il noto Borgo Medievale, una foto di Andrea, appesa a un albero, lo ricorda ancor oggi.\nBibliografia.\nScritti di \"Lino Sardos Albertini\"\nA cura della \"Fondazione Andrea Sardos Albertini\":"}
{"id": "4163041", "revid": "767487", "url": "https://it.wikipedia.org/wiki?curid=4163041", "title": "Il raccoglitore di anime", "text": "Il raccoglitore di anime \u00e8 il romanzo d'esordio dello scrittore scozzese Alan Campbell. Si tratta di un'opera che mischia atmosfere oscure tipicamente dark fantasy, creature e ambientazioni new weird e una tecnologia d'ispirazione steampunk.\nAlcuni elementi del romanzo sono ispirati alla Divina Commedia.\nTrama.\nIn mezzo alle Sabbiemorte sorge Deepgate, un'immensa citt\u00e0 sospesa su un profondo abisso grazie a un sistema di catene, cavi e reti. I suoi abitanti credono che nelle tenebre sottostanti viva il dio Ulcis, sconfitto ed esiliato dalla madre Ayen, dea della luce e protettrice degli Heshette, la popolazione nomade nemica di Deepgate. \u00c8 per questo che i morti della citt\u00e0 vengono gettati nell'abisso, dove Ulcis sta formando un esercito di anime per spodestare Ayen e riconquistare il paradiso per s\u00e9 e per i suoi fedeli. Al centro di Deepgate si erge l'enorme complesso del Tempio, un labirinto di torri e sotterranei da dove i sacerdoti della chiesa di Ulcis governano la citt\u00e0. E, in una cella alla sommit\u00e0 di una delle guglie, vive anche il giovane Dill, l'ultimo degli arconti, una stirpe di angeli guerrieri a cui Ulcis avrebbe assegnato la difesa della citt\u00e0 e dei suoi fedeli. Ma Dill \u00e8 soltanto un ragazzo di sedici anni, che ha trascorso una vita da recluso e al quale non \u00e8 mai stato permesso di addestrarsi. Eppure toccher\u00e0 proprio a lui affrontare il pi\u00f9 grande nemico di Deepgate, un nemico invisibile ma onnipresente nelle menti e nei cuori degli abitanti della citt\u00e0: un nemico che si nasconde nelle profondit\u00e0 dell'abisso."}
{"id": "4163045", "revid": "913245", "url": "https://it.wikipedia.org/wiki?curid=4163045", "title": "Olena Kolesni\u010denko", "text": "Biografia.\nOlena si \u00e8 avvicinata all'atletica a cinque anni dopo aver accompagnato il padre, ostacolista professionista, ad un allenamento. In quell'occasione ha provato qualche disciplina per poi seguire le orme paterne. Il primo allenatore di Olena fu Vja\u010deslav Kornij\u010duk, allenatore dei pi\u00f9 piccoli, e successivamente fu seguita dal padre. A 14 anni passa sotto la guida di Vadim Podoljanka, che aveva allenato il padre negli ultimi anni di attivit\u00e0 e che \u00e8 tuttora il suo allenatore.\nAttualmente Olena frequenta il secondo anno della facolt\u00e0 di educazione fisica all'Universit\u00e0 di Rivne.\nNel maggio 2009, a Jalta, Olena Kolesni\u010denko \u00e8 campionessa juniores d'ucraina dei 400 metri ostacoli femminili e nel 2010 ai trials europei giovanili di Mosca si classifica seconda. Lo stesso anno si classifica terza nei primi giochi olimpici giovanili a Singapore dopo Aurelie Chaboudez e Stina Troest. L'ultimo importante risultato lo ottiene ai campionati mondiali juniores di Barcellona dove si classifica quarta sempre nei 400 ostacoli."}
{"id": "4163049", "revid": "2184720", "url": "https://it.wikipedia.org/wiki?curid=4163049", "title": "Lemonade (Alexandra Stan)", "text": "Lemonade \u00e8 un singolo della cantante rumena Alexandra Stan, primo estratto dall'album \"Clich\u00e9 (Hush Hush)\" e prodotta e scritta dal team di Maan Studio.\nVideo musicale.\nIl video \u00e8 stato reso disponibile il 12 giugno 2012 sul canale di Maan Studio e ha ricevuto pi\u00f9 di 12 milioni di visualizzazioni in tre mesi, mentre \u00e8 stato caricato il 14 giugno 2012 sul canale della Ego. Il singolo ha raggiunto solo il Italia il disco d'oro per le copie.\nClassifiche.\n\"Lemonade\" ha raggiunto la posizione #1 nella iTunes Chart giapponese e la #4 nella iTunes Chart italiana."}
{"id": "4163051", "revid": "767487", "url": "https://it.wikipedia.org/wiki?curid=4163051", "title": "Bertrando Rossi juniore", "text": "Beni di famiglia.\nBertrando ed il cugino Rolando esercitavano in coppia la leadership sul casato, in particolare dopo che le due figlie di Ugolino Rossi (ultimo esponente del ramo discendente da Ugolino della famiglia Rossi) e di Alessia di Buonaccorso Ruggeri, Caracosa ed Eleonora, sposarono rispettivamente Giacomo e Bertrando di Bertrando, appartenenti all'altro ramo della famiglia Rossi, e dopo la morte nel 1337 di Ugolino, prozio di Bertrando e vescovo di Parma . Felino era pertinenza di Bertrando mentre San Secondo di Rolando. Rolando mor\u00ec senza discendenti maschi nel 1389 lasciando beni e diritti al cugino Bertrando.\nRapporto con Gian Galeazzo Visconti e ottenimento della cittadinanza milanese.\nBertrando coltiv\u00f2 uno stretto rapporto con Gian Galeazzo Visconti \u201c\"del quale fu consigliere e persino esecutore testamentario e per il quale svolse tra l'altro un'importante missione diplomatica alla corte di Francia. La brillante carriera ecclesiastica di quello che probabilmente era il suo figlio maggiore, Giacomo, prese l'abbrivio proprio sotto il segno del forte legame col principe, che lo fece eleggere vescovo di Verona nel 1388 e all'incirca nello stesso periodo lo design\u00f2 lettore di diritto canonico all'Universit\u00e0 di Pavia \u2013 incarico dalla valenza politica forse non minore della cattedra episcopale, se pensiamo a ci\u00f2 che lo studio pavese rappresentava nel disegno di Gian Galeazzo.\"\u201d\nIl 15 febbraio 1386 ricevette la cittadinanza milanese per s\u00e9 e per i propri discendenti assieme a Guglielmo Bevilacqua di Verona, Nicol\u00f2 de Terciis di Parma, Faustino de Lantanis di Brescia, Nicoletto de Diversis di Lucca, Antonio de Lucino di Como ed Enrico de Caresana di Vercelli.\nCommittenza libraria.\nLa committenza libraria rossiana riprende con Bertrando, cui si devono i due messali-libri d'ore ed i codici di argomento classico fatti realizzare da una delle pi\u00f9 prestigiose botteghe parigine, attiva anche per Gian Galeazzo, l'atelier del Ravanelle Master. Nei due messali-libri d'ore Bertrando si far\u00e0 ritrarre in due modi diversi: in una versione si fa raffigurare in rosso (colore della sua casata), con gioielli ed abiti di corte, inginocchiato, di profilo, da solo davanti alla Vergine, mentre nell'altra \u00e8 un po' pi\u00f9 \u201csobrio\u201d, senza gioielli ed accompagnato da santi, di fronte alla Madonna; nella miniatura sul libro d'ore conservato presso la Biblioth\u00e9que Nationale de France troviamo raffigurata anche la razza viscontea . Il figlio Pietro (1373-1438), forse per le continue vicende d'arme a cui partecipa, si preoccuper\u00e0 meno della commissione di manoscritti: un libro d'ore noto col nome di Smith Losou\u00ebf 22 viene lasciato incompiuto ed alcuni codici ordinati dal padre non vengono fatti arrivare a Parma, finendo perci\u00f2 in varie biblioteche europee . Seguir\u00e0 le orme di Bertrando il nipote Pietro Maria, figlio di Pietro, che far\u00e0 completare dopo il 1468 lo Smith Losou\u00ebf 22 facendo inserire una miniatura molto simile a quella del nonno assieme alla moglie, Bianca Pellegrini.\nMorte e sepoltura.\nBertrando muore nel 1396 lasciando i beni ed i diritti accumulati (i suoi originari, quelli del ramo Ugolino e quelli del cugino Rolando scomparso poco prima) ai suoi tre figli legittimi, Giacomo (o Jacopo), Pietro e Giovanni; Giovanni morir\u00e0 poco dopo, nel 1402, Giacomo, come abbiam visto, aveva intrapreso la carriera ecclesiastica, e quindi i beni familiari vennero incamerati da Pietro e successivamente da suo figlio Pietro Maria; si venne cos\u00ec a concentrare nuovamente il patrimonio di famiglia in un'unica persona .\nBertrando venne sepolto, come voluto nel testamento dello stesso, nella cappella Rossi all'interno della chiesa dell'Ordine Francescano di San Francesco del Prato a Parma; la cappella apparteneva alla famiglia fin dal 1377. L'ordine tuttavia fece causa alla famiglia Rossi nel 1422 poich\u00e9 Pietro si rifiut\u00f2 di pagare i 32 fiorini per le preghiere in onore del padre. Sul suo epitafio si legge \u201c\"noverunt Itali, novit bona Parma tropheis plena suis\"\u201d\nDopo la morte di Gian Galeazzo Visconti e la divisione fra i suoi figli del territorio visconteo, la famiglia Rossi si distanzi\u00f2 da quella dei Visconti; il 7 novembre 1425, tuttavia, Filippo Maria Visconti eman\u00f2 una lettera patente con la quale restitu\u00ec a Pietro tutte le immunit\u00e0, le giurisdizioni e le esenzioni di cui la sua famiglia aveva goduto al tempo di Gian Galeazzo ; questo documento si differenzia da altri simili per la sua solennit\u00e0, i continui richiami a Bertrando e Gian Galeazzo e la volont\u00e0 di sancire il ripristino di un antico e proficuo rapporto di collaborazione."}
{"id": "4163052", "revid": "116509622", "url": "https://it.wikipedia.org/wiki?curid=4163052", "title": "Denny Rehberg", "text": "Biografia.\nDopo gli studi alla Washington State University Rehberg lavor\u00f2 come collaboratore di alcuni politici e nel 1985 venne eletto nella legislatura statale del Montana come repubblicano.\nNel 1991 il governatore del Montana lo nomin\u00f2 suo vice e l'anno seguente gli elettori lo confermarono. Dopo alcuni anni Rehberg lasci\u00f2 l'incarico per candidarsi al Senato, ma venne sconfitto da Max Baucus.\nQuando nel 2000 il deputato Rick Hill annunci\u00f2 di non volere un terzo mandato alla Camera dei Rappresentanti, Rehberg si candid\u00f2 per il seggio e riusc\u00ec ad essere eletto. Venne poi rieletto per altri cinque mandati.\nNel 2012 non richiese un settimo mandato, preferendo candidarsi di nuovo al Senato contro il democratico in carica Jon Tester. Rehberg tuttavia venne sconfitto per la seconda volta e dovette abbandonare il Congresso.\nRehberg si configura come un repubblicano piuttosto conservatore."}
{"id": "4163055", "revid": "287204", "url": "https://it.wikipedia.org/wiki?curid=4163055", "title": "Castolovice", "text": ""}
{"id": "4163059", "revid": "287204", "url": "https://it.wikipedia.org/wiki?curid=4163059", "title": "Doudleby nad Orlici", "text": ""}
{"id": "4163063", "revid": "2048388", "url": "https://it.wikipedia.org/wiki?curid=4163063", "title": "La signora delle camelie (film 2005)", "text": "La signora delle camelie \u00e8 una miniserie televisiva del 2005 diretta da Lodovico Gasparini.\nTrama.\nLa tormentata storia d'amore tra Alfredo Germonti, giovane rampollo della borghesia milanese e Margherita Gauthier, una donna bella e affascinante ma inquieta."}
{"id": "4163069", "revid": "111319", "url": "https://it.wikipedia.org/wiki?curid=4163069", "title": "Albrechtice nad Orlic\u00ed", "text": "Albrechtice nad Orlic\u00ed \u00e8 un comune della Repubblica Ceca facente parte del distretto di Rychnov nad Kn\u011b\u017enou, nella regione di Hradec Kr\u00e1lov\u00e9."}
{"id": "4163070", "revid": "599013", "url": "https://it.wikipedia.org/wiki?curid=4163070", "title": "Bill Olds", "text": "Carriera professionistica.\nOlds fu scelto nel corso del terzo giro del Draft 1973 dai Baltimore Colts. Con essi rimase tre stagioni disputando 40 partite e segnando 5 touchdown su corsa e 4 su ricezione. Nel 1976 pass\u00f2 alla neonata franchigia dei Seattle Seahawks con cui disput\u00f2 una sola partita prima di concludere la stagione e la carriera con i Philadelphia Eagles con cui gioc\u00f2 in 11 partite segnando un touchdown su corsa.\nVittorie e premi.\nNessuno"}
{"id": "4163071", "revid": "287204", "url": "https://it.wikipedia.org/wiki?curid=4163071", "title": "Albrechtice nad Orlici", "text": ""}
{"id": "4163072", "revid": "56620", "url": "https://it.wikipedia.org/wiki?curid=4163072", "title": "Vladimir Pozner", "text": ""}
{"id": "4163073", "revid": "88740", "url": "https://it.wikipedia.org/wiki?curid=4163073", "title": "Temple Neuf", "text": "Il Temple Neuf (in tedesco: \"Neukirche\") \u00e8 una chiesa protestante di Strasburgo, di denominazione luterana. Nel Medioevo era la chiesa del convento dei domenicani. Durante la guerra franco-prussiana venne distrutto, insieme con la sua preziosissima biblioteca. L'edificio attuale \u00e8 il frutto di una ricostruzione del XIX secolo in stile neoromanico.\nStoria.\nAnticamente era la chiesa dei Frati Predicatori; nel 1681 divenne la \"chiesa nuova\", il nuovo tempio per la comunit\u00e0 protestante che, dopo la Riforma del secolo precedente, aveva avuto per luogo di culto la cattedrale: quando infatti Luigi XIV di Francia restitu\u00ec la cattedrale al culto cattolico-romano, fu deciso di concedere un altro luogo di riunione all'importante parrocchia protestante che vi si riuniva. Venne cos\u00ec assegnata loro l'antica chiesa dei domenicani, un edificio a due navate in stile gotico.\nQuesta chiesa dei domenicani racchiudeva all'interno del coro anche la principale biblioteca della citt\u00e0, con un tesoro inestimabile di manoscritti antichi e di incunaboli, tra cui soprattutto il manoscritto dell'\"Hortus Deliciarum\" dell'abbadessa del Mont Sainte-Odile, Herrade di Landsberg (1125 ca. - 1195). Era famosa anche una danza macabra affrescata su una parete della chiesa.\nIl convento che sorgeva a fianco della chiesa fu, nel Medioevo, uno dei cenacoli pi\u00f9 importanti della mistica renana. Meister Eckhart insegn\u00f2 qui per un certo periodo, cos\u00ec come il suo discepolo Giovanni Taulero, celebre predicatore popolare e teologo, che ebbe anche il coraggio di dedicarsi alla cura degli appestati. Durante il suo soggiorno a Strasburgo, Giovanni Calvino venne nominato responsabile dei rifugiati ugonotti che si riunivano in questa chiesa.\nL'antica chiesa venne distrutta dall'incendio provocato dall'artiglieria tedesca durante il bombardamento di Strasburgo dell'agosto 1870.\nDopo la guerra, la chiesa venne ricostruita in stile neoromanico e nuovamente inaugurata nel 1877. Si trattava della prima chiesa costruita nel centro di Strasburgo dopo la Riforma.\nDescrizione.\nEsterno.\nLa facciata del Temple Neuf \u00e8 a salienti, con settore centrale cuspidato corrispondente alla navata centrale e due settori laterali pi\u00f9 semplici corrispondenti alle due navate laterali e al matroneo.\nNel settore centrale della facciata, si aprono, nella parte inferiore, tre portali con profonda strombatura e, in quello superiore, al centro una grande trifora, ai lati due bifore.\nAl centro della facciata si trova la torre campanaria, terminante con alta cuspide piramidale.\nInterno.\nL'interno del Temple Neuf \u00e8 a tre navate senza abside. La monumentale navata centrale, di cinque campate, si innalza fino al soffitto ricoperto a cassettoni. Le navate laterali, separate dalla navata centrale con delle arcate geminate, sono sormontate da tribune.\nA ridosso della parete fondale della navata maggiore, si trovano il pulpito, caratterizzato da una doppia rampa di scale, e il tavolo per la Santa Cena; questi, in marmo bianco, furono realizzati dallo scultore locale M. Dock.\nSul fondo della chiesa si trova la pietra tombale del teologo Giovanni Taulero.\nOrgano a canne.\nLa chiesa anteriore alla distruzione del 1870 possedeva un organo costruito dal maestro Jean-Andr\u00e9 Silbermann (1712-1783), esponente dell'illustre famiglia di organari alsaziani Silbermann.\nIl nuovo organo del Temple Neuf venne costruito nel 1877 dall'organaro Joseph Merklin. Fu inaugurato con un concerto di Alexandre Guilmant il 26 settembre 1877.\nNel primo decennio del XXI secolo \u00e8 stato interamente restaurato dalla casa \"Nicolas Toussaint\" con sede a Nantes: si \u00e8 trattato del primo caso, in Francia, di ritorno allo stato originale di un \"organo sinfonico\" ottocentesco. L'organo del Temple Neuf viene oggi considerato ideale per eseguire le musiche di C\u00e9sar Franck, Louis Vierne, Charles-Marie Widor.\nLo strumento, a trasmissione meccanica, possiede 45 registri distribuiti fra le tre tastiere, di 56 note ciascuna, e la pedaliera dritta, di 30 note.\nLa sua disposizione fonica \u00e8 la seguente:"}
{"id": "4163076", "revid": "1342115", "url": "https://it.wikipedia.org/wiki?curid=4163076", "title": "Tessari", "text": ""}
{"id": "4163078", "revid": "198277", "url": "https://it.wikipedia.org/wiki?curid=4163078", "title": "Sebasti\u00e1n Sol\u00e9", "text": "Carriera.\nClub.\nLa carriera di Sebasti\u00e1n Sol\u00e9 inizia a livello giovanile in una formazione di Rosario, citt\u00e0 nella quale inizia la carriera professionistica col , che lo fa esordire in Liga Argentina de Voleibol nel campionato 2008-09 e dove gioca per due annate. Nella stagione 2010-11 viene ingaggiato dal , dove milita per un triennio e col quale vince il campionato sudamericano per club 2010 e la Coppa M\u00e1ster 2012. \nNella stagione 2013-14 approda in Italia, ingaggiato dalla , con in un quadriennio cui vince la Supercoppa italiana 2013 e lo scudetto 2014-15. Nel campionato 2017-18 va a giocare nella Superliga S\u00e9rie A brasiliana, dove difende i colori dalla , mentre nella stagione successiva ritorna in Italia, questa volta al , in Superlega, restando legato alla formazione veneta per due annate, dopo le quali si trasferisce alla , sempre nella massima divisione italiana, per il campionato 2020-21, conquistando la Supercoppa italiana 2020.\nNazionale.\nNel 2008 vince sia il campionato sudamericano Under-21 che quello Under-19, nel quale viene anche premiato come miglior muro, mentre un anno dopo si classifica al terzo posto al campionato mondiale Under-21 e al campionato mondiale Under-19, nel quale riceve un altro premio come miglior muro; sempre nello stesso anno debutta in nazionale maggiore.\nIn seguito, nel corso del 2011 conquista la medaglia di bronzo ai Giochi panamericani ed \u00e8 finalista al campionato sudamericano, ricevendo in entrambe le competizioni il premio di miglior muro; l'anno dopo, in estate partecipa al torneo olimpico di . Nel 2013 \u00e8 nuovamente finalista al campionato sudamericano, dove viene premiato come miglior centrale. \nNel 2015 vince la medaglia d'oro ai Giochi panamericani, seguita nel 2017 dall'oro alla Coppa panamericana e dal bronzo al campionato sudamericano; in mezzo a questi successi, partecipa anche al torneo olimpico di .\nNell'estate del 2021, dopo un primo rinvio dettato dalla pandemia di COVID-19, conquista la medaglia di bronzo al torneo olimpico di ."}
{"id": "4163079", "revid": "34971", "url": "https://it.wikipedia.org/wiki?curid=4163079", "title": "Expect", "text": "In informatica Expect \u00e8 uno strumento di amministrazione di sistemi Unix-like scritto da Don Libes per automatizzare applicazioni interattive come SSH, SFTP, Telnet, FTP, rlogin. \u00c8 un'estensione del linguaggio tcl. Utilizza una pty per eseguire un sottoprocesso in maniera trasparente, permettendo l'automazione di processi che sono accessibili tramite terminale. Con l'estensione Tk le applicazioni possono essere eseguite in GUI X11.\nExpect sfrutta le espressioni regolari, permettendo di creare script per controllare intelligentemente programmi che non hanno al loro interno un sistema di scripting o macro.\nEsempi.\nEcco un semplice script che automatizza una sessione telnet.\nspawn telnet $remote_server\nexpect \"username:\"\nsend \"$my_user_id\\r\"\nexpect \"password:\"\nsend \"$my_password\\r\"\nexpect \"%\"\nsend \"$my_command\\r\"\nexpect \"%\"\nset results $expect_out(buffer)\nsend \"exit\\r\"\nexpect eof\nUn esempio di\nproc connect {passw} {\n expect {\n \"Password:\" {\n send \"$passw\\r\"\n expect {\n \"sftp*\" {\n return 0\n # timed out\n return 1\nset user [lindex $argv 0]\nset passw [lindex $argv 1]\nset host [lindex $argv 2]\nset location [lindex $argv 3]\nset file1 [lindex $argv 4]\nset file2 [lindex $argv 5]\nif { $user == \"\" || $passw == \"\" || $host == \"\" || $location == \"\" || $file1 == \"\" || $file2 == \"\" } {\n puts \"Usage: &lt;user&gt; &lt;passw&gt; &lt;host&gt; &lt;location&gt; &lt;file1 to send&gt; &lt;file2 to send&gt;\\n\"\n exit 1\n \nspawn sftp $user@$host\nset rez [connect $passw]\nif { $rez == 0 } {\n send \"cd $location\\r\"\n set timeout -1\n send \"put $file2\\r\"\n send \"put $file1\\r\"\n send \"ls -l\\r\"\n send \"quit\\r\"\n expect eof\n exit 0\nputs \"\\nError connecting to server: $host, user: $user and password: $passw!\\n\"\nexit 1\nUtilizzo.\nExpect viene utilizzato come una \"colla\" per collegare vari strumenti assieme. L'idea generale \u00e8 quella di utilizzare strumenti esistenti all'interno del sistema per risolvere i problemi piuttosto che risolverli all'interno di expect.\nLa chiave di successo di expect \u00e8 l'utilizzo con software commerciale, molti di questi programmi hanno un qualche tipo di interfaccia a riga di comando ma soffrono di mancanza di un serio sistema di automazione in quanto concepiti per l'amministrazione da parte dell'utente ma non sono state utilizzate ulteriori risorse per sviluppare un sistema di scripting. Uno script di expect pu\u00f2 controllare variabili d'ambiente per recuperare informazioni maggiori integrandolo con comandi unix ed infine entrare all'interno dell'interfaccia del prodotto, eseguire azioni e prendere decisioni intelligenti su quali azioni eseguire.\nOgni volta che un'operazione expect viene completata il risultato viene salvato in una variabile chiamata $expect_out. Questo permette di aumentare le informazione da mostrare all'utente e aiuta a prendere una decisione su quale sia il prossimo comando da inviare in base alle circostanze.\nEsistono suite di testing basate su Expect. DejaGNU \u00e8 una suite di test molto utilizzata per testare gcc e molto comoda per testare su target remoti come piattaforme embedded.\n\u00c8 possibile generare automaticamente gli script con autexpect. Questo tool osserva le azioni di una sessione di lavoro e genera lo script expect tramite euristica. Lo script generato \u00e8 spesso lungo e difficile da comprendere ma \u00e8 sempre possibile pulire lo script per ottenere un codice pi\u00f9 pulito.\n\u00c8 possibile avviare lo script via cron per eseguire operazioni di amministrazione schedulati. Non c'\u00e8 bisogno di alcuna modifica perch\u00e9 utilizza solo strumenti del sistema dove viene eseguito."}
{"id": "4163080", "revid": "110157", "url": "https://it.wikipedia.org/wiki?curid=4163080", "title": "Ba\u010det\u00edn", "text": "Ba\u010det\u00edn \u00e8 un comune della Repubblica Ceca facente parte del distretto di Rychnov nad Kn\u011b\u017enou, nella regione di Hradec Kr\u00e1lov\u00e9."}
{"id": "4163081", "revid": "287204", "url": "https://it.wikipedia.org/wiki?curid=4163081", "title": "Bacetin", "text": ""}
{"id": "4163085", "revid": "532808", "url": "https://it.wikipedia.org/wiki?curid=4163085", "title": "Metrotramvia", "text": ""}
{"id": "4163086", "revid": "1872770", "url": "https://it.wikipedia.org/wiki?curid=4163086", "title": "Face Off (programma televisivo)", "text": "Face Off \u00e8 stato un reality show statunitense trasmesso sulla piattaforma via cavo Syfy dal 2011 al 2018, in cui un gruppo di esperti del trucco prostetico competevano l'uno contro l'altro.\nOgni settimana i concorrenti affrontavano la \u201csfida della ribalta\u201d, che serviva per verificare le loro abilit\u00e0 e tecniche nel creare make-up in base alle direttive date dai giudici; alla fine di ogni puntata un concorrente veniva eliminato. In alcuni episodi, all'inizio, era presente una \u201csfida preliminare\u201d che serviva per dare determinati privilegi al vincitore (immunit\u00e0, precedenza nella scelta dei modelli, ecc...). Il vincitore finale portava a casa un premio in denaro, pi\u00f9 altri aggiuntivi.\nLa conduttrice del programma \u00e8 stata l'attrice McKenzie Westmore, nota per il suo ruolo di Sheridan Crane nell'ex soap opera NBC/DirecTV \"Passions\", e membro dell'influente famiglia di truccatori Westmore, figlia di Michael. I concorrenti erano valutati individualmente da una giuria di truccatori professionisti e di effetti speciali composta, variabilmente, da: Glenn Hetrick, Ve Neill, Patrick Tatopoulos, Neville Page e Lois Burwell. Durante le varie puntate sono intervenuti alcuni esponenti del mondo cinematografico, come registi, attori, produttori, truccatori e professionisti del settore. Dalla quarta alla tredicesima (e ultima) edizione, Michael Westmore ha funto da mentore fisso per i concorrenti.\nProduzione e sviluppo.\nSyfy inizia l'ideazione di Face Off nel marzo 2010, in associazione con la societ\u00e0 Mission Control Media. Viene confermata la produzione a maggio e vengono annunciati i giudici e la conduttrice a novembre. I casting sono avvenuti a Los Angeles e Orlando e la produzione ha accettato casting video fino al 15 settembre."}
{"id": "4163090", "revid": "110157", "url": "https://it.wikipedia.org/wiki?curid=4163090", "title": "Barto\u0161ovice v Orlick\u00fdch hor\u00e1ch", "text": "Barto\u0161ovice v Orlick\u00fdch hor\u00e1ch \u00e8 un comune della Repubblica Ceca facente parte del distretto di Rychnov nad Kn\u011b\u017enou, nella regione di Hradec Kr\u00e1lov\u00e9."}
{"id": "4163091", "revid": "287204", "url": "https://it.wikipedia.org/wiki?curid=4163091", "title": "Bartosovice v Orlickych horach", "text": ""}
{"id": "4163092", "revid": "51906432", "url": "https://it.wikipedia.org/wiki?curid=4163092", "title": "Notazione di Arbogast", "text": ""}
{"id": "4163100", "revid": "120792819", "url": "https://it.wikipedia.org/wiki?curid=4163100", "title": "Bohdan Stashynsky", "text": "Di origine ucraino-polacca, fu l'assassino di Stepan Bandera, politico ucraino filotedesco a capo dell'Organizzazione dei nazionalisti ucraini (ONU) e il fondatore dell'esercito insurrezionista ucraino (UPA), oltre che di Lev Rebet e altri patrioti ucraini.\nStachynskyi uccise Bandera sparandogli con una pistola speciale caricata con proiettili di vetro contenenti cianuro di potassio, su ordine di Nikita Chru\u0161\u010d\u00ebv e del direttore del KGB, Aleksandr \u0160elepin.\nSecondo le fonti Bohdan Stachynskyi fu condannato dal giudice tedesco-occidentale a 8 anni di carcere. Accusato di avvelenamento e omicidio colposo, si ritir\u00f2 a vita privata a Mosca dopo aver scontato la pena. Insignito dell'Ordine della Bandiera Rossa, in seguito spos\u00f2 una donna tedesca e poi abbandon\u00f2 l'URSS per rifugiarsi in Sudafrica, dove i coniugi vivono sotto un nome fittizio, per timore di ritorsioni, dal 1984."}
{"id": "4163105", "revid": "287204", "url": "https://it.wikipedia.org/wiki?curid=4163105", "title": "B\u00edl\u00fd \u00dajezd", "text": "B\u00edl\u00fd \u00dajezd \u00e8 un comune della Repubblica Ceca facente parte del distretto di Rychnov nad Kn\u011b\u017enou, nella regione di Hradec Kr\u00e1lov\u00e9."}
{"id": "4163107", "revid": "287204", "url": "https://it.wikipedia.org/wiki?curid=4163107", "title": "Bily Ujezd", "text": ""}
{"id": "4163108", "revid": "118128263", "url": "https://it.wikipedia.org/wiki?curid=4163108", "title": "Domenico Musti", "text": "Biografia.\nStudente dell'Universit\u00e0 di Pisa, fu anche allievo della Scuola Normale. Consegu\u00ec la laurea in Lettere il 13 novembre 1956 sotto la guida di Giovanni Pugliese Carratelli, discutendo una tesi dal titolo \"Epistole di sovrani ellenistici\".\nDopo aver ricoperto incarichi presso le universit\u00e0 di Heidelberg, Urbino, Firenze e l'Istituto Orientale di Napoli, nel novembre 1981 succedette a Silvio Accame alla cattedra di Storia greca della Facolt\u00e0 di Lettere e filosofia della Sapienza, restando in carica fino al 2009.\nFormidabile studioso, ha lasciato dietro di s\u00e9 una profonda traccia negli studi sul mondo antico, assieme a una bibliografia che conta oltre trecento contributi."}
{"id": "4163119", "revid": "1543377", "url": "https://it.wikipedia.org/wiki?curid=4163119", "title": "Tiquan Underwood", "text": "Carriera professionistica.\nJacksonville Jaguars.\nUnderwood fu scelto nel corso del settimo giro del Draft 2009 dai Jacksonville Jaguars. Fu tagliato il 5 settembre 2009 ma rifirm\u00f2 per far parte della squadra di allenamento il giorno successivo. Il 23 settembre 2009 fece il suo debutto nella lega e a fine anno totalizz\u00f2 3 presenze senza ricezioni. Fu tagliato il 25 agosto 2011, dopo aver disputato 10 gare nel 2010.\nNew England Patriots.\nIl 29 agosto 2011, Underwood firm\u00f2 coi New England Patriots, ma fu tagliato cinque giorni dopo. L'8 novembre 2011, Underwood firm\u00f2 nuovamente per far parte del roster attivo dei Patriots e rivitalizzare un gioco sui ritorni di kickoff latente. Fu nuovamente svincolato il 12 novembre e rifirmato il 23 dello stesso mese. Il 4 febbraio 2012, la notte prima del Super Bowl XLVI, Underwood fu svincolato ma rifirm\u00f2 ancora coi Patriots due giorni dopo la sconfitta nel Super Bowl. Il 3 maggio 2012 fu tagliato definitivamente dopo che i Patriots ebbero firmato Jabar Gaffney.\nTampa Bay Buccaneers.\nIl 7 maggio 2012, Underwood firm\u00f2 coi Tampa Bay Buccaneers, ritrovando il suo vecchio allenatore Greg Schiano. Il primo touchdown con la nuova maglia lo segn\u00f2 nella settimana 9 contro i Seattle Seahawks. Nella settimana 12 ricevette 108 yard e due touchdown dal quarterback Mike Glennon, contribuendo alla terza vittoria consecutiva della sua squadra. Il quarto TD stagionale lo segn\u00f2 nell'ultima gara della stagione contro i New Orleans Saints.\nVittorie e premi.\nNessuno"}
{"id": "4163122", "revid": "287204", "url": "https://it.wikipedia.org/wiki?curid=4163122", "title": "Niccolini (famiglia)", "text": "La famiglia Niccolini \u00e8 una nobile famiglia originaria di Firenze.\nI Niccolini Sirigatti.\nSi dice che il nome Sirigatti attribuito ai primi della famiglia Niccolini dipendesse dall'arme con il gatto portata con onore nella battaglia di Benevento del 1266 da Arrigo di Lucchese, il \u201csire del gatto\u201d vissuto solo nella prima met\u00e0 del XIII secolo. Comunque siano andate le cose, stabilitasi a Firenze dalle originarie terre di Passignano, la famiglia prese il nome dal nipote di Arrigo, Niccolino di Ruzza, morto durante l'assedio dell'imperatore Arrigo VII a Firenze, nel 1312.\nCome per molte delle famiglie fiorentine, i Niccolini consolidarono la propria potenza economica con la lavorazione e il commercio dei tessuti, poi con le attivit\u00e0 del cambio. I suoi membri ricoprirono inoltre numerose cariche nei governi della Firenze repubblicana, poi della Firenze ducale e granducale.\nIl Trecento.\nIl figlio di Niccolino, Lapo (1271-1342) si iscrisse all'Arte della seta e fu il primo della famiglia a essere insignito delle cariche di priore e gonfaloniere di giustizia per il Comune di Firenze. Anche il nipote di Lapo, Giovanni (1356-1429), consegu\u00ec le maggiori cariche nel governo della Repubblica e redasse un libro di memorie sulla famiglia dei suoi avi. I suoi numerosi figli dettero seguito ai Niccolini in differenti rami. I discendenti di Biagio furono quelli che corso dell'Ottocento acquisirono cognome, arme, beni e archivio degli Alamanni. Al loro ramo appartenne il noto poeta e scrittore di teatro Giovanbattista (1782-1861) figlio di Ippolito e Settimia Da Filicaia.\nLa linea di Lorenzo di Lapo si estinse nel 1782, con la morte di Luigi di Girolamo. Delle tre figlie di quest'ultimo, Agata era deceduta a Lisbona, durante il terremoto, Anna Maria aveva sposato il marchese Pompeo Lagarelli di Fano ed Elisabetta si era legata con Ippolito Niccolini.\nI discendenti del penultimo dei figli di Lapo, Bernardo, presero le parti della Repubblica fiorentina, ma fu l'ultimo dei figli di Lapo, Otto, a dare vita alla linea da cui derivarono i pi\u00f9 illustri rappresentanti della famiglia.\nIl Quattrocento.\nOtto di Lapo (1410-1470) si dedic\u00f2 alla professione legale e fu attivo ambasciatore della Repubblica fiorentina presso i governi di Siena, Ferrara e Roma da Niccol\u00f2 V che concesse a Otto il titolo di conte palatino, titolo poi confermato da Paolo II. Egli fu alleato di Cosimo il Vecchio dei Medici e contribu\u00ec all'ascesa della sua casa al governo di Firenze. Dal 1467, fu ambasciatore residente a Roma poi a Napoli dove mor\u00ec. Si spos\u00f2 due volte ed ebbe 15 figli e il primogenito Agnolo dette vita al ramo ancora attivo dei Niccolini.\nAgnolo (1445-1499) prosegu\u00ec le orme paterne e fu ambasciatore di obbedienza presso Innocenzo VIII. Nel 1489 fu eletto gonfaloniere di giustizia per la Repubblica di Firenze e successivamente si rec\u00f2 in missione a Napoli e a Milano. Uno dei figli di Agnolo, Matteo (1473-1540), fu noto avvocato, ambasciatore e vicario del Valdarno superiore nel 1511, si giostr\u00f2 poi nei difficili momenti della Repubblica di Firenze e del ritorno dei Medici. Egli si prodig\u00f2 per la prima ascesa di Cosimo I dei Medici annullando gli sforzi che i cardinali Salviati, Ridolfi e Gaddi stavano facendo a favore dei fuoriusciti fiorentini, protetti da Paolo III, diventando infine intimo di Cosimo.\nI personaggi del Cinquecento.\nAnche il figlio di Matteo, Agnolo (1502-1567), fu gradito a Cosimo I e da lui impiegato in difficili ambascerie internazionali e come consigliere per le questioni relative la Repubblica di Siena. Fu proprio Agnolo a suggerire al duca di attaccare i francesi e a Siena, dove egli fu mandato subito dopo la conquista ed eletto governatore nel 1557. Il 14 luglio 1564, una volta rimasto vedovo di Alessandra Ugolini, divenne arcivescovo di Pisa, nel '67 cardinale di S. Callisto.\nGiovanni di Agnolo (1544-1611) accompagn\u00f2 Cosimo I dei Medici a Roma per ricevere la corona granducale, fu poi ambasciatore da Francesco I a Mantova e residente a Roma dal 1588 al 1610. Il suo operato fu determinante per riconciliare Enrico IV alla Chiesa cattolica. Fu lui ad acquisire alla famiglia di origine i beni del Casentino e il palazzo dei Ciani da Montauto in via dei Servi a Firenze; inizi\u00f2 inoltre la costruzione della Cappella Niccolini nella chiesa di Santa Croce. Dalla moglie Caterina Salviati ebbe pi\u00f9 figli fra cui Francesco e Filippo.\nI personaggi del Seicento.\nFrancesco di Giovanni (1584-1650), destinato alla carriera ecclesiastica, segu\u00ec il padre a Roma finch\u00e9 questi fu in vita, poi rientr\u00f2 a Firenze e si spos\u00f2 con Caterina Riccardi. Nel 1621 fu eletto ministro residente a Roma dove ebbe ad affrontare nodi diplomatici assai difficili come la successione del duca di Urbino e il processo a Galileo Galilei. Nel 1643 fu investito del marchesato di Campiglia.\nIl fratello Filippo (1586-1666), ambasciatore, aio del principe Giovan Carlo dei Medici dal 1622, ne fu poi maestro di camera. Dal 1625 gli fu concesso il marchesato di Montegiovi, mutato nel '37 con il titolo equivalente di Ponsacco e Camugliano, dove acquis\u00ec e ingrand\u00ec la Villa di Camugliano. Edific\u00f2 inoltre la cappella di famiglia nella chiesa del Convento della Verna e termin\u00f2 quella iniziata dal padre nella chiesa di Santa Croce. Al momento di designare un erede per il suo ramo che non ne aveva di diretti, chiam\u00f2 Lorenzo di Matteo Niccolini, della linea di Piero di Matteo, fratello del cardinale Agnolo e capostipite della linea tuttora vivente.\nLa linea di Piero di Matteo.\nPiero di Matteo (1507-1570) era stato commissario di Prato nel 1548 e di Pistoia nel 1567, mentre il figlio Lorenzo (1541-1607) aveva studiato legge e praticato l'avvocatura. Il suo primogenito Piero (1573-1651) era stato vicario generale dell'arcivescovo Marzi Medici di cui aveva poi ereditato la carica nel 1632. Il fratello di Piero, Simone (1577-1662) fu celebre avvocato, ma fu il pi\u00f9 giovane Matteo (1594-1663) a proseguire la linea.\nIl figlio di Matteo, Francesco, esplet\u00f2 una brillante carriera ecclesiastica nella curia romana e presso i governi di Ascoli Piceno e di Camerino, fu poi nunzio di Portogallo e a Parigi, dove mor\u00ec nel 1692. Il fratello Piero usufru\u00ec dell'eredit\u00e0 di Francesco di Luigi Calderini assumendone il nome e mor\u00ec nel 1716. Infine, Lorenzo (1632-1715), erede del cugino Filippo nel 1666, fu II marchese di Ponsacco e Camugliano e sposando Contessa, figlia di Paolo Del Bufalo e dell'ultima Bandini dei marchesi di Antrodoco, ne incamer\u00f2 parte dei beni.\nI personaggi del Settecento.\nFilippo di Lorenzo (1655-1738) fu III marchese di Ponsacco e Camugliano, coppiere del gran principe Ferdinando, nel 1686 fu eletto primo gentiluomo di camera ed ebbe in dono la Commenda fondata nell'Ordine di S. Stefano dei Valgarini di Fermo.\nDei figli di Filippo, Giovanluca (1689-1742), IV marchese di Ponsacco e Camugliano, abbracci\u00f2 lo stato ecclesiastico, come Antonio (1701-1769) che non ader\u00ec ad alcun ordine ma fu uomo di vasta cultura e di molteplici interessi, in relazione con i maggiori pensatori e filosofi italiani ed europei. Giuseppe (1698-1735) spos\u00f2 Virginia di Bartolomeo Corsini dalla quale ebbe Filippo (+ 1759) che lasci\u00f2 per poco tempo il titolo del marchesato al fratello Bartolomeo (+1760), abate di San Zeno a Pisa. L'altro fratello Lorenzo (1735-1795), VII marchese, partecip\u00f2 al finanziamento del rifacimento della chiesa del Carmine di Firenze, distrutta da un incendio. Dalla moglie Giulia di Vincenzo Riccardi ebbe Pietro Leopoldo e Giuseppe (1761-1811), VIII marchese, che in breve vide la rovina economica della sua casa. I Niccolini furono costretti a vendere le loro ricchissime collezioni artistiche e a disfarsi del palazzo di via dei Servi, loro sede a Firenze.\nL'Ottocento.\nFu il figlio di Giuseppe, Lorenzo (1797-1868), IX marchese, a ristabilire l'economia della casa e ad acquistare la nuova sede fiorentina, il palazzo dei Bourbon del Monte in via dei Fossi. Dalla moglie Caterina Price ebbe Carlo, X marchese, e Maddalena, poi moglie di Ferdinando Guicciardini."}
{"id": "4163125", "revid": "287204", "url": "https://it.wikipedia.org/wiki?curid=4163125", "title": "Bohda\u0161\u00edn", "text": "Bohda\u0161\u00edn \u00e8 un comune della Repubblica Ceca facente parte del distretto di Rychnov nad Kn\u011b\u017enou, nella regione di Hradec Kr\u00e1lov\u00e9."}
{"id": "4163127", "revid": "287204", "url": "https://it.wikipedia.org/wiki?curid=4163127", "title": "Bohdasin", "text": ""}
{"id": "4163144", "revid": "599013", "url": "https://it.wikipedia.org/wiki?curid=4163144", "title": "Amiche nemiche", "text": ""}
{"id": "4163153", "revid": "729019", "url": "https://it.wikipedia.org/wiki?curid=4163153", "title": "Xia Fa", "text": "Xia Fa \u00e8 il nome completo di Fa (), sedicesimo sovrano della dinastia Xia, padre dell'inetto imperatore Jie, l'ultimo della dinastia\nGli fu dato anche il nome di H\u00f2uj\u00ecng ().\nRegno.\nFa era il figlio dell'imperatore Xia Gao e dunque nipote di Xia Jia.\nDurante la cerimonia inaugurale del suo Regno, tutti i suoi vassalli convennero a palazzo.\nIl primo terremoto trascritto nella Storia avvenne sul Monte Tai nel moderno Shandong durante il suo regno.\nL'evento effettivamente si verific\u00f2 intorno al 1831 a.C. e fu denominato negli annali Terremoto del Monte Tai.\nIl terremoto fu brevemente menzionato negli \"Annali di bamb\u00f9\"."}
{"id": "4163156", "revid": "38120", "url": "https://it.wikipedia.org/wiki?curid=4163156", "title": "Girl Friends", "text": ""}
{"id": "4163158", "revid": "345405", "url": "https://it.wikipedia.org/wiki?curid=4163158", "title": "Bohdan Stachynskyi", "text": ""}
{"id": "4163161", "revid": "287204", "url": "https://it.wikipedia.org/wiki?curid=4163161", "title": "Petra Nemcova", "text": ""}
{"id": "4163166", "revid": "124808", "url": "https://it.wikipedia.org/wiki?curid=4163166", "title": "Girl Friend", "text": ""}
{"id": "4163167", "revid": "1314312", "url": "https://it.wikipedia.org/wiki?curid=4163167", "title": "Strage di Qibya", "text": "La strage di Qibya avvenne nel mese di ottobre 1953, quando truppe israeliane sotto il comando di Ariel Sharon, in risposta all'attentato di Yehud (in cui una squadra di fedayyin palestinesi provenienti da Qibya uccise tre civili ebrei di cui due bambini) attaccarono il villaggio di Qibya in Cisgiordania. Sessantanove furono gli arabi palestinesi uccisi, due terzi dei quali donne e bambini. Quarantacinque case, una scuola e una moschea vennero distrutte."}
{"id": "4163169", "revid": "1305772", "url": "https://it.wikipedia.org/wiki?curid=4163169", "title": "Vexed", "text": ""}
{"id": "4163170", "revid": "181699", "url": "https://it.wikipedia.org/wiki?curid=4163170", "title": "Chiesa di San Giuliano Martire (Reggio Emilia)", "text": "La chiesa di san Giuliano Martire \u00e8 un edificio religioso sito in via Newton a Villa Gaida, nel comune di Reggio nell'Emilia. La chiesa \u00e8 sede dell'omonima parrocchia del vicariato di Castelnovo Sotto-Sant'Ilario d'Enza della Diocesi di Reggio Emilia-Guastalla.\nStoria.\nIn un documento della diocesi parmense del 1230 risulta appartenente alla pieve di Montecchio Emilia. Con la soppressione di tale pieve nel XVI sec. la chiesa di Gaida divenne una parrocchia indipendente. Nel '500 venne ampliata al struttura dell'edificio mentre un secolo dopo venne realizzata la canonica. Una nuova canonica venne realizzata nel 1774. Nel 1821, dopo anni di decadimento ed incuria, la chiesa \u00e8 sottoposta ad un grande restauro: vengono rifatti e rinforzati il volto e le mura. Trent'anni dopo vengono realizzati anche la nuova sagrestia e il nuovo coro. Passata dalla diocesi di Parma a quella di Reggio nel 1828, la parrocchia fu elevata immediatamente a prevostura. Appartenente sino al 1967 al vicariato di Sant'Ilario, pass\u00f2 successivamente al vicariato di Castelnovo di Sotto per poi entrare a far parte, dagli anni 2000, del nuovo vicariato di Castelnovo-S. Ilario. Curata dapprima dal parroco di Aiola oggi \u00e8 amministrata in unit\u00e0 pastorale con la parrocchia di Cad\u00e8.\nDescrizione.\nLa chiesa sorge a margine della via Emilia e presenta una facciata semplice, tripartita, con due finestre negli ordini laterali. \nRestaurata drasticamente nel 1831 e nel 1851, conserva, nell'abside, un quadro raffigurante il martirio del santo. All'interno della facciata vi \u00e8 un affresco seicentesco, che in origine era sito nel piccolo oratorio dei Santi Cosma e Damiano, eretto nel 1617, e abbattuto per questioni di viabilit\u00e0."}
{"id": "4163171", "revid": "709565", "url": "https://it.wikipedia.org/wiki?curid=4163171", "title": "Face Off (prima edizione)", "text": "La prima edizione di \"Face Off\" \u00e8 stata trasmessa negli Stati Uniti d'America dal 26 gennaio al 16 marzo 2011 sul canale Syfy, mentre in Italia \u00e8 andata in onda dal 7 luglio al 25 agosto 2012 sul canale Sky Uno.\nDodici artisti esperti di trucco prostetico competono per vincere un premio che comprende e una fornitura di make-up \"Alcone\" per un anno. Il vincitore di questa edizione \u00e8 Conor McCullagh.\nConcorrenti.\nI 12 concorrenti che hanno preso parte al programma sono:"}
{"id": "4163178", "revid": "1305772", "url": "https://it.wikipedia.org/wiki?curid=4163178", "title": "The Inbetweeners", "text": ""}
{"id": "4163181", "revid": "300067", "url": "https://it.wikipedia.org/wiki?curid=4163181", "title": "Campionati mondiali femminili di pallacanestro Under-17", "text": "I Campionati mondiali femminili di pallacanestro Under-17 FIBA sono una competizione cestistica internazionale a cadenza biennale organizzata dalla FIBA, la Federazione Internazionale di Pallacanestro.\nLa prima edizione fu organizzata nel 2010 in Francia."}
{"id": "4163185", "revid": "714796", "url": "https://it.wikipedia.org/wiki?curid=4163185", "title": "Una vacanza di tutto lavoro", "text": ""}
{"id": "4163188", "revid": "131145", "url": "https://it.wikipedia.org/wiki?curid=4163188", "title": "Palla (liturgia)", "text": ""}
{"id": "4163190", "revid": "297059", "url": "https://it.wikipedia.org/wiki?curid=4163190", "title": "Ablazione transcatetere con radiofrequenza", "text": ""}
{"id": "4163194", "revid": "767487", "url": "https://it.wikipedia.org/wiki?curid=4163194", "title": "The Great Gold Robbery", "text": "The Great Gold Robbery \u00e8 un cortometraggio muto del 1913 diretto da Maurice Elvey.\nProduzione.\nIl film fu prodotto dalla Motograph.\nDistribuzione.\nDistribuito dalla Motograph, usc\u00ec nelle sale cinematografiche britanniche nel novembre 1913."}
{"id": "4163197", "revid": "329581", "url": "https://it.wikipedia.org/wiki?curid=4163197", "title": "Girolamo Tessari", "text": ""}
{"id": "4163199", "revid": "3115", "url": "https://it.wikipedia.org/wiki?curid=4163199", "title": "Gourmaelon di Bretagna", "text": "Origine.\nDi Gourmaelon non si conoscono gli ascendenti.\nBiografia.\nDi Gourmaelon non si hanno molte notizie: sembra che dopo la morte di Alano il Grande, il potere in Bretagna fu suddiviso tra Gourmaelon, conte di Cornovaglia, che viene considerato l'ultimo sovrano di Bretagna (come risulta dal documento n\u00b0 CCLXXIX, del 27 novembre 910, del \"Cartulaire de l'abbaye de Redon en Bretagne\", in cui viene definito \"Gurmhailon regnante Britanniam\") prima della conquista del regno (919) da parte dei Normanni, il conte di Poher, Mathuedo\u00ef, cognato di Alano il Grande, ed il conte di Vannes, Rodaldo, figlio primogenito di Alano il Grande.\nIl potere di Gourmaelon sulla Bretagna non ebbe lunga durata, in quanto nel documento n\u00b0 CCLXXVI, del 25 ottobre 913, sempre del \"Cartulaire de l'abbaye de Redon en Bretagne\" viene definito come colui che era stato re di Bretagna \"Gurmahilon comitem, qui tunc monarchiam Britanniae regebat\", lo controfirm\u00f2, come testimone, col solo titolo di conte (conte di Cornovaglia).&lt;br&gt;Gourmaelon, nel documento n\u00b0 XXIV, datato 954 circa, del \"Cartulaire de l'abbaye de Landevennec\" viene citato come (precedente) conte di Cornovaglia (Francia) (\"Uurmaelon comes Cornubi\u00e6\").\nLa morte di Gourmaelon potrebbe essere datata in quello stesso 913, in quanto in un documento, il manoscritto 476 della biblioteca di Angers, noto come \"Anecdota novissima\" \u00e8 scritto: \u00ab Anno DCCCCXIII Guuormaelon oc[cissus est] \u00bb.&lt;br&gt;Comunque dopo la morte di Gourmaelon, per circa 25 anni, anche per l'intervento dei Normanni, in Bretagna il potere fu diviso tra le varie contee e solo dopo il rientro dall'esilio di Alano II Barbatorta, il potere unico fu ricostituito sotto forma di ducato di Bretagna.\nDiscendenza.\nDalla moglie, di cui non si conoscono n\u00e9 il nome n\u00e9 gli ascendenti Gourmaelon ebbe un figlio:"}
{"id": "4163202", "revid": "144796", "url": "https://it.wikipedia.org/wiki?curid=4163202", "title": "Battaglia di Chotusitz", "text": "La battaglia di Chotusitz, o Chotusice (a volte definita battaglia di Czaslau) venne combattuta il 17 maggio 1742 in Boemia tra l'Austria e la Prussia nella prima guerra di Slesia, una fase della guerra di successione austriaca.\nContesto.\nLo scopo del principe Carlo di Lorena era di riconquistare Praga, occupata dai Prussiani, approfittando del fatto che (secondo alcune informazioni poi rivelatisi inesatte) l'esercito di Federico il Grande non si aspettasse un attacco austriaco.\nIn effetti le forze prussiane erano divise in due: l'avanguardia (composta da circa 10.000 soldati) stava marciando verso Kutn\u00e1 Hora mentre il resto dell'esercito (circa 20.000 uomini) sotto il comando del principe Leopoldo II di Anhalt-Dessau era distante circa\nun giorno di marcia.\nCarlo tuttavia esit\u00f2 qualche giorno a lanciare l'attacco permettendo ai due tronconi delle forze prussiane di ricongiungersi.\nLa battaglia.\nCarlo ordin\u00f2 l'offensiva verso le otto del mattino del 17 maggio occupando la citt\u00e0 di Chotusitz che venne data alle fiamme. Dopo una serie di scontri sanguinosi, durante i quali ciascun esercito perse circa un quarto degli uomini, Federico II riusc\u00ec ad avere la meglio e riusc\u00ec ad imporre il Trattato di Breslau che prevedeva la cessione della Slesia alla Prussia."}
{"id": "4163207", "revid": "1573940", "url": "https://it.wikipedia.org/wiki?curid=4163207", "title": "Reza Abdoh", "text": "Fondatore del gruppo sperimentale d'avanguardia Dar A Lux, \u00e8 ricordato anche come regista cinematografico sperimentale per il film \"The blind owl\" (1992).\nOmosessuale dichiarato, mor\u00ec di complicazioni legate all'AIDS."}
{"id": "4163212", "revid": "122668139", "url": "https://it.wikipedia.org/wiki?curid=4163212", "title": "Due (Drupi)", "text": "Due \u00e8 il terzo album in studio di Drupi pubblicato nel 1975; il titolo \u00e8 dato dall'omonimo brano vincitore al Festivalbar.\nTracce.\nCoro diretto da Drupi\nProduzione e orchestra dirette da Enrico Riccardi"}
{"id": "4163215", "revid": "298229", "url": "https://it.wikipedia.org/wiki?curid=4163215", "title": "Ellen Van Langen", "text": ""}
{"id": "4163219", "revid": "256896", "url": "https://it.wikipedia.org/wiki?curid=4163219", "title": "CGLTA", "text": ""}
{"id": "4163226", "revid": "198277", "url": "https://it.wikipedia.org/wiki?curid=4163226", "title": "Petra N\u011bmcov\u00e1", "text": "Biografia.\nNata nella Cecoslovacchia comunista, Petra \u00e8 cresciuta, insieme alla sorella Olga, nella citt\u00e0 di Karvin\u00e1. A scuola era schernita poich\u00e9 aveva lo stesso cognome della scrittrice Bo\u017eena N\u011bmcov\u00e1. Viene scoperta per le strade di Praga da \"Next Model Management\", con cui firma un contratto e si trasferisce a Milano.\nCarriera.\nModa.\nNel 1996 prende parte al concorso di bellezza Elite Model Look. Dopo essere stata scoperta da \"Next Model Management\" la sua attivit\u00e0 fiorisce, sar\u00e0 protagonista di campagne pubblicitarie per Bulgari, Dirk Bikkembergs, Intimissimi, Max Factor, Victoria's Secret e altri. Inoltre \u00e8 apparsa sulle copertine di \"Madame Figaro\", \"Elle\", \"Shape\", \"Cosmopolitan\", \"Sports Illustrated\" e \"FHM\". tra il 2000 ed il 2004 ha sfilato per Lolita Lempicka, Gai Mattiolo, Matthew Williamson, Custo Barcelona, Luciano Soprani.\nAttualmente \u00e8 sotto contratto con \"Mikas\" a Stoccolma, \"View Management\" a Barcellona, \"Unique One\" a Praga e \"Next Model Management\" a Londra, Parigi, Milano, New York, Miami e Los Angeles.\nTelevisione.\nNel 2001 appare nel programma britannico Absolutely Fabulous; nel 2004 fa parte della giuria del concorso di Miss Universo vinto da Jennifer Hawkins e tenutosi a Quito. Presenta nel 2007 per The Learning Channel (TLC) \"A Model Life\" e appare nel video della canzone \"Misfit\" della indie band Elefant.\nNel 2011 \u00e8 stata una dei concorrenti di \"Dancing with the Stars\" affiancata dal ballerino Dmitry Chaplin.\nAltri progetti.\nNel 2005 viene pubblicata la sua autobiografia, \"Love Always, Petra\", dove racconta dell'infanzia vissuta sotto il comunismo, i primi passi nel mondo della moda e la svolta con Sports Illustrated Swimsuit Issue, trampolino di lancio nel mondo delle top model. Inoltre parla dei progetti futuri con il compagno Simon Atlee.\nVita privata.\nNel 2004, Petra Nemcova era in Thailandia in vacanza durante lo tsunami con il fidanzato e fotografo Simon Atlee. Il loro bungalow fu travolto dal mare, Atlee anneg\u00f2, fu trovato e identificato solo in marzo, sulle coste di Sumatra; Nemcova con il bacino fratturato e lesioni interne trov\u00f2 la salvezza su una palma dove per otto ore aspett\u00f2 che dei civili la traessero in salvo. Fu ricoverata per 3 settimane in Thailandia per poi continuare la convalescenza in Repubblica Ceca. In seguito avr\u00e0 una relazione con il cantautore inglese James Blunt.\nNel 2007 diventa vegana, eliminando dalla sua dieta la carne e i prodotti derivati da animali, al fine di \"salvare la vita degli oceani\".\nDal 2010 al 2012 \u00e8 legata sentimentalmente all'attore britannico Jamie Belman.\nFilantropia.\nNel 2005, dopo essere sopravvissuta allo tsunami, fonda l'organizzazione benefica \"Happy Hearts Fund\" (HHF). Ritornata in Thailandia pochi mesi dopo la catastrofe assistette ad intere comunit\u00e0 spazzate via, famiglie senza casa e bambini senza genitori. Proprio i bambini la spinsero in questa iniziativa ma poich\u00e9 non riceveva chiare informazioni da altre organizzazioni decise di fondare HHF, eliminando tutti i costi amministrativi al fine di inviare il 100% delle donazioni ai bisognosi. Ha anche contribuito alle iniziative di recupero dopo l'uragano Katrina.\nAl fianco di Wycleaf Jean e la sua associazione ha finanziato la costruzione di una laboratorio e una mensa nella baraccopoli di Port-au-Prince, nel 2007, stesso anno in cui \u00e8 volata in Per\u00f9 per aiutare i bambini colpiti da terremoto.\nNel 2011 \u00e8 stata nominata console onoraria della Rep. Ceca ad Haiti da parte del governo locale per il suo impegno dopo il terremoto del 2010."}
{"id": "4163227", "revid": "478814", "url": "https://it.wikipedia.org/wiki?curid=4163227", "title": "Melzer", "text": ""}
{"id": "4163229", "revid": "1393243", "url": "https://it.wikipedia.org/wiki?curid=4163229", "title": "Flavio Nicolini", "text": "Biografia.\nSi laurea in filosofia all'Universit\u00e0 di Bologna con una tesi sul cinema educativo. \u00c8 stato insegnante elementare e si \u00e8 occupato di disegno infantile e cinema per ragazzi con articoli sulle riviste \"Emilia\" e \"Cinema nuovo\"; ha sperimentato nuove tecniche educative assieme all'amico pittore Federico Moroni (un murale eseguito nel 1959 da una classe di Nicolini \u00e8 conservato presso le scuole elementari di Santarcangelo). Nel 1952 realizza il film per ragazzi \"La bambola\", e, nel 1968, \"Arte per nulla\" (1968), cortometraggio sull'esperienza educativa della scuola del Bornaccino, selezionato per la Mostra del cinema di Venezia.\nNel primo dopoguerra d\u00e0 vita, assieme ad altri giovani intellettuali santarcangiolesi (Tonino Guerra, Raffaello Baldini, Nino Pedretti, Gianni Fucci, Rina Macrelli), al sodalizio che in seguito divenne noto come E' circal de' giud\u00e9izi. Costoro animano la vita culturale del paese e promuovono l'apertura al nuovo cinema realista e d'avanguardia, alla letteratura e alla poesia dialettale.\n\u00c8 stato assistente alla regia di Elio Petri (\"I giorni contati\", 1961), aiuto regista di Michelangelo Antonioni (\"Il deserto rosso\", 1963-64) e autore de \"Il diario dell'aiuto\" (Bologna, Cappelli, 1964) che registra l'esperienza sul set del film.\nLasciato l'insegnamento, dalla met\u00e0 degli anni sessanta fino alla fine degli anni ottanta scrive per il cinema e la Rai sceneggiature di soggetto sociale e storico realizzate da registi quali Leandro Castellani, Dante Guardamagna, Silvio Maestranzi, Daniele D'Anza, Vittorio Cottafavi, Alberto Negrin, Sandro Cane, Gianni Serra, Vittorio De Sisti, Salvatore Nocita: si ricordano \"Vivere insieme\", \"Il caso Dreyfuss\", \"Il caso Evans\", \"L'affondamento dell'Indianapolis\", \"Una coccarda per il re\", \"Bob Kennedy contro Jimmy Hoffa\", \"Dedicato a una coppia\", \"Sul filo della memoria\", \"Dedicato a un medico\" (con Bruno Cirino), \"Cromwell\", \"Ritratto di un dittatore\" (con Sergio Fantoni e Paolo Graziosi), \"Una coccarda per il re\", \"Il giovane Freud\" (con Paolo Graziosi); \"Paolo e Francesca\", \"Olga e i suoi figli\" (con Annie Girardot), \"Diventer\u00f2 padre\" (interpretato da Gianni Morandi). Tra le sceneggiature di genere fantascientifico di grande successo \"Gamma\", \"La traccia verde\" (con Paola Pitagora), \"ESP\" (con Paolo Stoppa).\nPer la radio (RAI) ha scritto \"Storia che va storia che viene\", novelle radiofoniche sulla liberazione di Roma.\nTra i romanzi e i racconti pubblicati: \"La regina di Polonia\" (Rimini, Luis\u00e8, 1986); \"Da nessuna parte\" (Faenza, Mobydick, 1995), \"Doppia fucilazione\" (Bologna, Clueb, 1999); \"Maestro\" (Bologna, Clueb, 2001); \"Francesca\" (Faenza, Mobydick, 2004); \"77 Illuminazioni poetiche (1954-2006)\", Introduzione e cura di Tiziana Mattioli, Rimini, Raffaelli, 2017. \nHa scritto sulla poesia dialettale di Santarcangelo (\"Il monologo, il protagonista, la voce, saggio su Raffaello Baldini\"; \"Lettere per un'antologia di poeti in dialetto romagnolo\").\nSi \u00e8 sempre dedicato al disegno e ha illustrato testi propri e di altri.\n\u00c8 morto il 16 ottobre 2015 all'et\u00e0 di 91 anni."}
{"id": "4163231", "revid": "300067", "url": "https://it.wikipedia.org/wiki?curid=4163231", "title": "Campionati americani femminili di pallacanestro Under-18", "text": "I Campionati americani femminili di pallacanestro Under-18 (in inglese \"FIBA Americas Under-18 Championship for Women\") sono una competizione sportiva continentale a cadenza annuale organizzata dalla FIBA Americas, la federazione americana della pallacanestro.\nSi tratta di un torneo tra nazionali composte di giocatrici al di sotto dei 18 anni di et\u00e0, ed \u00e8 di solito valevole per la qualificazione ai Campionati mondiali Under-19.\nLa prima edizione fu organizzata nel 1988 in Brasile. Fino al 2004 il torneo si svolgeva ogni quattro anni."}
{"id": "4163232", "revid": "31886", "url": "https://it.wikipedia.org/wiki?curid=4163232", "title": "Chris Lieto", "text": " specialista dell'Ironman.\nHa vinto l'Ironman Wisconsin nel 2002, l'Ironman Canada nel 2005 ed infine l'Ironman Japan nel 2006.\nSi \u00e8 laureato vicecampione del mondo nella distanza Ironman a Kona nell'edizione del 2009 con un tempo di 8:22:56, alle spalle dell'australiano Craig Alexander (8:20:21) e davanti al tedesco Andreas Raelert (8:24:32). Determinante \u00e8 stata la migliore frazione a piedi dell'australiano Alexander, compiuta in 2:48:05, mentre Lieto ha impiegato 3:02:35.\nNel 2011 ha vinto un altro argento, sulla distanza Ironman 70.3, nella rassegna iridata di Las Vegas, sempre alle spalle dell'australiano Craig Alexander (3:54:48), con un tempo finale di 3:58:03. Anche in questo caso \u00e8 prevalsa la frazione a piedi del primo."}
{"id": "4163235", "revid": "767487", "url": "https://it.wikipedia.org/wiki?curid=4163235", "title": "The Bells of Rheims", "text": "The Bells of Rheims \u00e8 un cortometraggio muto del 1914 diretto da Maurice Elvey.\nProduzione.\nIl film fu prodotto dalla British &amp; Colonial Kinematograph Company.\nDistribuzione.\nDistribuito dalla Kin-Ex, usc\u00ec nelle sale cinematografiche britanniche nell'ottobre 1914."}
{"id": "4163241", "revid": "37401", "url": "https://it.wikipedia.org/wiki?curid=4163241", "title": "Abdi-Khipa", "text": "Abdi-Khipa fu un regolo (o piccolo re) di Gerusalemme nel periodo delle Lettere di Amarna (XIV secolo a.C.)."}
{"id": "4163246", "revid": "23", "url": "https://it.wikipedia.org/wiki?curid=4163246", "title": "Ferric-ferronyb\u00f8ite", "text": ""}
{"id": "4163247", "revid": "767487", "url": "https://it.wikipedia.org/wiki?curid=4163247", "title": "Her Luck in London", "text": "Her Luck in London \u00e8 un film muto del 1914 diretto da Maurice Elvey.\nProduzione.\nIl film fu prodotto dalla British &amp; Colonial Kinematograph Company.\nDistribuzione.\nDistribuito dall'Ashley, usc\u00ec nelle sale cinematografiche britanniche nel novembre 1914."}
{"id": "4163251", "revid": "271907", "url": "https://it.wikipedia.org/wiki?curid=4163251", "title": "Olena Kolesnichenko", "text": ""}
{"id": "4163252", "revid": "830939", "url": "https://it.wikipedia.org/wiki?curid=4163252", "title": "Louis-Paul Abeille", "text": "Ispettore generale delle manifatture e del commercio dal 1765, nel 1769 divenne segretario al commercio fino al 1783, quando venne rimpiazzato da Jean-Louis Abeille. Teorizz\u00f2 la liberta di commercio del grano."}
{"id": "4163253", "revid": "212348", "url": "https://it.wikipedia.org/wiki?curid=4163253", "title": "Frank Pallone", "text": "Biografia.\nSposato con Sarah Hospodor, un'impiegata dell'EPA, e domiciliato con la famiglia a Washington, Frank Pallone \u00e8 un democratico di ideologia liberale e fa parte del Congressional Progressive Caucus. Dopo gli studi Pallone intraprese la strada politica e venne eletto come democratico nel consiglio comunale di Long Branch. Negli anni ottanta serv\u00ec all'interno della legislatura statale del New Jersey e quando nel marzo del 1988 il deputato democratico in carica da ventitr\u00e9 anni James J. Howard mor\u00ec, Pallone si candid\u00f2 per occupare il suo seggio alla Camera. Riusc\u00ec a vincere le elezioni e negli anni successivi venne sempre riconfermato con alte percentuali di voto."}
{"id": "4163257", "revid": "729019", "url": "https://it.wikipedia.org/wiki?curid=4163257", "title": "Battaglia di Pfaffenhofen", "text": "La battaglia di Pfaffenhofen, combattuta il 15 aprile 1745 tra Austria e Francia nell'ambito della guerra di successione austriaca, vide la sconfitta francese e la conseguente fine della guerra in Baviera.\nContesto.\nNell'ottobre 1744 l'esercito franco-bavarese era riuscito \u2013 con l'aiuto della Prussia \u2013 a cacciare gli austriaci dalla Baviera restaurando come principe elettore, Carlo VII imperatore del Sacro Romano Impero.\nTre mesi dopo, tuttavia, Carlo VII mor\u00ec e suo figlio Massimiliano III era indeciso tra coloro di quali spingevano per giungere alla pace (in particolare sua madre Maria Amalia d'Asburgo ed il comandante dell'esercito Friedrich Heinrich von Seckendorff) e chi invece riteneva necessario proseguire la guerra (in particolare il Ministro degli Esteri Ignaz von T\u00f6rring).\nMaria Teresa ordin\u00f2 dunque una nuova offensiva per mettere pressione sui negoziati conquistando Amberg e Vilshofen.\nT\u00f6rring ritir\u00f2 le sue truppe dietro al fiume Lech. Il comandante francese, il conte di S\u00e9gur, non venne informato di questa manovra e rimase nei pressi di Pfaffenhofen in attesa di rinforzi.\nGli austriaci capirono che le forzi francesi si trovavano isolate e prive di protezione e approfittarono della superiorit\u00e0 numerica per lanciare un attacco.\nLa battaglia.\nL'esercito austriaco guidato da Karl Josef Batthy\u00e1ny attacc\u00f2 le forze francesi a Pfaffenhofen infliggendo forti perdite e costringendo S\u00e9gur ad improvvisare una difesa su una collina ad ovest della citt\u00e0. Gli attacchi degli ussari e dei panduri croati spinsero S\u00e9gur a ritirarsi fino al fiume Paar e poi a mettere in salvo quanto rimaneva delle sue truppe a Rain.\nConseguenze.\nIl giorno dopo la sconfitta T\u00f6rring venne destituito e Massimiliano firm\u00f2 la F\u00fcssen con la quale riconosceva la Prammatica Sanzione. Massimiliano rinunci\u00f2 inoltre alle pretese di suo padre sulla Boemia e sulla corona imperiale promettendo di sostenere la candidatura del marito di Maria Teresa, Francesco Stefano di Lorena, che infatti venne incoronato imperatore il 13 settembre 1745."}
{"id": "4163261", "revid": "298229", "url": "https://it.wikipedia.org/wiki?curid=4163261", "title": "Chrissie Wellington", "text": "\u00c8 pluricampionessa del mondo su distanza Ironman: ha vinto per ben 4 volte la rassegna iridata alle Hawaii, realizzando anche il record sul percorso.\nSi \u00e8 laureata, inoltre, campionessa del mondo di triathlon long distance ad Almere nei Paesi Bassi nel 2008."}
{"id": "4163265", "revid": "287204", "url": "https://it.wikipedia.org/wiki?curid=4163265", "title": "Marlo", "text": "Marlo \u00e8 una piccola citt\u00e0 australiana, situata nello Stato di Victoria, il cui territorio fa parte della Contea di Est Gippsland. Il paese dista 386\u00a0km da Melbourne.\nIl paese si trova ad est nei pressi della foce del fiume Snowy. Il nome \"Marlo\" ha origine dalla lingua aborigena, \"Marloo\" significa argilla bianca. Al 2006 censimento, Marlo aveva una popolazione di 340. [1]\nIl primo colono ad occupare l'area Marlo \u00e8 stato James Stirling intorno all'anno 1875. \nIl 18 febbraio 1889 Marlo viene dichiarato di essere una borgo."}
{"id": "4163267", "revid": "767487", "url": "https://it.wikipedia.org/wiki?curid=4163267", "title": "American Philatelic Society Hall of Fame", "text": "Il premio American Philatelic Society Hall of Fame \u00e8 una onorificenza conferita dalla Societ\u00e0 Filatelica Americana alla memoria di filatelici deceduti che, nel corso della loro vita, hanno apportato un contribuito significativo nel campo della filatelia nazionale e o internazionale.\nStoria.\nIl premio venne istituito durante la Convention del 1940 dell'American Philatelic Society allo scopo di rendere onore ai quei filatelici defunti che, nel corso delle loro esistenze, contribuirono significativamente nel campo della filatelia; questo riconoscimento non deve essere confuso con il Luff Award che viene assegnato a per lo stesso motivo ai filatelici ancora in vita.\nRequisiti.\nI requisiti per concorrere all'assegnazione sono due:\nPremiati.\nSebbene assegnato a partire dal 1941, in alcuni anni l'onorificenza non \u00e8 stata conferita."}
{"id": "4163270", "revid": "76963", "url": "https://it.wikipedia.org/wiki?curid=4163270", "title": "Carly Craig", "text": "Ha iniziato la carriera nel 2005 ed \u00e8 nota soprattutto per la partecipazione nel film \"I tre marmittoni\"."}
{"id": "4163274", "revid": "120660752", "url": "https://it.wikipedia.org/wiki?curid=4163274", "title": "Torre della televisione di Stoccarda", "text": "La torre della televisione di Stoccarda (in tedesco \"Fernsehturm Stuttgart\") \u00e8 la prima torre televisiva costruita al mondo. Grazie alle sue caratteristiche in campo estetico e tecnico-architettoniche essa \u00e8 considerata come un modello per tutte le torri di successiva costruzione.\nStoria.\nPer la Germania la data del 25 dicembre 1952 \u00e8 sinonimo del nuovo inizio della diffusione del segnale televisivo dopo la seconda guerra mondiale.\nLa televisione tedesca poteva per\u00f2 essere seguita solo da un ristretto numero di persone, questo anche a causa del prezzo troppo elevato degli apparecchi televisivi.\nIn quel periodo non era ancora stato costruito nessun tipo di trasmettitore per poter portare il segnale TV a Stoccarda, la qualit\u00e0 della ricezione risultava cos\u00ec essere mediocre.\nGli abitanti di Stoccarda non poterono cos\u00ec seguire in diretta eventi d'importanza planetaria, come l'incoronazione della regina Elisabetta II, avvenuta il 2 giugno 1953, o i Mondiali di calcio svoltisi in Svizzera nel 1954. \nLe lamentele circa l'impossibilit\u00e0 di ricevere un segnale di qualit\u00e0 non tardarono cos\u00ec ad arrivare, anche grazie all'abbassamento dei prezzi delle televisioni, le quali riscuotevano dunque maggior interesse nei consumatori.\nLa Hohe Bopser, ossia una collina alta 483 m situata a sud-est di Stoccarda, venne cos\u00ec identificata come il luogo idoneo per la costruzione di un trasmettitore che potesse distribuire il segnale TV alla citt\u00e0 ed ai dintorni.\nIl progetto originale prevedeva la costruzione entro l'estate del 1954 di una struttura in acciaio alta 200 m e con un costo complessivo di 200.000 marchi.\nL'architetto ed ingegnere Fritz Leonhardt, che vision\u00f2 casualmente i piani di costruzione, propose per\u00f2 una soluzione alternativa. A suo avviso una struttura come quella ideata avrebbe infatti rovinato il paesaggio attorno alla citt\u00e0 di Stoccarda, tanto pi\u00f9 che essa si sarebbe trovata in una posizione sia elevata che pregiata. Egli ide\u00f2 cos\u00ec un nuovo progetto, il quale prevedeva di porre un caff\u00e8 ed un punto di osservazione in cima alla torre. \nIl nuovo progetto di Fritz Leonhardt non si limitava dunque a prendere in considerazione la sola funzionalit\u00e0 tecnica della torre, ma forniva bens\u00ec una visione di una torre che potesse anche costituire un punto di svago.\nA causa dei costi maggiormente elevati rispetto al progetto iniziale (il preventivo era di 1.7 milioni di marchi) alcuni membri del consiglio comunale di Stoccarda temevano un disastro finanziario per le casse cittadine, nonostante ci\u00f2, dopo lunghe discussioni, i lavori per la costruzione della torre iniziarono il 10 giugno 1954.\nParte della popolazione fece comunque pervenire il proprio disappunto quando, grazie alla propria altezza, la torre divenne visibile da tutte le parti della Stoccarda, in quanto essi ritenevano che una struttura di questo genere avrebbe rovinato in modo irreparabile la foresta che circonda la citt\u00e0 di Stoccarda.\nIn ogni caso i lavori continuarono, e la costruzione della torre fu completata in soli 20 mesi, non comunque in tempo, come accennato sopra, per trasmettere in diretta le partite della Coppa del Mondo del 1954.\nL'inaugurazione della torre avvenne nel 1956; il 5 febbraio dello stesso anno essa venne aperta al pubblico.\nLa torre nel corso degli anni.\nNel corso degli anni la torre della televisione, venuta a costare un totale di 4.2 milioni di marchi, ha subito vari interventi di manutenzione e di modernizzazione. I costi per queste migliorie superarono di gran lunga il costo totale della torre: tra il 1979 ed il 1983 vennero infatti spesi 11 milioni di marchi per l'ammodernamento dell'impianto ascensore, dell'approvvigionamento di elettricit\u00e0, dell'aria condizionata e per le nuove attrezzature in dotazione alle cucine.\nL'antenna di trasmissione \u00e8 stata sostituita nel 1981 e nel 2000 a causa di un difetto.\nUn ulteriore periodo di ristrutturazione ha avuto luogo tra aprile e novembre del 2005, costringendo i tecnici ad una chiusura totale della torre. In tale periodo sono state riviste alcune componenti, come il sistema di ventilazione, riscaldamento ed antincendio al fine di garantire una maggior sicurezza all'interno della struttura.\nLa torre oggi.\nDal 2006 le antenne poste in cima alla torre della televisione non sono pi\u00f9 in uso, questo a causa della loro inadeguatezza tecnica in rapporto alle nuove frequenze di trasmissione.\nDa luglio 2006 \u00e8 dunque in funzione un'altra antenna, ossia la vicina torre delle telecomunicazioni Telekom. Attualmente dalla torre vengono per\u00f2 ancora trasmessi vari programmi radiofonici.\nLa torre della televisione \u00e8 oggi uno dei maggiori punti d'interesse per chi visita la citt\u00e0 di Stoccarda, al suo interno \u00e8 cos\u00ec stato allestito un bar, un ristorante ed un negozio di souvenir.\nAi piedi della costruzione vi \u00e8 inoltre la presenza di un altro bar e di svariati spazi di gioco per i pi\u00f9 piccoli."}
{"id": "4163277", "revid": "76963", "url": "https://it.wikipedia.org/wiki?curid=4163277", "title": "Kirby Heyborne", "text": "Ha iniziato la carriera nel 2005 ma il successo gli arriva nel 2012 interpretando Teddy in \"I tre marmittoni\"."}
{"id": "4163281", "revid": "1718925", "url": "https://it.wikipedia.org/wiki?curid=4163281", "title": "Dieta di Spira (1529)", "text": "La Dieta imperiale di Spira, nota anche come \"Spira II\", la \"Dieta del 1529\", iniziata sotto la presidenza di Ferdinando I, fratello minore dell'Imperatore, \u00e8 stato un incontro dei principi del Sacro Romano Impero, convocati da Carlo V Imperatore, tenutasi nel 1529 nella citt\u00e0 libera di Spira, l'attuale Speyer in Germania.\nLa dieta ha condannato i risultati della Dieta di Spira del 1526 e vietato future Riforme. Essa ha portato alla Protesta di Spira."}
{"id": "4163289", "revid": "76963", "url": "https://it.wikipedia.org/wiki?curid=4163289", "title": "Marianne Leone", "text": "Biografia.\nHa lavorato soprattutto in serie televisive, ma ha preso parte anche a film per il cinema, come \"I tre marmittoni\". Dal 2002 entra nel cast de \"I Soprano\" nel ruolo di Joanne, madre di Christopher Moltisanti.\nVita privata.\n\u00c8 sposata con l'attore Chris Cooper dal quale aveva avuto un figlio,morto a 17 anni."}
{"id": "4163299", "revid": "599013", "url": "https://it.wikipedia.org/wiki?curid=4163299", "title": "Bob Penchion", "text": "Carriera professionistica.\nPenchion fu scelto nel corso del quinto giro del Draft 1972 dai Buffalo Bills, rimanendo con la squadra per 2 stagioni e 17 partite. Nel 1974 pass\u00f2 ai San Francisco 49ers con cui nel 1975 gioc\u00f2 come guardia titolare. Nel 1976, Penchion si trasfer\u00ec alla neonata franchigia dei Seattle Seahawks con cui concluse la carriera professionistica quell'anno. Penchion termin\u00f2 la sua carriera come defensive tackle titolare totalizzando nei suoi anni da professionista oltre 50 tackle e 2 sack."}
{"id": "4163302", "revid": "124123", "url": "https://it.wikipedia.org/wiki?curid=4163302", "title": "Niculae Abramescu", "text": "Docente di matematica all'universit\u00e0 di Bucarest dal 1921, ebbe un proficuo periodo di collaborazione con l'economista italiano Vito Volterra."}
{"id": "4163305", "revid": "298229", "url": "https://it.wikipedia.org/wiki?curid=4163305", "title": "James Doehring", "text": ""}
{"id": "4163308", "revid": "767487", "url": "https://it.wikipedia.org/wiki?curid=4163308", "title": "Abramo di Bet Rabban", "text": "Note biografiche.\nPronipote del grande Narsai, per lungo tempo direttore della Scuola di Nisibi, dopo la sua morte e un periodo di sette anni sotto la direzione di Eliseo bar Kozbaye, Abramo fu nominato direttore della stessa Scuola filosofica nel 510 e mantenne l'incarico fino alla morte avvenuta nel 569. Sotto la sua guida la Scuola conobbe una poderosa ascesa. I suoi insegnanti scrissero abbondantemente nei campi della letteratura, storia, filologia e teologia. Eseguirono inoltre numerose traduzioni dal greco al siriaco, attraverso le quali gli Arabi cominceranno ad apprendere il pensiero dei Greci. La Scuola ottenne grande fama in Occidente e divenne uno dei principali centri d'istruzione per i membri del clero nestoriano e le gerarchie, tanto da arrivare ad avere pi\u00f9 di mille allievi. Il pi\u00f9 importante allievo del periodo fu probabilmente Babai il Grande.\nAbramo scrisse commentari a libri biblici, scritti teologici e inni liturgici."}
{"id": "4163311", "revid": "1632387", "url": "https://it.wikipedia.org/wiki?curid=4163311", "title": "Storia della lotta", "text": "La Lotta rappresenta la disciplina da combattimento pi\u00f9 antica al mondo. L'arte di \"fare alle braccia\" ha conosciuto varie forme in epoche e regioni diverse nel corso dei secoli. Numerosi sono gli scopi che hanno facilitato il suo sviluppo, da quello educativo-formativo a quello militare, difensivo e sportivo.\nMolte mitologie antiche, inoltre citano ampiamente scene di lotta (nella sua epopea Gilgamesh sconfigge il rivale Enkidu in un incontro di lotta, anche Zeus sconfigge il padre Crono lottando). La lotta nella mitologia ne risulta fortemente documentata.\nAntichit\u00e0.\nDiversi graffiti risalenti all'era del paleolitico raffigurano azioni e tecniche primitive con protagonisti i primi lottatori. I reperti archeologici giunti ai nostri giorni fanno luce sul passato e danno risalto a questa disciplina attraverso un ponte epocale che ci conduce in un viaggio fra tutte le societ\u00e0 di ogni periodo e di ogni regione del globo: sumera, egizia, greca, romana, celtica, germanica, araba, indiana, cinese, giapponese, polinesiana, amerinda, africana. Omero ne fa risalire la pratica tramite testimonianza scritta al periodo della guerra di Troia (II millennio a.C.).\nAntico Egitto.\nNel vicino oriente, forme di lotta per presa alla cintura erano gi\u00e0 popolari da molto tempo.\nLe prime testimonianze documentate di lotta in Egitto compaiono circa nel 2300 a.C., nella tomba del filosofo dell'Antico Regno Ptahhotep. Provengono dal periodo del Nuovo Regno (2000-1085 a.C.), dipinti che mostrano lottatori egizi e nubiani combattere fra di loro. Lo studioso Carroll ha studiato queste raffigurazioni e notato anche le similitudini fra le tecniche rappresentate e quelle usate dagli odierni lottatori nuba. In alcune tombe del Medio Regno a Beni Hasan nella valle del Nilo, sono invece presenti circa 400 raffigurazioni di tecniche di lotta con scopo ginnico-militare analoghe a quelle dell'odierna lotta libera e del submission grappling. Il dipinto comprende diversi esercizi per la preparazione atletica, compreso il \"ponte\". \nAntica Grecia e Antica Roma.\nSuccessivamente, in Europa la civilt\u00e0 ellenica ha tramandato ampie e complete documentazioni, in cui la lotta era considerata come un esercizio indispensabile per il rafforzamento del fisico e del carattere dei giovani, tanto da essere inclusa nei giochi olimpici antichi ed essere citata nei poemi omerici dell'Iliade e dell'Odissea . Al giorno d'oggi, nel mondo occidentale l'eredit\u00e0 della pratica greca \u00e8 alla base della lotta stessa.\nI lottatori erano anche dipinti in azioni in numerosi vasi, sculture e monete, cos\u00ec come anche in altre forme letterarie. Sebbene diverse culture includevano la lotta in celebrazioni reali o religiose, gli antichi greci per primi strutturarono la loro forma di lotta come parte di un torneo in cui un singolo vincitore emergeva da un gruppo di contendenti. Secondo la tradizione greca, persino Platone partecip\u00f2 come lottatore ai Giochi dell'istmo.\nLe forme di lotta che si praticavano in Grecia erano complete di ogni mossa e situazione possibile. Alla lotta in piedi, che aveva per finalit\u00e0 quella di rovesciare a terra il proprio avversario, veniva dato l'appellativo di \"katazletik\u00e8\" (dalla parola greca \"katazallein\" che significa \"arte di gettare a terra\"). Le fasi al suolo, invece, comprendevano torsioni alle articolazioni e strangolamenti.\nI tipi di lotta nell'antica Grecia erano sostanzialmente quattro con diverse regole.:\nCon \"orthopalis\" si indicava un tipo di lotta affine alla moderna lotta stile libero, in quanto consentiva gli sgambetti e l'uso delle gambe. Il fine ultimo del combattimento era quello di tentare di gettare per tre volte a terra il proprio avversario, in qualsiasi modo. Invece, nell'\"'alindissis\" (o anche \"kylissis\") il combattimento proseguiva al suolo finch\u00e9 non veniva eseguita una tecnica di sottomissione all'avversario; veniva generalmente praticato soltanto in sede di allenamento e quasi mai nelle pubbliche competizioni, a causa dell'eccessiva durata e i combattimenti si svolgevano in un fossato riempito di sabbia (tipo di lotta affine al moderno grappling). La forma di lotta pi\u00f9 originale era \"lacrochirismos\", che consisteva in un combattimento condotto mediante l'uso delle sole dita delle mani intrecciate fra loro palmo a plamo e durava fino a che uno dei due contendenti non fosse riuscito a costringere l'avversario all'abbandono torcendogli le mani. Il quarto stile, quello che venne poi ereditato su larga scala dai Romani, fu il \"pankration\", un tipo di lotta particolarmente violento, tale da essere proprio sul limite tra agonismo e azione bellica, che consentiva l'abbinamento di quasi tutti i tipi di colpo alle tecniche lottatorie (affine alle moderne MMA).\nLa lotta greca prosegu\u00ec nel periodo ellenistico. Tolomeo II e Tolomeo III d'Egitto sono entrambi rappresentati artisticamente come lottatori vittoriosi.\nIl carattere sportivo della lotta ateniese scomparve nella lotta romana che si ispirava, viceversa, alla pi\u00f9 rigorosa tradizione spartana con una preferenza verso le applicazioni belliche e non regolamentate della disciplina; determinante, nel gusto dei Romani, \u00e8 stata infatti l'influenza delle civilt\u00e0 italiche pre-romane e particolarmente di quella etrusca. Nel periodo romano, la lotta aveva perso il carattere dilettantistico di quella ateniese per diventare a tutti gli effetti un'attivit\u00e0 per professionisti (o soldati) che sovente si scontravano nelle arene sfidando altri lottatori provenienti dalle molteplici province dell'Impero. Particolarmente apprezzato era proprio il \"pancratium\", data la sua intensit\u00e0 e cruentezza.\nOriente.\nAl di fuori del mondo occidentale, in India la lotta viene citata nel Mah\u0101bh\u0101rata che descrive l'incontro fra i combattenti Bhima e Jarasandha.\nLo Shuai Jiao \u00e8 un leggendario stile di lotta dell'antica Cina usata dall'imperatore giallo durante il suo scontro con il ribelle Chih Yiu. Questo stile di lotta venne chiamato in principio Jiao Li (\u89d2\u529b).\nMedioevo.\nNel 394 l'imperatore Teodosio I soppresse i Giochi Olimpici, facendo decrescere la popolarit\u00e0 della lotta sportiva in occidente, ma nonostante questo la pratica della lotta continu\u00f2 a protrarsi fino al Medioevo, periodo nel quale veniva allenata spesso con pochissime regole e quasi sempre come addestramento per scopi militari, in genere da nobili, sovrani e cavalieri.\nEuropa.\nLa letteratura araba dipinge Maometto come un abile lottatore, mentre nell'VIII secolo l'imperatore bizantino Basilio I sconfisse diversi lottatori bulgari.\nNella collezione di testi del 1220 dell\"'Edda in Prosa\" nel libro \"Gylfaginning\", Elli sconfigge Thor in un incontro di lotta.\nFra il secolo X ed il secolo XV l'arte di lottare riacquist\u00f2 visibilit\u00e0 in Ungheria, Italia e nelle vallate alpine in cui veniva impiegata come intrattenimento e difesa personale. In terra francese, la lotta era praticata dai sovrani, che spesso organizzavano incontri per misurare la propria forza ed abilit\u00e0. Per esempio Francesco I, re di Francia, sfid\u00f2 Edoardo VIII, re d'Inghilterra, in un incontro di lotta con le scarpe conclusosi con la vittoria del sovrano francese, che atterr\u00f2 il fortissimo avversario, rovesciandolo a terra con un perfetto braccio in spalla.\nDal Rinascimento in poi si vanno creandosi numerosi stili regionali di lotta in Europa, in particolare nel mondo anglosassone e gaelico (dai quali verr\u00e0 poi esportata in America) dal quale provengono stili come l'irlandese \"collar-and-elbow\" o i britannici \"cornwall and devon style\", \"cumberland and westmorland style\" ed il famigerato \"lancashire style\", una brutale forma di combattimento e difesa con sottomissioni denominata anche Catch as catch can e divenuto poi catch wrestling. Il \"lancashire style\" venne esportato in Nord America dai coloni inglesi e scozzesi; al di l\u00e0 dell'oceano si svilupp\u00f2 in un contesto di combattimento privo di regole chiamato \"rough and tumble\". Alle soglie dell'et\u00e0 industriale, i vari tipi di \"folkstyle wrestling\" sono ormai ben saldi nelle regioni di appartenenza come forme di spettacolo o pratica sportiva. Dalla Svizzera proviene il calegon, dalla Scandinavia provenivano il kragkast e il gl\u00edma, nella valle del Danubio erano molto diffusi gli stili tradizionali kures e trinta, mentre nei Balcani era molto popolare la lotta slava del pelivan.\nNel Flos duellatorum sono contenuti descrizioni di tecniche di lotta usate come mezzo di difesa personale in combinazione con la scherma rinascimentale.\nUn'altra forte influenza per la lotta in Europa fu data dall'Impero ottomano, che con le sue conquiste nella regione balcanica introdusse vari stili di lotta anatolica e turca (come lo ya\u011fl\u0131 g\u00fcre\u015f) a contatto con quelli slavi, magiari e rumeni; facendo cos\u00ec anche da ponte fra la lotta persiana e quella mittel-europea/occidentale.\nOriente.\nIn questi secoli, la lotta era presente anche nella zona geografica dell'ex-URSS in cui, nelle campagne e nei villaggi erano (e sono tuttora) praticati diversi stili. Dalla Russia proveniva la goughty, dai paesi caucasici provenivano stili come la tchadora della Georgia, la guleche dell'Azerbaijan e la kokh dell'Armenia. Dalle steppe centroasiatiche, conquistate dall'impero russo, provenivano la kouresse del Kazakistan, la goreche del Tajikistan, la kourache del Kirghizistan ed Uzbekistan.\nIn oriente, la lotta veniva studiata in particolare in Giappone dai samurai come metodo per combattere in caso le loro armi fossero andate perse o distrutte in battaglia. Il termine \"j\u016bjutsu\" fu coniato nel VII secolo per indicare un'arte marziale, dopodich\u00e9 divenne un termine ombrello per indicare un'ampia variet\u00e0 di discipline lottatorie nelle arti marziali giapponesi. Prima di allora, si usavano altri termini specifici come , , , , , e persino il noto (gi\u00e0 nel 1724, pi\u00f9 di due secoli prima che Jigor\u014d Kan\u014d fond\u00f2 la moderna arte del Kodokan Judo).\nI sistemi di combattimento non armato sviluppati e praticati durante il periodo Muromachi (prima del 1573) sono al giorno d'oggi riferiti collettivamente come .\nEt\u00e0 contemporanea.\nIl XIX secolo rappresenta la rinascita della lotta a livello di popolarit\u00e0; in questo periodo storico inizi\u00f2 la fase della \u201clotta olimpica moderna\u201d, istituzionalizzata soprattutto in Francia ma anche in Italia. Soprattutto la Francia ebbe una parte da gigante nel carattere sportivo della lotta, codificando le odierne discipline della libera e della greco-romana.\nPer via della comparsa di ginnasi e club atletici, la lotta greco-romana e libera vennero subito regolamentate in competizioni formali.\nFra gli ultimi anni del 1880 ed i primi del Novecento diversi lottatori di greco-romana furono protagonisti di sfide interstile in cui dimostrarono la grande efficacia della lotta, come nel caso di William Muldoon che nel 1887 sconfisse il campione mondiale di pugilato John L. Sullivan in meno di due minuti. Il successivo incontro pubblicizzato avvenne alla fine del secolo quando il futuro campione dei pesi massimi di pugilato Bob Fitzsimmons affront\u00f2 il campione europeo di lotta greco-romana Ernest Roeber. Roeber ebbe una frattura allo zigomo, ma fu in grado di portare Fitzsimmons al tappeto e finalizzare l'avversario con una leva al braccio. Durante i primi anni del Novecento, l'italiano Giovanni Raicevich, campione di lotta greco-romana, sconfisse Akitaro Ono, un maestro giapponese esperto di judo, ju-jitsu e sumo.\nNell'Europa continentale, premi in denaro venivano offerti in larghe somme ai vincitori dei tornei di greco-romana, mentre la libera si diffuse rapidamente in America dopo la guerra di secessione e va poi a differenziarsi in sotto-categorie chiamate \"scholastic wrestling\" e \"collegiate wrestling\" (praticate nei licei e nelle universit\u00e0 statunitensi). In Inghilterra divenne sempre pi\u00f9 diffuso il catch wrestling.\nLa lotta professionistica increment\u00f2 rapidamente la popolarit\u00e0 di vari lottatori nel mondo come Georg Hackenschmidt, Kara Ahmed, Paul Pons, Stanislaus Zbyszko, William Muldoon e Frank Gotch.\nLa lotta a livello internazionale.\nGrazie all'azione del barone Pierre de Coubertin, che rievoc\u00f2 le antiche Olimpiadi, nei quali vennero inclusi le discipline della lotta olimpica, la lotta inizi\u00f2 a diffondersi ad un pubblico sempre pi\u00f9 vasto.\nIn Inghilterra e Stati Uniti invece divennero popolari gli scontri interstile fra lottatori di diverse discipline e anche fra lottatori e pugili.\nDal 1921, la F\u00e9d\u00e9ration Internationale des Luttes Associ\u00e9es (FILA) ha regolato la lotta amatoriale come una disciplina atletica, mentre la lotta professionistica si \u00e8 differenziata come uno spettacolo dai forti connotati teatrali pur richiedendo ancora abilit\u00e0 fisica, divenendo l'odierno pro-wrestling (diffusosi poi anche in Giappone come puroresu e in Messico come lucha libre).\nDall'oriente provenivano intanto maestri di arti lottatorie come il judo, che venivano diffondendosi in occidente. Ancora una volta \u00e8 in Francia che soprattutto si diffondono, in particolare introducendovi il sistema delle cinture colorate per definire il grado degli allievi.\nNel XX secolo vengono codificate in tutto il mondo nuove regolamentazioni sportive che danno vita alle pi\u00f9 disparate discipline, come il submission grappling, la lotta sulla spiaggia, il sambo. Quest'ultimo in particolare venne sviluppato in Russia negli anni venti, quando il governo sovietico ordin\u00f2 ad una commissione di esperti di codificare il sambo riunendo le varie lotte regionali dello stato, il judo e la lotta olimpica. In Brasile invece all'inizio del Novecento vennero realizzate arti marziali lottatorie come la luta livre e il Brazilian jiu-jitsu, che si diffusero poi nel resto del mondo dopo aver ottenuto successo nei tornei di lotta del vale tudo.\nSul finire del secolo si diffondono le competizioni di arti marziali miste che rievocano lo spirito di lotta totale che fu gi\u00e0 del pancrazio. Numerosi atleti provenienti da discipline lottatorie o che le hanno studiate intensivamente, hanno ottenuto successo nei tornei di MMA\nCombattenti di successo nelle MMA sono stati lottatori di lotta libera, lotta greco romana, Brazilian jiu-jitsu e Submission Grappling, in particolare Royce Gracie (bjj) che domin\u00f2 le prime edizioni del torneo Ultimate Fighting Championship, Jon Jones (lotta greco romana e libera) il pi\u00f9 giovane campione dell'UFC, Frank Edgar (lotta libera), Cain Velasquez (lotta libera), Dan Henderson (lotta greco romana) unico uomo ad aver conquistato due cinture nel pride FC, Randy Couture (lotta greco romana) e Brock Lesnar (lotta libera). Gli atleti di lotta olimpica si aggiudicarono la maggior parte dei tornei senza regole UFC (le prime dodici edizioni) ottenendo la vittoria nell'edizione 5,6,8,9,10 e 12.\nLa lotta olimpica si \u00e8 diffusa anche fra le atlete, competizioni femminili sono arrivate anche nelle Olimpiadi all'inizio del XXI secolo."}
{"id": "4163317", "revid": "68337", "url": "https://it.wikipedia.org/wiki?curid=4163317", "title": "Folkstyle wrestling", "text": ""}
{"id": "4163332", "revid": "287204", "url": "https://it.wikipedia.org/wiki?curid=4163332", "title": "BPD Colleferro 1951-1952", "text": "Questa pagina raccoglie i dati riguardanti la B.P.D. Colleferro nelle competizioni ufficiali della stagione 1951-1952.\nStagione.\nDopo la grande stagione precedente che vede il Colleferro a un passo dalla Serie B, questa stagione vede il Colleferro che arrivando 14\u00ba senza rischiare la retrocessione, si ritrova comunque a scendere in IV Serie, per via della scelta della FIGC che fa retrocedere a tavolino ben 14 squadre su 18, come in tutti gli altri gironi di questa stagione."}
{"id": "4163337", "revid": "1031941", "url": "https://it.wikipedia.org/wiki?curid=4163337", "title": "Abramo di Harran", "text": "Missionario a Emesa (nell'attuale Siria), divenne presto vescovo di Carre (attuale Turchia). Nel 422 fu chiamato a corte dall'imperatore Teodosio II e mor\u00ec a Costantinopoli l'anno successivo.\n\u00c8 venerato come santo dalla chiesa cattolica."}
{"id": "4163339", "revid": "298229", "url": "https://it.wikipedia.org/wiki?curid=4163339", "title": "Timothy Forsyth", "text": ""}
{"id": "4163341", "revid": "1846411", "url": "https://it.wikipedia.org/wiki?curid=4163341", "title": "TV Land", "text": "TV Land, originariamente Nick at Nite's TV Land, \u00e8 un canale televisivo via cavo statunitense lanciato il 29 aprile 1996. \u00c8 di propriet\u00e0 di ViacomCBS Domestic Media Networks, sussidiaria di Paramount Global, che possiede anche Paramount Pictures e canali come MTV e Nickelodeon.\nStoria.\nOriginariamente il suo palinsesto consisteva di soli programmi televisivi classici, oltre alla presenza ogni anno di un talk show fino al 2007 e alla presenza di alcuni reality show fino al 2010. Attualmente la rete trasmette una combinazione di programmi classici, serie TV originali e talvolta film."}
{"id": "4163342", "revid": "830939", "url": "https://it.wikipedia.org/wiki?curid=4163342", "title": "August von Adelburg", "text": "Allievo di Josef Mayseder, fu autore dell'opera teatrale \"Zriny\" (1868)."}
{"id": "4163343", "revid": "124808", "url": "https://it.wikipedia.org/wiki?curid=4163343", "title": "Nick at Nite's TV Land", "text": ""}
{"id": "4163345", "revid": "124808", "url": "https://it.wikipedia.org/wiki?curid=4163345", "title": "TVLand", "text": ""}
{"id": "4163348", "revid": "124123", "url": "https://it.wikipedia.org/wiki?curid=4163348", "title": "Nicolas-Philibert Adelon", "text": "Docente di medicina legale, nel 1821 divenne membro dell'Acad\u00e9mie nationale de m\u00e9decine, della quale divenne presidente nel 1831. Fu tra i fondatori della Soci\u00e9t\u00e9 anatomique de Paris (1803).\nOpere.\n\u00c8 ricordato per la sua pubblicazione medica \"\"Dictionnaire de m\u00e9decine\" (21 volumi, 1821-28; in collaborazione con Pierre-Auguste B\u00e9clard e Laurent-Th\u00e9odore Biett). La seconda edizione era composta da 30 volumi e fu pubblicata colo titolo \"Dictionnaire de m\u00e9decine ou r\u00e9pertoire g\u00e9n\u00e9ral des sciences m\u00e9dicales\" (1832-46). \nAltre sue opere sono:"}
{"id": "4163350", "revid": "767487", "url": "https://it.wikipedia.org/wiki?curid=4163350", "title": "Jamaica's Most Wanted", "text": "Jamaica's Most Wanted \u00e8 il secondo album studio di Bounty Killer."}
{"id": "4163351", "revid": "287204", "url": "https://it.wikipedia.org/wiki?curid=4163351", "title": "Sergej Vasil'evi\u010d Zubatov", "text": "Legato in giovent\u00f9 a circoli nichilisti, fu assoldato dalla polizia come agente provocatore. Divenuto capo della polizia segreta di Mosca dal 1896 al 1902 e di San Pietroburgo dal 1902 al 1903, fu l'ideatore di Societ\u00e0 operaie fondate e controllate dalla polizia, in modo da indirizzare il movimento operaio su obiettivi soltanto economici e da sottrarlo alla propaganda rivoluzionaria.\nBiografia.\nFiglio di un ufficiale dell'esercito, s'interess\u00f2 presto alla letteratura rivoluzionaria e ancora studente di liceo si un\u00ec a un circolo di nichilisti, cos\u00ec il padre decise di ritirarlo dalla scuola. Frequent\u00f2 allora una biblioteca privata di Mosca dove circolavano libri proibiti dal regime e ne spos\u00f2 la proprietaria, Aleksandra Michina. Fu arrestato nel 1883 e rilasciato su cauzione, e nel 1885, minacciato di espulsione, accett\u00f2 di collaborare come informatore della polizia politica.\nGrazie alla sua conoscenza dei gruppi clandestini, Zubatov fece arrestare numerosi rivoluzionari. Essendo stato ormai riconosciuto come infiltrato nelle file dei circoli rivoluzionari, dal 1\u00ba gennaio 1889 entr\u00f2 a far parte dell'organico dell'Ochrana di Mosca, dove fu attivo anche nel reclutare altri agenti provocatori. Nell'aprile del 1892 fu sgominato il circolo di Brusnev, nel 1894 il \"Narodnoe Pravo\" di Natanson, nel maggio del 1895 quello di Ivan Rasputin, che stava preparando un attentato contro lo zar. Grazie a questi successi, nel 1896 Zubatov fu messo a capo dell'Ochrana di Mosca.\nLo zubatovismo.\nCon il diffondersi tra gli operai della propaganda rivoluzionaria, che univa rivendicazioni politiche, sociali ed economiche puntando su un'opposizione di massa al regime e non pi\u00f9 soltanto sull'iniziativa di pochi intellettuali, nell'aprile del 1898 Zubatov elabor\u00f2 un piano, approvato dal capo della polizia Trepov e dal governatore di Mosca, che prevedeva l'intervento delle autorit\u00e0 con iniziative sociali ed economiche a favore dei lavoratori, nel tentativo di sottrarli all'influenza dei socialdemocratici. Tale forma di lotta preventiva contro le organizzazioni rivoluzionarie fu chiamata \u00absocialismo di polizia\u00bb e l'ideologia ispiratrice \u00abzubatovismo\u00bb (in russo, \u0437\u0443\u0431\u0430\u0442\u043e\u0432\u0449\u0438\u043d\u0430, zubatov\u0161\u010dina).\nSotto il controllo della polizia e per dirigere il movimento dei lavoratori su rivendicazioni puramente economiche, fu cos\u00ec creata a Mosca, nel maggio del 1901, la \"Societ\u00e0 di mutuo soccorso degli operai dell'industria meccanica\". Societ\u00e0 analoghe furono fondate a Kiev, Char'kov, Ekaterinoslav', Grodno, Minsk, Nikolaev, Odessa, Perm' e Vilnius. Gli operai venivano istruiti attraverso conferenze di professori universitari e opuscoli popolari sul movimento sindacale, alcuni dei quali scritti dall'ex-terrorista Tichomirov, sostenitore dell'iniziativa. Il 22 febbraio 1902 Zubatov riusc\u00ec persino a organizzare a favore del regime una manifestazione di migliaia di operai che deposero una corona di fiori al monumento dello \u00abzar liberatore\u00bb Alessandro II.\nNel luglio del 1901 favor\u00ec la costituzione del \"Partito indipendente degli operai ebrei\" allo scopo di combattere l'influente Bund socialista. Anche a San Pietroburgo, dove Zubatov fu trasferito nell'ottobre del 1902 per dirigere la Sezione speciale del Dipartimento di polizia, egli provvide in novembre alla creazione di una Societ\u00e0 di mutuo soccorso sul modello moscovita. Per meglio combattere i socialdemocratici che denunciavano la natura provocatoria di queste Societ\u00e0 operaie, Zubatov si avvalse anche di predicatori, come l'arciprete Filosof Ornatskij e il giovane pope Georgij Gapon, altro affiliato alla polizia politica.\nLe iniziative di Zurbatov non soddisfacevano per\u00f2 molti industriali e nemmeno il nuovo ministro degli Interni Pleve, fautore della tradizionale linea dura contro le organizzazioni operaie. Cos\u00ec, quando agli scioperi generali proclamati nell'estate del 1903 nel sud della Russia aderirono anche le Societ\u00e0 operaie di Nikolaev e di Odessa controllate da Zubatov, la sua carriera fu segnata. Venuto a conoscenza delle trame di Zubatov col ministro delle Finanze Vitte per ottenere la sua destituzione, Pleve lo pension\u00f2 trasferendolo, con obbligo di residenza, a Vladimir, e sciolse le organizzazioni di Zubatov.\nPur riabilitato dal nuovo ministro degli Interni Svjatopolk-Mirskij, succeduto a Pleve quando questi rimase ucciso il 28 luglio 1904 in un attentato, non ottenne di riprendere servizio. Stabilitosi a Mosca nel 1910, Zubatov si suicid\u00f2 il 15 marzo 1917 con un colpo di pistola alla testa alla notizia dell'abdicazione di Nicola II."}
{"id": "4163355", "revid": "767487", "url": "https://it.wikipedia.org/wiki?curid=4163355", "title": "Igor' Ado", "text": "Docente all'universit\u00e0 di Kazan', svolse importanti ricerche sui gruppi continui."}
{"id": "4163357", "revid": "473181", "url": "https://it.wikipedia.org/wiki?curid=4163357", "title": "Protesta di Spira", "text": "La Protesta di Spira fu una petizione, firmata il 19 aprile 1529 da sei \"F\u00fcrst\" (principi imperiali) e 14 citt\u00e0 libere dell'Impero (che rappresentavano la minoranza protestante), nella citt\u00e0 di Spira. La petizione faceva richiesta di una predicazione senza ostacoli della fede \"evangelica\" (cio\u00e8 protestante) e si appellava contro il \"Reichsacht\" (bando imperiale) che aveva dichiarato fuori legge Martin Lutero e sancito la proscrizione delle sue opere e dei suoi insegnamenti.\nAntefatti.\nNel 1517 il teologo e monaco cattolico agostiniano tedesco Martin Lutero, dell'Universit\u00e0 di Wittenberg, capitale del Ducato di Sassonia, aveva pubblicato una lettera di 95 tesi, condannando l'abuso delle indulgenze allora praticato nei territori tedeschi. Questa storica protesta aveva frattanto dato origine ad una serie di scontri religiosi tra Lutero, l'episcopato tedesco ed il Papato romano, coinvolgendo man mano diversi principati e citt\u00e0-stato tedesche, cos\u00ec come ampi settori della popolazione, che si trovarono poi a condividere le proposte religiose di Lutero.\nNel 1521 papa Leone X, dopo l'inutile minaccia della bolla \"Exurge domine\", col suo \"Decet Romanum Pontificem\" scomunic\u00f2 Lutero. Pochi mesi pi\u00f9 tardi il neoeletto imperatore del Sacro Romano Impero Carlo V, dopo un'inutile convocazione alla Dieta, aveva promulgato l'editto di Worms, col quale Lutero era ufficialmente dichiarato fuggitivo ed eretico e ne venivano messe al bando in tutto l'impero le opere. Ma, nonostante l'ordine imperiale, Lutero si era avvantaggiato della protezione di Federico III di Sassonia e di altri nobili tedeschi cos\u00ec che la riforma religiosa stava gi\u00e0 cominciando a diffondersi, sia geograficamente che per il suo contenuto, mentre andava radicalizzandosi il confronto con il Papato.\nNel frattempo, nel 1522, era apparsa a Zurigo, per poi estendersi in tutta la Svizzera, una nuova tendenza guidata dal teologo riformatore Ulrico Zwingli, cappellano militare, dalla quale originer\u00e0 un'altra corrente ancora pi\u00f9 radicale, che si chiamer\u00e0 Anabattismo.\nTra il 1524 e il 1525, teologi luterani e predicatori anabattisti scateneranno la sanguinosa guerra dei contadini tedeschi, brutalmente repressa dai principi con decine di migliaia di morti. In conseguenza diversi stati cattolici tedeschi formarono la Lega di Dessau per combattere gli evangelici e la loro lega.\nDieta di Spira del 1526.\nA quel punto il luteranesimo si era ulteriormente diffuso mentre il Sacro Romano Impero era minacciato dall'Impero Ottomano, guidato da Suleiman Kanuni il Magnifico, che aveva conquistato l'Ungheria e che si stava preparando ad attaccare l'Austria. La minaccia esterna aveva indotto l'imperatore Carlo V a cercare di evitare il conflitto religioso interno e, con questa intenzione, aveva convocato una riunione della Dieta Imperiale (\"Reichstag\"), un'assemblea di nobili, laici e religiosi i cui incarichi rivestivano anche funzioni legislative. La Dieta si riun\u00ec a Spira nel 1526 e si concluse con l'assenso del Re Ferdinando I - inviato da suo fratello Carlo V - al principio di diritto che \"ciascuno Stato potr\u00e0 vivere, governare e credere come gli si conf\u00e0, rispondendone davanti a Dio e a sua Maest\u00e0 Imperiale\". Si trattava di un armistizio religioso, durante il quale veniva sospeso l'editto di Worms, che proibiva il luteranesimo.\nLa risoluzione della Dieta di Spira nel 1526 fu utilizzata dai principi luterani per espandere ulteriormente il nuovo credo religioso. Subito dopo la Dieta, il langraviato d'Assia e l'elettorato di Sassonia formano la Lega di Torgau e l'anno seguente Giovanni principe elettore di Sassonia istitu\u00ec ufficialmente la Chiesa Luterana e ne assunse la carica di primo vescovo. Nei successivi tre anni, la maggior parte della Germania settentrionale si ritrov\u00f2 ad adottare le idee di Lutero, ad eccezione del margraviato di Brandeburgo, il ducato albertino di Sassonia-Meissen e il ducato di Brunswick-Wolfenb\u00fcttel.\nDieta di Spira del 1529.\nNel 1529 Carlo V riun\u00ec la Dieta imperiale di Spira, questa volta con l'intenzione di annullare la tregua del 1526 e di ripristinare pienamente l'Editto di Worms, per combattere definitivamente il luteranesimo e costringere principi elettori ad imporre il cattolicesimo nell'Impero Romano Germanico.\nCome nel 1526, l'imperatore Carlo V non poteva partecipare alla Dieta di Spira ed invi\u00f2 a suo nome il fratello Ferdinando I. N\u00e9 vi partecip\u00f2 Lutero, che Carlo V aveva dichiarato eretico e messo fuori legge con l'editto di Worms ma erano presenti alcuni dei suoi principali sostenitori, tra cui il teologo Filippo Melantone e il giurista Gregor Br\u00fcck, che intervennero come accompagnatori nella delegazione di Giovanni di Sassonia.\nAll'apertura della Dieta, il 15 marzo, Ferdinando annunci\u00f2 la decisione dell'imperatore di restaurare l'Editto di Worms, dicendo:\nIl 19 aprile, la maggioranza dei membri della Dieta accetta la decisione imperiale di revocare la risoluzione del 1526. Ma la decisione imperiale significava confinare la Riforma luterana entro i limiti della Sassonia, al fine di prepararne l'annientamento. Avvedendosi di ci\u00f2, i principi luterani abbandonarono la Dieta per discutere la posizione da adottare. L'idea generale era che la Dieta del 1526 aveva stabilito la tolleranza religiosa e che doveva essere mantenuta. \"In materia di coscienza la maggioranza non ha alcun potere\" era il principio su cui si basava la posizione dei luterani. Al ritorno alla Dieta, tuttavia, Ferdinando rifiut\u00f2 di ascoltarli. Per questo motivo, i principi firmarono una \"protesta\" redatta da Br\u00fcck e la lessero, senza tuttavia riuscire a guadagnarsi l'appoggio di Ferdinando il quale continu\u00f2 a pretendere che essi dovessero \"accettare e rispettare la decisione.\" Il giorno successivo, i luterani presentarono una lettera di protesta, in cui negavano il diritto del potere secolare di imporre la sua autorit\u00e0 in materia di fede. Il re respinse la lettera, che fu allora stampata e distribuita pubblicamente.\nIl testo della storica protesta, in gran parte redatto dal consigliere elettorale ed ex cancelliere sassone Gregor Br\u00fcck, comincia:\nLa Dieta tenne la sua ultima riunione il 24 aprile e la decisione ufficiale ancora una volta non conteneva alcun riferimento alla protesta luterana. In risposta i principi e i delegati delle citt\u00e0 luterane si riunirono il giorno 25 e stilarono un documento di ricorso, in cui venivano ribadite le loro obiezioni. Lo stesso giorno l'elettore di Sassonia, Assia, e le citt\u00e0 di Strasburgo, Ulm e Norimberga, si impegnarono segretamente a stipulare un accordo difensivo in caso di attacco da parte dell'Imperatore o di uno degli Stati cattolici.\nEventi successivi.\nDopo la protesta di Spira, Lutero e Zwingli, i leader dei due principali movimenti di riforma, con base rispettivamente a Wittenberg e Zurigo, si incontrarono a Marburgo nel 1530, dove precisarono le loro teorie religiose e le differenze. Quasi contemporaneamente, l'imperatore Carlo V convoc\u00f2 una nuova Dieta nella citt\u00e0 di Augusta, dove i luterani presentarono la cosiddetta confessione di Augusta, scritta da Filippo Melantone, la quale \u00e8 considerata uno dei testi fondamentali del protestantesimo e parte del \"Liber Concordiae\" luterano. Nel 1531 gli stati luterani costituiranno la Lega di Smalcalda, che li porter\u00e0 a confrontarsi in due guerre contro l'imperatore, nella guerra di Smalcalda (1546-1547), favorevole all'Impero, e nella guerra dei Principi (1552-1555), favorevole ai protestanti, che si concluse con la pace di Augusta, in seguito alla quale l'impero veniva diviso in due confessioni cristiane (luterana e cattolica) e ai principi tedeschi veniva riconosciuta la facolt\u00e0 di scegliere la confessione da praticare nei loro Stati.\nNel frattempo, nel 1529 era iniziata la separazione politica della Chiesa d'Inghilterra sotto la guida di Enrico VIII, separazione che sarebbe stata completata nel 1536 incorporando il movimento di riforma in Inghilterra. Nello stesso decennio, il francese Giovanni Calvino si stabil\u00ec a Ginevra e da l\u00ec le idee protestanti si diffusero in Scozia, Ungheria e Germania.\nPer tutto il XVI secolo, la divisione religiosa s\u00ec acu\u00ec negli Stati del Sacro Romano Impero fino allo scoppio della guerra dei Trent'Anni (1618-1648), una delle pi\u00f9 sanguinose della storia, che vedr\u00e0 coinvolta tutta l'Europa fino alla pace di Westfalia, con la quale si inaugura il moderno ordine internazionale basato sullo Stato-nazione. Gli stati tedeschi si frammentarono in oltre 300 entit\u00e0 autonome che si riunificheranno solo nel 1871, con l'Impero tedesco (Secondo Reich).\nCon la fondazione dell'impero tedesco nel 1871, prender\u00e0 forma il progetto di costruire una chiesa in memoria della \"Protesta di Spira\", la cui prima pietra fu posta nel 1893, per giungere poi a termine nel 1904."}
{"id": "4163358", "revid": "479409", "url": "https://it.wikipedia.org/wiki?curid=4163358", "title": "TEE Capitole", "text": ""}
{"id": "4163359", "revid": "830939", "url": "https://it.wikipedia.org/wiki?curid=4163359", "title": "Josef Mayseder", "text": "Biografia.\nAllievo di Ignaz Schuppanzigh, fu, tra gli altri, maestro di August von Adelburg e di August Lanner.\nStudi\u00f2 con Joseph Suche e con Pavel Vranick\u00fd; presto entr\u00f2, quale 2\u00b0 violino, nel celebre quartetto Schuppanzigh; nel 1816 fu assunto nella cappella di corte; nel 1820 si ripresent\u00f2 come solista, raggiungendo grande rinomanza, s\u00ec che nel 1835 fu nominato virtuoso di camera a corte. Per la sua tecnica venne elogiato dallo stesso Paganini. Interprete stilisticamente purissimo, egli sapeva esprimere un intenso lirismo. Anche come insegnante il Musica era assai stimato e ricercato.\nIl compositore ha lasciato una Messa solenne e molte composizioni strumentali: concerti e variazioni per violino e orchestra o per violino e quartetto, 5 quintetti e 8 quartetti per archi, duetti per violini, sonate, stud\u00ee, polacche, rond\u00f2, ecc. oltre opere didattiche.\nMor\u00ec a Vienna il 21 novembre del 1863."}
{"id": "4163364", "revid": "767487", "url": "https://it.wikipedia.org/wiki?curid=4163364", "title": "Classifica combinata (Tour de France)", "text": "La classifica combinata del Tour de France, era una delle classifiche accessorie della corsa a tappe francese, istituita nel 1968 e abolita nel 1989\nStoria.\nLa classifica veniva stilata in base ad un sistema che teneva in considerazione i piazzamenti per la maglia gialla, verde, a pois e, dal 1984 al 1989, anche la rossa premiando quindi la regolarit\u00e0.\nDal 1968 al 1974 il leader della classifica indossava una \"maglia bianca\" cha dal 1975 and\u00f2 a rappresentare la classifica dei giovani. Dopo una pausa di alcuni anni la classifica venne introdotta nuovamente dal 1980 al 1982 e dal 1985 al 1989 e il simbolo del primato divenne la \"maglia multicolore\". Tale maglia riprendeva i colori delle altre maglie che rappresentavano le classifiche accessorie del Tour ed era bianca con riquadri gialli, rossi, verdi e pallini rossi.\nIl primo corridore ad aggiudicarsi la classifica combinata nel 1968 fu l'italiano Franco Bitossi mentre il belga Eddy Merckx fu l'atleta che riusc\u00ec a conquistarla pi\u00f9 volte."}
{"id": "4163365", "revid": "271907", "url": "https://it.wikipedia.org/wiki?curid=4163365", "title": "Vladimir Viktorovi\u010d Adoratskij", "text": "Archivista nazionale dal 1920, fu membro dell'Accademia russa delle scienze dal 1923. Fu uno degli esponenti di spicco del marxismo."}
{"id": "4163366", "revid": "532808", "url": "https://it.wikipedia.org/wiki?curid=4163366", "title": "Paolo Vietti Violi", "text": ""}
{"id": "4163370", "revid": "547034", "url": "https://it.wikipedia.org/wiki?curid=4163370", "title": "Susanna Raule", "text": "Biografia.\nHa conseguito la laurea presso l'Universit\u00e0 di Firenze, la laurea specialistica presso L'Universit\u00e0 di Milano Bicocca e la specializzazione in psicoterapia presso la Scuola di Psicoterapia Gestalt Integrata di Genova.\nDal 2005 scrive sceneggiature di fumetti per vari editori. Sempre nel 2005 ha vinto il premio Lucca Project Contest con \"Ford Ravenstock- Specialista in suicidi\", per i disegni di Armando Rossi.\nNel 2010 \u00e8 stata tra i vincitori del premio letterario IoScrittore promosso dal Gruppo Editoriale Mauri Spagnol con il romanzo \"L\u2019ombra del commissario Sensi\".\nNel 2013 ha partecipato all'antologia \"Nessuna pi\u00f9\" (Elliot) contro il femminicidio.\nSul suo sito ufficiale sono presenti vari racconti in formato ebook gratuito, alcuni dei quali hanno per protagonista il personaggio dei suoi libri, il Commissario Sensi.\nNel 2014 esce il suo romanzo \"Il Club dei Cantanti Morti,\" nel 2015 il nuovo romanzo con protagonista il commissario Sensi, \"L'architettura segreta del mondo\".\nNel 2017 esce l'antologia di racconti \"Perduti Sensi\" con protagonista il commissario Sensi, nel 2018 un nuovo romanzo della serie, \"I ricordi degli specchi.\"\nNel 2019 viene ripubblicato e ampliato \"I l club dei cantanti morti,\" che diventa il primo titolo di una trilogia tra il giallo e il sovrannaturale.\n\u00c8 tra le fondatrici di Moleste, collettivo per la parit\u00e0 di genere nel fumetto."}
{"id": "4163371", "revid": "1444886", "url": "https://it.wikipedia.org/wiki?curid=4163371", "title": "Cresmiero", "text": "Il Cresmiero o Travacone (\"Treac\u00f9\" in dialetto cremasco), noto anche come roggia, colatore o, pi\u00f9 raramente, cavo Cresmiero \u00e8 un corso d'acqua che scorre interamente nel territorio comunale di Crema a sud della citt\u00e0.\nVicende storiche.\nIl Cresmiero \u00e8 un corso d'acqua che, seppur di breve lunghezza, 6 chilometri, assunse in passato una forte importanza in ambito economico.\nSull'origine naturale o artificiale della roggia gli storici non sono concordi. Secondo uno studio del 1984 a cura di Giancarlo Dossena e Antonio Viggiani tra il V secolo ed l'VIII secolo dopo Cristo vi furono una serie di mutazioni climatiche che avrebbero favorito abbondanti precipitazioni e la conseguente formazione della palude del Moso. Il Cresmiero ne fu il suo colatore principale che a sud-est, aggirando il dosso sulla quale fu fondata successivamente la citt\u00e0 di Crema, finiva per terminare nella valle del Serio.\nIl naturalista Valerio Ferrari, considerando che in antico il Serio scorreva pi\u00f9 a oriente, e ci\u00f2 \u00e8 accertato sia dalle rilevazioni geologiche sia dalle fonti documentali, arriv\u00f2 ad ipotizzare nel 1992 che il Cresmiero scorresse in passato in un antico paleoalveo e sfociasse nell'Adda presso Montodine. Tale corso d'acqua, in seguito, potrebbe aver fatto da \"guida\" al nuovo corso del Serio, dovuto, probabilmente a sovralluvionamenti e microspostamenti del terreno.\nInfine, secondo Barbara Donarini, il Cresmiero fu costruito artificialmente per bonificare i terreni a sud della citt\u00e0 di Crema.\nDi fatto il primo documento che parla del Cresmiero \u00e8 un contratto di locazione datato 22 aprile 1374 all'interno del quale viene citato l\"aqua Casmarii, defluentis per Mosium Creme\". L'utilizzo del termine \"aqua\" parrebbe supportare, secondo la terminologia in uso nel XIV secolo, l'ipotesi di un'origine naturale.\nL'etimologia \u00e8 incerta: nei secoli XIV e XV il toponimo era costantemente \"Casmarius\", successivamente italianizzato in \"Casmero\" oppure in \"Casmiro\" alla fine del Seicento; Carlo Piastrella lo riteneva un termine di origini latine, ossia dalla composizione di \"cattia\" (vaso, mestolo) e \"mara\" (palude) a rafforzare l'idea della funzione di scolmatore; peraltro, dalla stessa parola latina deriva il termine dialettale \"cas\u00fcl\" (mestolo, appunto). Altri (quali Maria Verga Bandirali, per esempio) vi ravvisano una radice celtico-gallica comune ad altri toponimi (la stessa Crema, Cremosano). Nei primi anni dell'XIX secolo si rafforza la forma \"Cresmero\" e a partire dalle tavolette dell'Istituto Geografico Militare del 1889 l'attuale denominazione.\nIl termine popolare \"Treac\u00f9\" potrebbe, invece, derivare da \"extravacuare\", ossia buttar fuori, perfettamente attinente all'intento di svuotare qualcosa, quale le acque della palude del Moso.\nIl Cresmiero non entr\u00f2 a far parte del sistema difensivo di Crema (come lo furono le rogge Rino, Crema, e Fontana), ma fu sfruttato per usi commerciali ed economici quali il trasporto delle merci e lo sfruttamento delle acque per il funzionamento di mulini. Inoltre, dal 1860 e per quasi un secolo le sue acque furono utilizzate per il funzionamento di una centrale a servizio della prima industria di Crema, un linificio.\nProprio grazie alla presenza della fabbrica si ha a disposizione una pi\u00f9 corposa documentazione relativa allo sfruttamento delle sue acque e, in particolare, sulla gestione del consorzio che riunisce i proprietari dei terreni prospicienti il Cresmiero. Il riconoscimento giuridico del consorzio denominato \"Consorzio Cavo Colatore Cresmiero\", tuttavia, \u00e8 piuttosto tardo essendo avvenuto con atto datato 8 giugno 1931.\nIl linificio e lo sfruttamento delle acque.\nIl Cresmiero influenz\u00f2 la scelta per l'ubicazione della prima fabbrica di Crema: nel 1860 la ditta \"Giuseppe Maggioni &amp; C.\" di Milano inizi\u00f2 a costruire tra il Cresmiero e la \"Strada postale di Brescia\" (odierna via Carlo Urbino) uno stabilimento per la filatura del lino, della canapa e per la produzione della carta. Contestualmente il Consorzio di gestione delle acque del Cresmiero acconsentiva la cessione di acqua ad uso di forza motrice in cambio di un corrispettivo.\nVenne realizzata, cos\u00ec, una piccola centrale che sfruttando un salto d'acqua, era in grado di provvedere autonomamente all'energia elettrica e termica.\nSuccessivamente la ditta venne ceduta alla \"Luigi Maggioni &amp; C.\" che in seguito fall\u00ec e pervenne alla \"Societ\u00e0 Italiana di Linificio e Canapificio\", la quale ottenne, nel 1886, un ulteriore uso delle acque. Alla societ\u00e0 spettava anche la manutenzione del cavo.\nNel 1913 il linificio si ampli\u00f2 con una nuova imponente costruzione, a settentrione del Cresmiero, occupando un'area di 11.000\u00a0m\u00b2 fino all'attuale via Francesco Crispi.\nNel 1926 la direzione dell'azienda chiese di ammettere nel Consorzio la ditta quale utilizzatrice delle acque, ma la domanda fu respinta poich\u00e9 ci\u00f2 avrebbe comportato un pagamento in proporzione all'uso e non la tariffa annuale, pi\u00f9 vantaggiosa, stabilita dal Consorzio stesso.\nLo sfruttamento del Cresmiero da parte del Linificio si protrasse fino agli anni cinquanta: nel dopoguerra l'azienda entr\u00f2 in crisi finanziaria sia per la forte concorrenza con le ditte pi\u00f9 piccole, sia per la sempre maggior richiesta di materiale di tipo sintetico al posto delle fibre naturali. Venne chiuso nel 1955 e dal 1957, data dell'ultima corrispondenza, il Consorzio di gestione fu definitivamente privato di un'importante fonte economica.\nLa fabbrica a monte del corso d'acqua venne totalmente demolita e la sua area adibita ad \"zona residenziale intensiva\"; sopravvisse solo la \"Casa del Direttore\". Le strutture a meridione del Cresmiero ed alcune abitazioni (ex magazzini) sono invece in gran parte ancora esistenti, cos\u00ec come l'ex convitto per il personale femminile proveniente dai paesi: oggi ospita il Commissariato di Pubblica sicurezza e la Polizia stradale.\nL'alluvione del 1979 e lo spostamento della foce.\nIl 22 settembre 1979 la Lombardia fu interessata da un'eccezionale precipitazione che caus\u00f2 lo straripamento del Serio. Le acque si riversarono anche in alcuni quartieri della citt\u00e0: Santa Maria della Croce, San Bernardino, Castelnuovo ed un'area prossima a Porta Serio. Contestualmente si gonfiarono anche le rogge irrigue, tra le quali il Cresmiero le cui acque, a causa della piena del Serio, non poterono essere riversate nel fiume straripando e allagando l'area denominata \"del Pergoletto\". Disagi avvennero anche a causa dell'isolamento che ebbe la caserma dei Vigili del fuoco.\nQuale soluzione all'inconveniente del reflusso delle acque del Cresmiero fu scelto di realizzare un \"diversivo\" che portasse a far sfociare la roggia nel Serio molto pi\u00f9 a sud, allungandone il percorso. Il bando d'appalto fu pubblicato nel 1982 e il nuovo letto fu scavato l'anno successivo. Per permettere il superamento del nuovo colatore da parte dell'ex Paullese fu costruita una variante provvisoria della strada che rimase in funzione tra i mesi di luglio e settembre del 1983.\nIl Percorso.\nIl Cresmiero trae origine nel cosiddetto \"Gurgh dale Camp\u00e0ne\" (Gorgo delle Campane). Si tratta dell'impianto idraulico di inizio Novecento che d\u00e0 vita a un piccolo laghetto dove si formano dei mulinelli (le \"camp\u00e0ne\", in dialetto). Da qui prende il via l'asta del Cresmiero che attraversa la parte meridionale del Moso sopra il campo da golf della cascina Ombrianello.\nDopo la cosiddetta \"gronda\" entra nel quartiere di San Carlo attraversando, spesso in aree fortemente antropizzate, tutta l'espansione moderna della citt\u00e0. All'approssimarsi del Serio inizia il diversivo che lo porta a scorrere pi\u00f9 o meno parallelamente al fiume fino a sfociare a valle della tangenziale."}
{"id": "4163373", "revid": "106376", "url": "https://it.wikipedia.org/wiki?curid=4163373", "title": "Travacone", "text": ""}
{"id": "4163374", "revid": "106376", "url": "https://it.wikipedia.org/wiki?curid=4163374", "title": "Travaccone", "text": ""}
{"id": "4163375", "revid": "106376", "url": "https://it.wikipedia.org/wiki?curid=4163375", "title": "Cavo Cresmiero", "text": ""}
{"id": "4163376", "revid": "106376", "url": "https://it.wikipedia.org/wiki?curid=4163376", "title": "Colatore Cresmiero", "text": ""}
{"id": "4163378", "revid": "106376", "url": "https://it.wikipedia.org/wiki?curid=4163378", "title": "Roggia Cresmiero", "text": ""}
{"id": "4163379", "revid": "110157", "url": "https://it.wikipedia.org/wiki?curid=4163379", "title": "Camarza", "text": "Camarza (\"Camarsa\" in ligure) \u00e8 una frazione di 97 abitanti del comune di Busalla, nell'alta valle Scrivia. Posizionata a 452 m sul livello del mare, lungo la strada provinciale 9 che collega Busalla con Crocefieschi, \u00e8 posta a 5,5\u00a0km a nordest dal capoluogo comunale.\nStoria.\nSecondo le fonti storiche un primo insediamento umano in zona pare essere risalente al periodo romano. Ufficialmente verr\u00e0 citata per la prima volta in un documento del 1240. Facente parte del territorio feudale di Busalla, ne seguir\u00e0 le sorti storiche fino ai giorni nostri.\nCultura.\nEventi.\nIl 10 agosto vi si celebra la festivit\u00e0 patronale di san Lorenzo."}
{"id": "4163380", "revid": "547034", "url": "https://it.wikipedia.org/wiki?curid=4163380", "title": "Lotta in piedi", "text": "La lotta in piedi (detta anche clinching o lavoro in clinch) \u00e8 una parte del combattimento in piedi in cui i due combattenti stanno lottando in una posizione di contatto corpo a corpo in piedi, tipicamente utilizzando delle prese sulla parte superiore del corpo. Il \"clinch\" pu\u00f2 essere utilizzato per impedire all'avversario l'utilizzo di calci, pugni o armi bianche, ma pu\u00f2 essere utilizzato anche come tramite per passare da una fase di combattimento in piedi ad una di combattimento al suolo, utilizzando proiezioni o spazzate.\nLa lotta in piedi \u00e8 enfatizzata nella lotta greco-romana, nella lotta libera, nel judo, nel sumo, ma anche nel catch wrestling, nello shoot wrestling, nel sanda, nel kun khmer, nel sambo, nelle arti marziali miste e nella muay thai.\nNegli sport da combattimento.\nLa lotta in piedi \u00e8 l'obiettivo principale di molti sport da combattimento come il judo o la lotta olimpica, ma \u00e8 anche parte integrante del sambo e di discipline che comprendono principalmente i colpi come la muay thai.\nLa natura della lotta in piedi in ogni sport dipende dalle regole. Nella muay thai e nel kun khmer si enfatizza la capacit\u00e0 di portare colpi da una posizione di clinch, mentre nel judo si enfatizza la capacit\u00e0 di ottenere una proiezione. La regola comune in tutte queste forme \u00e8 la possibilit\u00e0 di usare tecniche di lotta necessarie per ottenere il clinch. Altri sport come il pugilato o il taekwondo possono ammettere una fase di contatto in piedi solo per breve tempo prima che l'arbitro separi gli atleti, oppure pu\u00f2 non ammetterla affatto. Se la lotta in piedi non \u00e8 ammessa, l'atleta pu\u00f2 essere avvertito o ammonito, oppure l'arbitro pu\u00f2 far ricominciare l'incontro da una distanza maggiore."}
{"id": "4163381", "revid": "479409", "url": "https://it.wikipedia.org/wiki?curid=4163381", "title": "TEE Rhodanien", "text": ""}
{"id": "4163383", "revid": "2036644", "url": "https://it.wikipedia.org/wiki?curid=4163383", "title": "Jiangsu Zuqiu Julebu", "text": "Lo Jiangsu Zuqiu Julebu (; a volte tradotto con \"Jiangsu Football Club\"), meglio noto come Jiangsu e precedentemente conosciuto come Jiangsu Suning \u00e8 stata una societ\u00e0 calcistica cinese con sede nella citt\u00e0 di Nanchino.\nStoria.\nLa squadra fu fondata originariamente nel 1958 con il nome Jiangsu Province Football Team. Lo Jiangsu Maint Football Club (una delle denominazioni assunte dal club nel corso degli anni successivi) fu una delle squadre fondatrici della prima stagione calcistica professionistica cinese del 1994, la \"Jia-A League\". Nel campionato 2012 lo Jiangsu Sainty Football Club ottenne il secondo posto, che rappresentava il miglior piazzamento fino a quel momento della sua storia. Nel 2015 la squadra vinse la Coppa della Cina con Dan Petrescu in panchina e si qualific\u00f2 alla Champions League asiatica del 2016.\nIl 21 dicembre 2015 il club fu acquistato per 73 milioni di euro da Suning Appliance Group, una consociata di Suning Holdings Group, la holding company di propriet\u00e0 dell'imprenditore Zhang Jindong. Dopo l'acquisto, Suning Appliance Group cambi\u00f2 il nome del club da Jiangsu Sainty Football Club a Jiangsu Suning Football Club. Nel gennaio 2016 lo Jiangsu Suning spese ingenti cifre sul calciomercato per rinforzare la squadra: fu ingaggiato per 50 milioni di euro il calciatore brasiliano Alex Teixeira dallo Shakhtar Donetsk e per 28 milioni il nazionale brasiliano Ramires dal Chelsea, pi\u00f9 altri giocatori per una spesa complessiva superiore ai 100 milioni di euro in una singola sessione. Grazie anche ai nuovi acquisti, la squadra ottenne il secondo posto nel campionato 2016. Nel campionato successivo i risultati furono inferiori alle aspettative e l'11 giugno 2017 venne chiamato Fabio Capello sulla panchina dello Jiangsu Suning; l'allenatore italiano scelse Gianluca Zambrotta e Cristian Brocchi come assistenti. Nonostante le difficolt\u00e0, Capello condusse la squadra alla salvezza. Il 28 marzo 2018, dopo appena tre partite del campionato 2018 (in cui aveva totalizzato una vittoria e due sconfitte), Capello decise di risolvere consensualmente il proprio contratto e venne sostituito da Cosmin Ol\u0103roiu. Nel 2020 il Jiangsu Suning di Ol\u0103roiu vinse per la prima volta il campionato cinese, battendo in finale il Guangzhou Evergrande.\nIl 28 febbraio 2021, attraverso un comunicato, il club comunic\u00f2 la sospensione di tutte le attivit\u00e0 della societ\u00e0 a causa di difficolt\u00e0 finanziarie.\nStrutture.\nStadio.\nLo stadio ufficiale del club era il Centro sportivo olimpico di Nanchino. Completato nel 2005, \u00e8 dotato di 62 000 posti a sedere. \u00c8 stata la sede della seconda edizione dei Giochi olimpici giovanili estivi, svoltisi a Nanchino nel 2014."}
{"id": "4163386", "revid": "358169", "url": "https://it.wikipedia.org/wiki?curid=4163386", "title": "Veronica Varekova", "text": ""}
{"id": "4163389", "revid": "1310927", "url": "https://it.wikipedia.org/wiki?curid=4163389", "title": "Dionisio Emanuel Villalba Rojano", "text": ""}
{"id": "4163390", "revid": "106923270", "url": "https://it.wikipedia.org/wiki?curid=4163390", "title": "Federico Guglielmo di Grumbkow", "text": "Biografia.\nFiglio del generale Joachim Ernst von Grumbkow, Ministro della Guerra del Brandeburgo-Prussia, studi\u00f2 in Francia.\nPrese parte alla guerra di successione spagnola e combatt\u00e9 nella battaglia di Malplaquet raggiungendo il grado di generale.\nIl re Federico Guglielmo I di Prussia lo nomin\u00f2 membro del Consiglio Privato e capo del Commissariato Generale di Guerra (in tedesco Generalkriegskommissariat).\nSu indicazione dell'ambasciatore del Sacro Romano Impero Friedrich Heinrich von Seckendorff, Grumbkow consigli\u00f2 a Federico Guglielmo di opporsi al fidanzamento di suo figlio Federico con una principessa della Casata degli Hannover."}
{"id": "4163391", "revid": "1543377", "url": "https://it.wikipedia.org/wiki?curid=4163391", "title": "Futbola Klubs Venta", "text": "Il Venta (ufficialmente \"Futbola Klubs Venta\"), \u00e8 stata una societ\u00e0 calcistica lettone, inizialmente di Ventspils, trasferitosi nell'ultimo anno di attivit\u00e0 a Kuld\u012bga.\nStoria.\nFondata nel 1964 come Naftas B\u0101ze, dopo un solo anno di attivit\u00e0 fu rinominato J\u016bras Osta. Con questa denominazione vinse la coppa nazionale nel 1967. L'anno successivo assunse la denominazione finale di Venta, dal nome dell'omonimo fiume.\nRaggiunse nuovamente la finale di coppa per due anni consecutivi, senza per altro riuscire a vincerla; nel 1969 vinse il campionato lettone (all'epoca campionato regionale lettone). Rimase in massima serie fino al 1978, anno in cui, giungendo penultimo, retrocesse; torn\u00f2 per\u00f2 immediatamente alla massima divisione nel 1980.\nNel corso del campionato 1983 fu escluso dalle competizioni dalla federazione lettone. Torn\u00f2 nella massima divisione solo nel 1989, anno in cui, per altro fin\u00ec il campionato in ultima posizione.\nCon l'indipendenza della Lettonia disput\u00f2 la 1. L\u012bga, fino al 1996, anno in cui si fuse con il Nafta (altra squadra di Ventspils) per dar luogo al Futbola Klubs Ventspils, cessando di fatto la sua attivit\u00e0.\nFu in seguito rifondato e nel 2004 fin\u00ec quinto in 1. L\u012bga, ma di fatto secondo considerando che davanti aveva la formazione riserva di Ventspils, Skonto e Liep\u0101jas Metalurgs: si qualific\u00f2 cos\u00ec ai play-off promozione che vinse contro il Ditton, ottenendo la promozione in Virsl\u012bga.\nFu per\u00f2 costretto a cambiare citt\u00e0, trasferendosi a Kuld\u012bga: disput\u00f2 l\u00ec la sua unica stagione di Virsl\u012bga, finendo ultimo e terminando la sua storia per problemi finanziari."}
{"id": "4163392", "revid": "124123", "url": "https://it.wikipedia.org/wiki?curid=4163392", "title": "Marie Fel", "text": "Biografia.\nNacque a Bordeaux, figlia dell'organista Henri Fel. Debutt\u00f2 all'Opera di Parigi nel 1733 e cant\u00f2 regolarmente ai Concert Spirituel. Nel corso della sua lunga carriera (durata in tutto 35 anni) partecip\u00f2 alle prime di tutte le opere di Rameau (insieme a Pierre de J\u00e9lyotte) e anche Mondonville ide\u00f2 dei ruoli appositamente per lei. \nInoltre contribu\u00ec al \"revival\" delle opere di Lully e Campra. Nel complesso partecip\u00f2 a circa cento rappresentazioni.\nSi ritir\u00f2 dalle scene nel 1758, ma continu\u00f2 a dare concerti sino al 1769. Mor\u00ec a Parigi.\nEbbe una lunga relazione amorosa col pittore Quentin de La Tour, che le fece un ritratto. \"Le grandi personalit\u00e0 del suo tempo notarono le sue buone virt\u00f9 e diedero concreta prova del loro affetto\". Tra essi si annoverano uomini di lettere come Barone von Grimm e l'enciclopedista Louis de Cahusac. Tra i suoi studenti si annovera anche la cantante e attrice francese Sophie Arnould."}
{"id": "4163398", "revid": "1442080", "url": "https://it.wikipedia.org/wiki?curid=4163398", "title": "Tetrapturus", "text": "Tetrapturus \u00e8 un genere di pesci ossei marini appartenenti alla famiglia Istiophoridae. I membri, assieme a quelli del genere \"Makaira\" sono noti in italiano come marlin.\nDistribuzione e habitat.\nQuesto genere \u00e8 presente in tutti gli oceani nelle fasce tropicali e subtropicali. Nel Mar Mediterraneo sono presenti le specie \"T. belone\", \"T. albidus\" e, molto rara, \"T. georgii\".\nSono pesci pelagici, forti nuotatori.\nTassonomia.\nLe specie \"Tetrapturus albidus\" e \"T. audax\" sono da alcuni ittiologi state spostate al genere \"Kajikia\"."}
{"id": "4163406", "revid": "769012", "url": "https://it.wikipedia.org/wiki?curid=4163406", "title": "Jean-Joseph de Mondoville", "text": ""}
{"id": "4163412", "revid": "580197", "url": "https://it.wikipedia.org/wiki?curid=4163412", "title": "Antonio Cordopatri", "text": "Biografia.\nAntonio Cordopatri era un barone calabrese originario di Oppido Mamertina (piana di Gioia Tauro), proprietario di numerosi terreni coltivati ad ulivi e agrumi nella zona di Oppido, e per tale motivo entr\u00f2 nel mirino della 'Ndrangheta (in maniera pi\u00f9 specifica nel mirino della 'ndrina Mammoliti) che per esercitare il suo predominio sul territorio e lucrare profitti imponeva l'affitto o l'acquisto, a costi irrisori e spesso dietro minacce e intimidazioni, di ettari di fondi. Tramite questi terreni la 'ndrina otteneva soprattutto cospicui finanziamenti statali e comunitari per la produzione dell'olio di oliva. Sin dall'inizio la famiglia Cordopatri rifiut\u00f2 tali \"pretese\" della criminalit\u00e0 organizzata, difendendo appieno il suo diritto di propriet\u00e0; il modus operandi della famiglia prosegu\u00ec col barone Antonio (dopo la morte del padre e del fratello), che si rivolse alle autorit\u00e0 preposte.\nL'omicidio.\nLa mattina del 10 luglio 1991 a Reggio Calabria il barone si trovava in macchina sotto la sua abitazione ad aspettare la sorella Teresa, quando ad un certo punto spunt\u00f2 il killer che estrasse la pistola e lo uccise: l'assassino punt\u00f2 poi l'arma contro la donna che nel frattempo era uscita di casa ma fortunatamente l'arma s'incepp\u00f2, ed egli fu bloccato da una pattuglia dei vigili urbani immediatamente dopo.\nIl processo.\nCome autore materiale dell'omicidio fu arrestato Salvatore La Rosa di Tropea che venne poi processato e condannato in primo grado all'ergastolo, in secondo grado a 25 anni di reclusione, sentenza confermata dalla Corte di Cassazione nel 1994; come mandante dell'assassino invece fu condannato definitivamente Francesco Mammoliti ('ndrina Mammoliti). Nel processo era coinvolto anche il boss Saverio Mammoliti ma i giudici lo hanno sempre assolto."}
{"id": "4163417", "revid": "1697540", "url": "https://it.wikipedia.org/wiki?curid=4163417", "title": "Assedio di Pizzighettone", "text": "L\u2019assedio di Pizzighettone \u00e8 stato il primo scontro militare di una certa importanza combattuto in Italia del Nord nell'ambito della guerra di successione polacca.\nL'assedio.\nTruppe provenienti dal Regno di Francia e dal Regno di Sardegna arrivarono nei pressi della fortezza di Pizzighettone, nel Ducato di Milano (all'epoca posto sotto il dominio degli Asburgo) l'11 novembre 1733 e a partire dal 15 novembre assediarono lo cinsero d'assedio.\nIl 30 novembre il comandante della guarnigione austriaca negozi\u00f2 una resa, promettendo, in caso di mancati rinforzi, di ritirarsi verso Mantova entro il 9 dicembre.\nVisto che non pervennero aiuti di sorta, la guarnigione austriaca si ritir\u00f2 come previsto con tutti gli onori."}
{"id": "4163420", "revid": "729019", "url": "https://it.wikipedia.org/wiki?curid=4163420", "title": "Pierre-Thi\u00e9baut-Charles-Maurice Janin", "text": "L'inizio della carriera militare.\nPierre-Thi\u00e9baut-Charles-Maurice Janin nacque a Parigi il 19 ottobre 1862. Studi\u00f2 presso l'\u00c9cole sp\u00e9ciale militaire de Saint-Cyr. Nel 1893 divenne addetto presso la delegazione militare russa in visita in Francia. Pi\u00f9 tardi si diplom\u00f2 presso l'accademia Militare di Mosca. Partecipa a parecchie visite ufficiali in Russia di cui un soggiorno in 1912 in qualit\u00e0 di istruttore presso l'accademia militare San Nicola dello Stato Maggiore Generale di San Pietroburgo. All'inizio della Prima Guerra mondiale, combatte alla testa di una sbrigata sulla Marna e sull'Yser, venendo poi chiamato presso lo Stato Maggiore. Venne promosso generale il 20 aprile 1916. In quello stesso anno il generale Janin \u00e8 nominato capo della missione militare francese in Russia.\nGuerra in Siberia.\nIl 24 agosto 1918 il maresciallo Ferdinand Foch lo nomina comandante in capo delle forze alleate in Russia e gli assegna la missione di imbarcare le truppe ceche, presenti sul territorio russo, verso l'Europa. La Legione cecoslovacca era allora composta da circa 70\u00a0000 uomini. Si trattava di vecchi prigionieri di guerra di origine ceca e slovacca liberati da Kerensky dopo la rivoluzione del febbraio 1918, collocati sotto il comando francese dopo un accordo militare tra il Consiglio Nazionale cecoslovacco ed il governo francese. La richiesta del rimpatrio in Europa delle forze cecoslovacche diventa, nel giugno 1918, il fattore determinante dell'intervento alleato in Siberia.\nIn quello stesso periodo Winston Churchill designa il maggiore-generale Sir Alfred William Fortescue Knox alla testa della missione militare britannica in Siberia. Quest'ultimo agisce quasi sistematicamente in modo autonomo senza consultare preliminarmente i suoi omologhi alleati. Il generale Janin, che assume il suo comando troppo in ritardo, in effetti non controlla che il battaglione francese e le forze cecoslovacche. Egli ed il suo collaboratore, il generale cecoslovacco \u0160tef\u00e1nik, sono destinati ad operare nell'area ad ovest del lago Ba\u00efkal. La missione militare francese comprendeva duecentocinque tra ufficiali e sottufficiali e novecento soldati.\nIl 18 novembre 1918 il Direttorio, generato della coalizione dei governi bianchi di Omsk e di Samara, viene liquidato da un colpo di Stato e sostituito da una dittatura militare. Su proposta del Consiglio dei Ministri, l'ammiraglio Aleksandr Vasil'evi\u010d Kol\u010dak \u00e8 dichiarato capo supremo di tutte le Russie. Il 16 dicembre 1918 il generale Janin arriva ad Omsk. In disaccordo con Kol\u010dak, Janin si dimette della sua posizione di comandante in capo delle forze alleate per dedicarsi al solo corpo d'armata cecoslovacco. A quel tempo Janin era convinto che gli inglesi avessero installato in quella posizione Kol\u010dak per servire solamente i propri interessi. Nel suo rapporto del 19 dicembre scrive, a proposito del governo di Omsk: \"\"un amiral d'un grand prestige l'a remplac\u00e9 gr\u00e2ce \u00e0 l'obligeance d'un anglais qui a bien voulu lui tenir l'\u00e9trier. Mais sera-t-il meilleur cavalier? Tout est l\u00e0\".\" Da allora le relazioni tra Kol\u010dak e Janin non smetteranno di deteriorarsi, malgrado l'intervento diplomatico di Paul Pelliot.\nIl tradimento di Koltchak.\nAll'inizio dell'inverno del 1919 le forze bolsceviche contrattaccarono ed iniziarono la loro marcia verso est. Gli eserciti bianchi siberiani, in crescente dissolvimento, opposero solamente una debole resistenza. Le forze alleate, tra di cui il generale Janin, i Bianchi e numerosi civili, lasciarono Omsk ammucchiandosi sui convogli sulla linea Transiberiana. Il 14 novembre 1919 l'esercito sovietico entr\u00f2 ad Omsk. Le relazioni tra Kol\u010dak ed i soldati cecoslovacchi che possiedono il controllo delle stazioni e della ferrovia Transiberiana diventano pessimi. Ben presto il treno dell'ammiraglio si ritrova immobilizzato prima a Nijneoudinsk e poi a Glaskov, alla periferia di Irkutsk. Il 6 gennaio 1920 Kol\u010dak si dimette dalla sua posizione di comandante supremo in favore del generale Denikin, mettendosi sotto la protezione delle forze alleate. Diventato incontrollabile, il corpo d'armata cecoslovacco sosteneva gi\u00e0 da parecchi mesi i differenti sollevamenti rivoluzionari socialisti che scuotevano la Siberia. Il 16 gennaio, 1919 due ufficiali cechi salirono sul treno di Kol\u010dak e lo arrestarono, consegnano successivamente alle autorit\u00e0 locali formate da mencheviki e rivoluzionari socialisti. I cechi dichiararono di agire su ordine del generale Janin.\nKol\u010dak, consegnato ai bolscevichi, viene da questi fucilato il 7 febbraio 1920. Al momento dell'arresto dell'ammiraglio, il generale Janin, cos\u00ec come l'insieme dei comandi alleati, si trovava ad alcune centinaia di chilometri pi\u00f9 ad est. Dopo questo fatto molte proteste vennero inviate a Janin che afferm\u00f2 di non avere avuto i mezzi per impedire la tragedia. In quello stesso mese di febbraio una dichiarazione del distaccamento cecoslovacco presente ad Irkutsk giustifica cos\u00ec l'arresto dell'ammiraglio Kol\u010dak: \"Nous avons livr\u00e9 au Centre Politique l'amiral Kol\u010dak (...). L'amiral Kol\u010dak ne pouvait compter recevoir aucun asile aupr\u00e8s des tch\u00e9coslovaques, contre lesquels il a commis un crime...\" ( \"Noi abbiamo consegnato al Centro Politico l'ammiraglio Kol\u010dak... L'ammiraglio Kol\u010dak non poteva pretendere di ricevere nessun asilo dai cecoslovacchi contro cui ha commesso un crimine...).\nL'ultima parte della carriera.\nQuando la notizia di ci\u00f2 che era successo ad Irkutsk raggiunse Parigi, il governo francese sollev\u00f2 il generale Janin dal suo comando e gli ordin\u00f2 di ritornare in Francia. Il generale libero Kharbine, nell'aprile 1920, era arrivato in Siberia portando tre valigie ed un bagaglio contenente 311 reliquie imperiali, dei documenti e le ultime fotografie della famiglia imperiale tenuta prigioniera nella villa Ipatiev. Questi colli sono consegnati a Janin dal generale Dieterichs e da Pierre Gilliard, testimonianze degli ultimi istanti di Nicola II e della sua famiglia.\nAl suo ritorno in Francia, Maurice Janin viene ricevuto a Parigi presso il Ministero degli Affari Esteri. Dopo avere preso qualche periodo di riposo, il generale Janin venne destinato ad un comando di importanza inferiore. Decorato con l'Order of L\u0101\u010dpl\u0113sis lettone di 2\u00aa classe, e nel 1923, con l'Ordine Militare del Leone Bianco cecoslovacco. Maurice Janin si spense a Parigi il 28 aprile 1946."}
{"id": "4163421", "revid": "23", "url": "https://it.wikipedia.org/wiki?curid=4163421", "title": "Nov\u00e1\u010dekite I", "text": ""}
{"id": "4163422", "revid": "1457847", "url": "https://it.wikipedia.org/wiki?curid=4163422", "title": "Olimpiadi degli scacchi del 2012", "text": "Le Olimpiadi degli scacchi del 2012 si sono svolte ad Istanbul, in Turchia, dal 27 agosto al 10 settembre. \u00c8 stata la 40\u00aa edizione ufficiale organizzata dalla FIDE, e ha compreso un torneo \"open\" e uno femminile. Hanno partecipato 157 squadre nel torneo \"open\" e 127 nel femminile, con quasi 1400 giocatori, di cui oltre 200 Grandi Maestri.\nIstanbul \u00e8 stata scelta come sede organizzatrice nel corso delle Olimpiadi del 2008, battendo la candidatura di Budua (Montenegro).\nFormato.\nEntrambi i tornei si sono volti con la formula del sistema svizzero, della durata di 11 turni; la classifica \u00e8 formata in base ai \"match points\" (2 punti per la vittoria di squadra, 1 per il pareggio, 0 per la sconfitta), mentre in caso di parit\u00e0 saranno considerati, in ordine:\nIl tempo di riflessione \u00e8 di 90 minuti per le prime 40 mosse, pi\u00f9 30 minuti per finire e 30 secondi di incremento a mossa.\nOgni incontro \u00e8 disputato sulle quattro scacchiere; le squadre possono essere formate dal al pi\u00f9 cinque giocatori, uno dei quali rimane in riserva.\nOltre ai premi per le prime tre squadre classificate, saranno assegnate medaglie alle prime tre squadre di ognuna di cinque fasce Elo e ai migliori giocatori di ogni scacchiera, classificati in base alla \"performance\" Elo.\nTorneo \"open\".\nAl torneo \"open\" hanno partecipato 157 squadre, tre delle quali turche.\nRisultati a squadre.\nOltre alla classifica generale, le squadre sono state divise, sulla base del \"seed\", in cinque gruppi; sono state premiate le prime tre classificate di ogni gruppo (ad esclusione di quelle gi\u00e0 premiate con le medaglie).\nRisultati individuali.\nMedaglie sono state assegnate ai migliori giocatori (con almeno otto partite giocate) secondo la prestazione Elo, considerando con spareggio la percentuale di punti ottenuti, con classifiche separate secondo la scacchiera; le riserve sono state considerate come giocatori della quinta.\nTorneo femminile.\nAl torneo femminile hanno partecipato 127 squadre, tre delle quali turche.\nRisultati a squadre.\nOltre alla classifica generale, le squadre sono state divise, sulla base del \"seed\", in cinque gruppi; sono state premiate le prime tre classificate di ogni gruppo (ad esclusione di quelle gi\u00e0 premiate con le medaglie).\nRisultati individuali.\nMedaglie sono state assegnate ai migliori giocatori (con almeno otto partite giocate) secondo la prestazione Elo, considerando con spareggio la percentuale di punti ottenuti, con classifiche separate secondo la scacchiera; le riserve sono state considerate come giocatori della quinta.\nTrofeo Nona Gaprindashvili.\nIl trofeo Nona Gaprindashvili viene aggiudicato alla nazione partecipante le cui squadre nel torneo \"open\" ed in quello femminile hanno ottenuto una migliore somma dei punti dei due tornei. In caso di parit\u00e0 la classifica viene formata attraverso gli stessi spareggi dei singoli tornei, ma sommati."}
{"id": "4163424", "revid": "282579", "url": "https://it.wikipedia.org/wiki?curid=4163424", "title": "Vinnitsa", "text": ""}
{"id": "4163434", "revid": "2091899", "url": "https://it.wikipedia.org/wiki?curid=4163434", "title": "La via del ritorno", "text": "La via del ritorno \u00e8 un romanzo dell'autore tedesco Erich Maria Remarque. Il romanzo venne pubblicato a puntate sul quotidiano tedesco Vossische Zeitung tra il Dicembre del 1930 e il Gennaio del 1931. Successivamente venne pubblicato nell'Aprile del 1931.\nL'opera racconta l'esperienza vissuta da un giovane reduce dalle trincee della prima guerra mondiale, il rientro in Germania e il tentativo di reinserirsi nella vita quotidiana.\nIl libro si colloca cronologicamente come seguito di \"Niente di nuovo sul fronte occidentale\" e prima del romanzo \"Tre camerati\".\nTrama.\nQuattro anni trascorsi in trincea, in un inferno di orrori, in un lembo di terra tutta buchi e distruzione, tra brandelli di divise, lampi d\u2019artiglieria e missili che solcano il cielo come fiori colorati e argentei\u2026 e poi in un giorno del 1918 ecco, improvvisa, la pace. Niente pi\u00f9 mitragliatrici, niente pi\u00f9 spari, nessun sibilo di granate. Comincia la ritirata e il ritorno in Germania per Ernst e la sua compagnia. Trentadue uomini, su pi\u00f9 di cinquecento fanti partiti all\u2019inizio della Grande guerra. Attraversano la Francia camminando lentamente, con le loro divise stinte e sudicie, i volti irsuti sotto gli elmetti d\u2019acciaio. Magri e scavati dalla fame, dalla miseria, dagli stenti. Anziani con la barba e compagni smilzi non ancora ventenni, coi lineamenti che segnano l\u2019orrore, il coraggio e la fine, con occhi che ancora non riescono a capire: sfuggiti al regno della morte, ritornano davvero alla vita? Lungo la strada incontrano i nemici, gli americani. Indossano divise e mantelli nuovi, scarpe impermeabili e della misura giusta. Hanno armi nuove e tasche piene di munizioni. Sono tutti in ordine. Al loro confronto Ernst e i suoi hanno l\u2019aspetto di una vera banda di predoni. Eppure, una sola parola sgarbata e si lancerebbero all\u2019assalto, selvaggi e sfiatati, pazzi e perduti. Arrivano in Germania di sera, in un grosso villaggio. Qualche festone appassito pende sopra la strada. Dei manifesti stinti dalla pioggia danno il benvenuto. Ma nessuno li accoglie. Nessuna ragazza li saluta lungo la via, soltanto qualche bambino affamato corre loro accanto. Tutti sembrano tornati a occuparsi di se stessi, la vita continua come se loro fossero degli accessori. \u00c8 quella davvero la patria, quella la casa? Oppure il fronte, quell\u2019inferno di orrore e distruzione \u00e8 penetrato cos\u00ec a fondo nei loro cuori che il lembo di terra della trincea \u00e8 diventato la loro vera patria, terribile e straziante? Pubblicato per la prima volta a puntate sulla Vossische Zeitung e poi in volume nel 1931, La via del ritorno, fa parte, insieme con \"Niente di nuovo sul fronte occidentale\" e \"Tre camerati\", della trilogia di Erich Maria Remarque dedicata alla Grande Guerra. \u00c8 uno dei libri pi\u00f9 riusciti dello scrittore messo al bando dai nazisti, un\u2019opera in cui la potenza delle immagini e delle parole si coniuga perfettamente con la storia narrata di un giovane reduce della Grande guerra. La prosa lieve e malinconica di Remarque raggiunge in queste pagine la sua pi\u00f9 compiuta espressione, indugiando con maestria sui desolati paesaggi del terribile conflitto e restituendo al lettore l\u2019anima di un personaggio che \u00e8 il simbolo di un\u2019intera generazione: una generazione che ha creduto di tornare a casa e dimenticare l\u2019inferno delle trincee, e che invece ne \u00e8 rimasta sopraffatta. Una maledizione atavica dell'anima tedesca."}
{"id": "4163436", "revid": "117526583", "url": "https://it.wikipedia.org/wiki?curid=4163436", "title": "Consiglio di Gestione (RSI-CLNAI)", "text": "Il Consiglio di Gestione, anche noto con l'acronimo CdG, \u00e8 stato un organo aziendale istituito dalla Repubblica Sociale Italiana e successivamente ratificato dal Comitato di Liberazione Nazionale Alta Italia.\nNel decreto legislativo 12 febbraio 1944 n. 375 della RSI, contenente norme per la socializzazione delle grandi imprese, venne istituito il nuovo organismo aziendale denominato \"Consiglio di Gestione\", paritariamente formato da rappresentanti dei lavoratori e della propriet\u00e0.\nDetti organismi, che comprendevano dirigenti e tecnici aziendali, unitamente a sindacalisti corporativi della CGLTA (Confederazione Generale del Lavoro, della Tecnica e delle Arti), assunsero immediatamente un ruolo vitale nella gestione e programmazione produttiva delle grandi e medie aziende.\nLa legislazione sociale fascista venne cancellata, il 17 aprile 1945, dal CLNAI (Comitato di Liberazione Nazionale Alta Italia) che, tuttavia, mantenne in essere i CdG, affidando la loro composizione ai locali CLNA (Comitati di Liberazione Nazionale Aziendale), affinch\u00e9 provvedessero all'epurazione dei membri politicamente coinvolti con la RSI e alla loro sostituzione con uomini appartenenti alle forze politiche che componevano il CLNAI. Tale decisione, che si rendeva necessaria al fine di consentire il regolare funzionamento degli opifici, era assai ben vista dalla componente social-comunista del CLNAI, in previsione della possibile vittoria elettorale e del conseguente regime di economia pianificata delle imprese, sul modello sovietico. Il 25 aprile 1945 il CLNAI eman\u00f2 un nuovo decreto sui Consigli di Gestione, che introduceva nelle aziende un sistema di cogestione di tipo dualistico, che prevedeva l'esistenza nell'azienda di un Consiglio di Amministrazione affiancato da un Consiglio di Gestione, che aveva il potere di nominare anche alcuni rappresentanti nel CdA.Il Decreto CLNAI sui Consigli di Gestione del 25 aprile 1945 venne sospeso dall'Autorit\u00e0 Alleata pochi giorni dopo per poi essere soppresso nel 1946 con Decreto Luogotenenziale, che abol\u00ec sia il Decreto RSI del 12/2/1944 sulla socializzazione delle imprese, sia il Decreto CLNAI del 25/4/1945 sui Consigli di Gestione.\nDopo l'esito del referendum e l'elezione dell'Assemblea Costituente, le normative provvisorie emanate dal CLNAI persero efficacia e con loro l'istituzione dei CdG. Un tentativo per il mantenimento dei CDG fu attuato, nel dicembre 1946, dal ministro dell'Industria Rodolfo Morandi, il quale present\u00f2 un disegno di legge per disciplinarli, che non fu approvato e sfoci\u00f2 nel generico riconoscimento del diritto dei lavoratori a \"collaborare alla gestione dell'impresa\", sancito dall'articolo 46 della Costituzione Italiana.\nPur in assenza di una precisa legislazione che li contempli, i CdG nati nel 1945 continuano a operare e altri se ne formano, tra il 1946 e 1947, in molte grandi imprese sulla base di accordi aziendali, favoriti dal periodo di incertezza politica di quegli anni. In seguito alle elezioni politiche del 1948, che videro prevalere la Democrazia Cristiana sul Fronte Democratico Popolare e la conseguente divisione del sindacato unitario, i CdG esistenti persero gradatamente la loro funzione consultiva e propositiva, assumendo sempre pi\u00f9 il ruolo di organismi rivendicativi nei confronti dell'impresa. Di pari passo con il graduale consolidamento democratico liberal-borghese della societ\u00e0 italiana, nel giro di pochi anni i CdG furono esautorati ed estromessi dalle aziende, per decisione unilaterale delle imprese.\nTesto del Decreto C.L.N.A.I. del 25 aprile 1945 sui Consigli di Gestione:\n\u201c1. In ogni impresa industriale e commerciale che abbia almeno 100-200 dipendenti ed un capitale da 3 a 5 milioni, deve essere costituito un Consiglio di Gestione.\n2. Il Consiglio di Gestione \u00e8 un organo paritetico tra datori di lavoro e prestatori d'opera, composto di un numero di membri proporzionato all'entit\u00e0 dell'azienda, o stabilito in via consensuale, da un numero di tre membri per ciascuna delle due parti. Per ogni 200-250 dipendenti o frazione, sar\u00e0 nominato un altro rappresentante, fino ad un massimo di 7 membri per parte.\nIl Presidente del Consiglio di Gestione \u00e8 nominato dal Consiglio di Amministrazione o dal proprietario, e deve essere accettato dal Consiglio di Gestione.\nIl Presidente (che non \u00e8 membro del Consiglio) \u00e8 il responsabile della produzione. I rappresentanti dei prestatori d'opera sono liberamente nominati dai lavoratori dell'impresa.\n3. Il Consiglio di Amministrazione nelle Societ\u00e0 per Azioni, e il proprietario dell'impresa negli altri casi, conservano le loro attuali prerogative.\nAlle sedute del Consiglio di Amministrazione ha diritto di intervenire una rappresentanza del Consiglio di Gestione, formata da un minimo di due persone e da un massimo di quattro. La rappresentanza del Consiglio di Gestione ha gli stessi diritti del Consiglio di Amministrazione su tutte le questioni di competenza di quest'ultimo, ma non ha diritto al voto. Le decisioni del Consiglio di Amministrazione, o del proprietario, quando non interessino i problemi di ordinaria amministrazione, dovranno essere sottoposti alla approvazione del Consiglio di Gestione per divenire esecutive.\n4. Nel caso in cui l'impresa sia composta da pi\u00f9 stabilimenti, per ogni stabilimento con pi\u00f9 di 100-200 lavoratori deve essere costituito un Consiglio di Gestione che delibera sulle questioni di competenza della Direzione dello stabilimento. In questo caso, al Consiglio di Amministrazione possono essere delegati come osservatori membri dei Consigli di Gestione dei vari stabilimenti.\n5. Il Consiglio di Gestione delibera su tutti i provvedimenti che interessano gli orientamenti e gli sviluppi delle capacit\u00e0 produttive dell'azienda. Esso ha diritto di controllo sull'inventario delle materie prime e sulla loro ripartizione, sui costi di produzione, sui prezzi di vendita, sulla occupazione delle maestranze e su tutte le altre questioni di competenza del responsabile della produzione. Studia, inoltre, i mezzi atti ad accrescere la produzione e il rendimento dell'impresa e li propone alla direzione. Ha diritto di conoscere gli utili realizzati nell'azienda e di fare proposte per il loro impiego ; ha diritto di conoscere i dati del bilancio [...];\n6. Il Consiglio di Gestione decide sulla destinazione dei fondi devoluti alle opere sociali ed assistenziali, indipendentemente dall'origine e dalla provenienza dei detti fondi .\n7. Le decisioni del Consiglio di Gestione sono prese a maggioranza di voti: a parit\u00e0 di voti prevale l'opinione del presidente. Le decisioni del Consiglio di Gestione che interessano il Consiglio di Amministrazione sono sottoposte a quest'ultimo.\n8. Il Consiglio di Gestione resta in carica un anno ed i suoi membri sono rieleggibili.\n9. Il voto del Consiglio di Gestione ed il parere dei rappresentanti del Consiglio di Gestione nel Consiglio di Amministrazione, possono essere resi pubblici, salvo il dovere di conservare il segreto commerciale a norma del Codice del commercio.\n10. E' istituito un organo di appello (regionale e nazionale) al quale si rivolgono le parti, in caso di divergenza tra i rappresentanti dei lavoratori: come pure nei casi di divergenza fra il Consiglio di Gestione e il Consiglio di Amministrazione, sulla nomina del responsabile della produzione e sulla ripartizione degli utili.\u201d\nLA MOZIONE SUI CONSIGLI DI GESTIONE E SULLA PARTECIPAZIONE DEI LAVORATORI ALLA GESTIONE E ALLA PROPRIETA' DELLE AZIENDE APPROVATA DALLA DIREZIONE CENTRALE DELLA DEMOCRAZIA CRISTIANA NELL'OTTOBRE 1945\nQuesto \u00e8 il testo ufficiale della mozione approvato dalla Direzione Centrale della D.C. nel 1945 su posizioni apertamente anticapitaliste:\n\u00ab La commissione nominata dalla Direzione centrale della Democrazia cristiana per lo studio dei problemi della partecipazione dei lavoratori alla vita delle imprese industriali... sostiene che, per aumentare l\u2019efficienza produttiva, accrescere il rispetto della giustizia sociale e facilitare la rapida ricostruzione del paese, \u00e8 necessario conseguire un\u2019effettiva collaborazione tra i vari fattori della produzione anche mediante la compartecipazione dei lavoratori all\u2019amministrazione, alla conduzione, alla propriet\u00e0 e quindi ai redditi delle imprese senza pregiudizio dell\u2019unit\u00e0 di direzione; propone 1 - che con accordi tra le parti si promuova: a) l\u2019ammissione dei singoli membri o anche dell\u2019intera comunit\u00e0 aziendale dei lavoratori nella compropriet\u00e0 dell\u2019impresa; b) l\u2019assegnazione pr\u00f2 rata di congrua parte del reddito annuale dell\u2019impresa alla comunit\u00e0 aziendale e a quella nazionale dei lavoratori; 2 - e che con immediati provvedimenti legislativi si prescriva: a) l\u2019immissione nei consigli d\u2019amministrazione delle imprese a forma sociale di un adeguato numero di rappresentanti delle diverse categorie dei lavoratori democraticamente eletti per ciascuna categoria (dirigenti, impiegati, operai); b) la costituzione in ogni stabilimento o unit\u00e0 produttiva di consigli di gestione o di produzione, che pi\u00f9 propriamente dovrebbero essere denominati consigli di efficienza; afferma che questi ultimi consigli: a) debbano essere consultati obbligatoriamente dalla direzione per la predisposizione o per la modifica dei piani di lavorazione e di organizzazione, e abbiano la facolt\u00e0 di controllo delle decisioni prese in detta materia; b) nelle imprese a forma individuale siano organi per la collaborazione con l\u2019imprenditore sia sul piano produttivo che in quello amministrativo; c) siano composti da rappresentanti di ciascuna categoria (dirigenti, impiegati, operai), da eleggersi democraticamente una volta all\u2019anno in riunioni periodiche della categoria stessa; d) operino come organi collegiali in riunioni periodiche oppure su richiesta della direzione dello stabilimento e dell'amministrazione dell\u2019impresa\u00bb."}
{"id": "4163437", "revid": "282094", "url": "https://it.wikipedia.org/wiki?curid=4163437", "title": "Zubatovismo", "text": ""}
{"id": "4163438", "revid": "1904508", "url": "https://it.wikipedia.org/wiki?curid=4163438", "title": "Fran\u00e7ois-Marie de Broglie (1671-1745)", "text": "Biografia.\nI primi anni.\nFran\u00e7ois-Marie de Broglie era il figlio terzogenito del conte Victor Maurice de Broglie, un aristocratico d'origine piemontese, e di sua moglie, la marchesa Marie de Lamoignon. Venne battezzato col nome di suo nonno paterno, Fran\u00e7ois-Marie appunto. Entr\u00f2 nell'esercito francese in giovane et\u00e0 e a 23 anni venne nominato tenente colonnello di cavalleria.\nLa carriera militare.\nAllo scoppio della guerra di successione spagnola prese parte alla battaglia di Malplaquet e combatt\u00e9 al fianco di Claude Louis Hector de Villars a Denain. Durante il periodo di pace che segu\u00ec a questi scontri, egli si impegn\u00f2 largamente per il miglioramento dell'esercito francese e, nel 1719, venne nominato direttore generale della cavalleria dei dragoni. Proposto anche per missioni diplomatiche, nel 1724 venne nominato ambasciatore in Inghilterra.\nAllo scoppio della guerra di successione polacca, venne richiamato ancora sul campo nel 1733 combattendo in Italia. Nella campagna del 1734 egli si distinse come uno dei principali comandanti della parte francese, ottenendo nette vittorie nelle battaglie di Parma e Guastalla. Lo stesso anno fu nominato maresciallo di Francia. Un famoso episodio a lui legato fu la sua fuga personale dal suo quartiere della Secchia (Battaglia di Quistello) quando questo venne assaltato dal nemico nella notte del 14 settembre 1734.\nNel 1735 egli si distinse nuovamente in posizioni di direzione, ma venne presto rimpiazzato dal maresciallo Adrien-Maurice, III duca de Noailles. Egli venne nominato governatore generale dell'Alsazia quando Federico il Grande si rec\u00f2 in visita segretamente a Strasburgo nel 1740.\nNel 1742, durante la guerra di successione austriaca, Broglie venne nominato comandante dell'esercito francese in Germania, ma l'unico successo che riusc\u00ec ad ottenere fu nell'azione di Sahay (25 maggio 1742), per il quale ottenne il titolo di duca de Broglie e venne nominato nella par\u00eca di Francia. Torn\u00f2 in Francia nel 1743 ove mor\u00ec due anni pi\u00f9 tardi.\nMatrimonio e figli.\nFran\u00e7ois-Marie de Broglie, l'11 marzo 1692, spos\u00f2 Th\u00e9r\u00e8se Gillette Locquet de Grandville dalla quale ebbe i seguenti eredi:"}
{"id": "4163439", "revid": "113742308", "url": "https://it.wikipedia.org/wiki?curid=4163439", "title": "Veronika Va\u0159ekov\u00e1", "text": "Biografia.\nNativa della Cecoslovacchia, all'et\u00e0 di 19 anni si trasferisce a New York per frequentare la Parsons The New School For Design. A Manhattan, su richiesta di un amico, incontra \"Next Model Management\" che subito le firma un contratto.\nAppare sulle copertine di Vogue, Elle, Cosmopolitan e Sports Illustrated Swimsuit Issue. Le sue foto, scattate da fotografi come Peter Lindbergh e Patrick Demarchelier, le permetteranno di essere protagonista di alcune campagne per Chanel, Escada, Ungaro, Guess, Hublot, Nivea e Victoria's Secret.\nInteressata alle arti figurative, allo sport e alla filantropia, nel 2008 scal\u00f2 il Kilimangiaro e in quest'occasione entr\u00f2 in contatto con \"African Wildlife Foundation\" diventando l'anno successivo ambasciatrice al fine di promuovere la difesa del territorio, delle specie in via d'estinzione e delle comunit\u00e0 locali affiliate a \"AWF's African Heartlands\". Inoltre si occupa anche del volontariato nell'orfanotrofio della sua cittadina natale in Repubblica Ceca, dividendo la sua vita tra Praga e New York."}
{"id": "4163440", "revid": "767487", "url": "https://it.wikipedia.org/wiki?curid=4163440", "title": "Charles Th\u00e9ophile Bruand d'Uzelle", "text": "Biografia.\nProdusse diversi lavori riguardanti i lepidotteri, con particolare attenzione ai microlepidotteri, istituendo tra l'altro la famiglia Adelidae (1850).\nA lui Tutt dedic\u00f2 nel 1900 il genere \"Bruandia\" (Psychidae)."}
{"id": "4163442", "revid": "163662", "url": "https://it.wikipedia.org/wiki?curid=4163442", "title": "Taine", "text": ""}
{"id": "4163444", "revid": "599013", "url": "https://it.wikipedia.org/wiki?curid=4163444", "title": "Premi minori (Tour de France)", "text": "I Premi minori del Tour de France sono riconoscimenti assegnati in alcune edizioni della corsa a tappe francese per motivi particolari."}
{"id": "4163447", "revid": "76963", "url": "https://it.wikipedia.org/wiki?curid=4163447", "title": "Guillaume Nicloux", "text": "Ha scritto complessivamente 9 romanzi."}
{"id": "4163454", "revid": "287204", "url": "https://it.wikipedia.org/wiki?curid=4163454", "title": "Denisa Dvorakova", "text": ""}
{"id": "4163455", "revid": "767487", "url": "https://it.wikipedia.org/wiki?curid=4163455", "title": "Incontro con il male", "text": "Incontro con il male (\"Meeting Evil\") \u00e8 un film del 2012, prodotto da Chris Fisher.\nTrama.\nJohn ha perso il suo lavoro e sulla sua strada capita Richie, che lo porter\u00e0 ad avere diverse vicissitudini, tra le quali diversi omicidi."}
{"id": "4163464", "revid": "287204", "url": "https://it.wikipedia.org/wiki?curid=4163464", "title": "Marketa Janska", "text": ""}
{"id": "4163474", "revid": "203463", "url": "https://it.wikipedia.org/wiki?curid=4163474", "title": "Giovanni Rusconi", "text": "Biografia.\nNacque a Como dalla nobile famiglia lombarda dei Rusca (o Rusconi), all'epoca molto potente e imparentata con i Visconti.\nSu richiesta di Gian Galeazzo Visconti fu nominato vescovo di Parma. Non \u00e8 conosciuta con precisione la data della sua investitura, ma sicuramente fu tra il 1380 e il 1381.\nDurante il suo episcopato, forte dell'appoggio della casata Visconti si preoccup\u00f2 soprattutto di difendere e incrementare i privilegi della chiesa parmense. Appena dopo il suo insediamento scomunic\u00f2 tutti coloro che occupavano i beni del Vescovo. In diverse occasioni ebbe dei contenziosi con gli esattori che pretendevano il pagamento di dazi e gabelle e puntualmente il duca di Milano riconferm\u00f2 l'esenzione da tali tasse per la Chiesa di Parma e i suoi sudditi. Nel 1399 riusc\u00ec a ottenere una sentenza che dichiarava tutto il territorio dei Mezzani sotto la giurisdizione del Vescovo di Parma mentre un'altra sentenza li esentava da ogni dazio. Tre anni dopo sempre per il suddetto feudo ottenne anche l'immunit\u00e0.\nNel 1398 fece erigere nel duomo di Parma la cappella \"Rusconi\", in stile gotico dedicata a San Giovanni e i cui affreschi riscoperti negli anni '30 del XIX secolo sono stati attribuiti a Martino da Verona.\nDopo la morte, avvenuta nel 1412, Rusconi fu sepolto nella cappella da lui fatta costruire."}
{"id": "4163475", "revid": "599013", "url": "https://it.wikipedia.org/wiki?curid=4163475", "title": "\u0122irts Karlsons", "text": "Carriera.\nClub.\nNella sua carriera ha colto i migliori successi con il Metalurgs Liepaja, squadra della propria citt\u00e0, con cui ha vinto due campionati lettoni, una coppa nazionale e una Baltic League.\nAll'estero, dopo le esperienze negative in Russia e Paesi Bassi, \u00e8 da segnalare il periodo di tre anni con l'Inter Baku, squadra con cui ha vinto la Coppa dei Campioni della CSI nel 2011, divenendone capocannoniere.\nNazionale.\nIn nazionale lettone ha totalizzato 50 presenze, mettendo a segno 9 reti."}
{"id": "4163480", "revid": "287204", "url": "https://it.wikipedia.org/wiki?curid=4163480", "title": "Old Sarum", "text": "Old Sarum, in latino \"Sorviodunum\", \u00e8 la localit\u00e0 ove nacque il primo insediamento che dette poi origine alla citt\u00e0 inglese di Salisbury. Il sito contiene l'evidenza d'insediamenti umani fin dagli anni 3000 a.C.. Old Sarum \u00e8 citata in alcuni dei pi\u00f9 antichi scritti del paese. Esso si trova su una collina che dista circa due miglia a nord della moderna citt\u00e0 di Salisbury, adiacente all'A345.\nOld Sarum originariamente era una fortezza di collina dell'et\u00e0 del ferro, piazzata strategicamente alla congiunzione di due vie di comunicazione commerciale e il fiume Avon. La fortezza di collina ha pianta di forma ovale di 400\u00a0m di lunghezza e 360\u00a0m di larghezza. Consiste in una duplice altura con in mezzo un fossato ed un ingresso dal lato esterno. Esso venne utilizzato dai Romani, che ne fecero la citt\u00e0 di \"Sorviodunum\". Gli Anglosassoni la usarono come piazzaforte contro le incursioni dei vichinghi ed I normanni eressero intorno al perimetro dell'insediamento preistorico un muro in pietra ed al centro vi costruirono un castello su un monticello protetto da un profondo fossato secco. \nUn palazzo reale venne costruito all'interno del castello per il re Enrico I e venne successivamente utilizzato dai monarchi plantageneti. All'estremit\u00e0 occidentale della citt\u00e0 venne costruita una cattedrale normanna con la residenza per il vescovo.\nNel 1219 la cattedrale venne demolita per erigerne un'altra in riva al fiume e la popolazione si trasfer\u00ec pi\u00f9 in basso, in una nuova citt\u00e0, che prese il nome di Nuova Sarum o Nuova Salisbury. Il castello cadde in disuso e venne venduto come materiale da costruzione da re Enrico VIII.\nNel XIX secolo il sito divenne ufficialmente disabitato ed oggi \u00e8 propriet\u00e0 dell'English Heritage ed \u00e8 aperto al pubblico.\nStoria.\nGli inizi.\nResti archeologici di utensili in pietra grezza fanno ritenere che antiche popolazioni avessero occupato la zona pi\u00f9 elevata della collina di Old Sarum fin dai tempi del periodo neolitico. Vi sono evidenze che attestano insediamenti di comunit\u00e0 di cacciatori, seguite da nuove di agricoltori. Una fortezza difensiva venne eretta dagli abitanti del luogo durante il periodo inglese dell'et\u00e0 del ferro (intorno al 500 a.C., creando enormi terrapieni e fossati che circondavano la collina. Numerose altre fortezze di collina del medesimo periodo possono essere trovate localmente, compresi il Figsbury Ring ad est ed il campo di Vespasiano a nord.\nL'archeologo, sir Richard Colt Hoare, la descrive come \u00ab\u2026una citt\u00e0 di grande importanza in remoti tempi per i molti tumuli presenti nei dintorni e la sua vicinanza ai pi\u00f9 grandi cerchi di pietre dell'Inghilterra, cio\u00e8 Stonehenge ed Avebury.\u00bb\nDurante il periodo di occupazione romana dell'Inghilterra fra il 43 ed il 410 dopo Cristo, il luogo fu una postazione militare strategicamente posta vicino alla convergenza di cinque importanti strade. La fortezza di collina era segnata sulle mappe romane con il nome di \"Sorviodunum\". Si ritiene che questa denominazione dal celtico con il significato di \"fortezza presso un fiume tranquillo\". Nel \"Brut y Brenhinedd\", versione in medio gallese della \"Historia Regum Britanniae\" di Goffredo di Monmouth, la localit\u00e0 \u00e8 chiamata \"Caer Gradawc\".\nCynric, re del Wessex, conquist\u00f2 la collina, che essi chiamavano \"Searobyrig\", nel 552.\nSotto gli Anglosassoni essa si annoverava fra le pi\u00f9 importanti citt\u00e0 della parte occidentale del regno, ottenendo insediamenti ecclesiastici subito dopo la conversione dei Sassoni al cristianesimo. Nella prima parte del IX secolo essa fu spesso residenza di Egbert del Wessex e nel 960 il re Edgar vi riun\u00ec un consiglio per organizzare un piano di difesa a nord contro i danesi.\nL'espansione normanna.\nUn castello tipo Motte e bailey venne eretto nel 1069, tre anni dopo la conquista normanna e la citt\u00e0 cambi\u00f2 nome. Nel \"Domesday Book\" essa \u00e8 registrata come \"Sarisburia\", dalla quale derivarono i nomi di Sarum e di Salisbury. Nel 1086 Guglielmo il Conquistatore vi riun\u00ec prelati, nobili, sceriffi e cavalieri dei suoi territori affinch\u00e9 gli rendessero omaggio. \u00c8 probabile che parte del Domesday Book sia stato scritto anche a quel tempo. Due altri consigli nazionali vi furono tenuti: uno da Guglielmo II, nel 1096, ed un altro da Enrico I nel 1116.\nLa costruzione della cattedrale di Old Sarum e del palazzo vescovile ebbe luogo fra gli anni 1075 e 1092, al tempo del vescovo sant'Osmundo.\nPurtroppo, solo cinque giorni dopo la sua consacrazione, la cattedrale si vide il tetto della torre distrutto da una tempesta. Il completamento della costruzione della cattedrale fu lasciato al terzo vescovo di Old Sarum, Ruggero di Salisbury, cancelliere del re Enrico I. Egli sovrintese anche alla costruzione di un palazzo in pietra sulla \"motte\" fra il 1130 e il 1139.\nUn osservatore contemporaneo, Pierre de Blois, descrisse Old Sarum come:\nEnrico II tenne la moglie, Eleonora d'Aquitania, prigioniera a Old Sarum.\nIl declino.\nNel 1219 i limiti di spazio sul colmo della collina erano divenuti causa di dispute, con la cattedrale ed il castello molto vicini fra loro ed i rispettivi capi in perenne conflitto. Quando gli uomini del vescovo Herbert Poore vennero tenuti fuori dalla fortezza sulla collina dagli uomini del re, Poore chiese formalmente lo spostamento della cattedrale.\nLa localit\u00e0 ove erigere una nuova cattedrale venne consacrata a fine anno e nel 1220 iniziarono i lavori di costruzione sulla riva dell'Avon. Un nuovo insediamento vi crebbe intorno e venne chiamato alternativamente \"New Salisbury\" o \"New Sarum\" ed infine solo pi\u00f9 Salisbury. Gi\u00e0 nel 1217 gli abitanti di Old Sarum vi avevano spostato la loro residenza e costruito le nuove abitazioni razziando il materiale da costruzione dalle vecchie. Come la nuova citt\u00e0 cresceva in popolazione ed estensione, la vecchia decadeva altrettanto rapidamente.\nDal regno di Edoardo II nel XIV secolo, il parlamento di Old Sarum eleggeva due membri alla Camera dei comuni nonostante che da almeno il XVII secolo esso non avesse residenti votanti. Uno dei membri del XVIII secolo fu William Pitt il Vecchio. Nel 1831 esso aveva 11 elettori, tutti proprietari terrieri che vivevano altrove. Era diventato quindi uno dei cosiddetti borghi putridi.\nLa legge sulla rappresentanza popolare del 1832 sciolse il collegio elettorale di Old Sarum.\nOld Sarum nella fiction.\nMolti romanzi storici colsero il \"profumo\" della vita medievale in Inghilterra con particolare attenzione a Salisbury. Fra essi:"}
{"id": "4163484", "revid": "226447", "url": "https://it.wikipedia.org/wiki?curid=4163484", "title": "Missione restauro", "text": "Missione restauro (\"American Restoration\") \u00e8 un programma televisivo statunitense trasmesso su Cielo e History.\nIl programma \u00e8 ambientato nell'Area metropolitana di Las Vegas e mostra l'attivit\u00e0 quotidiana della \"Rick's Restorations\", un negozio di restauro di propriet\u00e0 di Rick Dale, dove lavora con il figlio e la sua squadra per riportare in vita oggetti antichi che vanno da auto e moto a vecchi giochi. Nella settima stagione il programma \u00e8 stato rinnovato con un nuovo cast che segue cinque differenti negozi di restauro.\nIl programma \u00e8 il primo spin-off della serie \"Affari di famiglia\", nel quale Dale appare diverse volte come esperto di restauro. A sua volta il programma \u00e8 pieno di numerosi cameo da parte di membri dello staff della squadra."}
{"id": "4163487", "revid": "125787544", "url": "https://it.wikipedia.org/wiki?curid=4163487", "title": "Palio di Loreto", "text": "Il Palio di Loreto, pi\u00f9 comunemente chiamato \"Corsa del drappo\", \u00e8 una tradizionale corsa di cavalli al galoppo, che si svolge la prima domenica di settembre di ogni anno nella citt\u00e0 di Loreto.\nStoria.\nGi\u00e0 dal lontano \u2018700, nei primi giorni del mese di settembre, in occasione delle fiere, si svolgevano delle vere e proprie gare di cavalli. Essi venivano lanciati al galoppo lungo la salita di Montereale per verificarne la potenza e attestarne quindi il loro valore di mercato. Con gli anni si \u00e8 passati ad organizzare una vera e propria manifestazione sportiva, che oggi \u00e8 divenuta uno degli eventi pi\u00f9 attesi dell'estate lauretana.\nCorsa.\nLa corsa si svolge lungo la salita di Via Fratelli Brancondi, che porta in cima al quartiere Montereale, posto alle pendici di Monteciotto, su una distanza di circa 450 metri.\nI nove rioni del paese schierano un cavallo ciascuno (accoppiato ad un fantino tramite sorteggio); al termine di tre batterie eliminatorie, ognuna delle quali vede fronteggiarsi tre rioni, vengono decretati i tre finalisti che si contendono il Drappo che d\u00e0 il nome alla manifestazione.\nRioni.\nI nove rioni che ogni anno si contendono il \"drappo\" sono:\nAlbo d'oro.\nVittorie per rione\nGiorni di festa.\nIl palio fa da perno ad una serie di giorni di festa che coinvolgono tutta la citt\u00e0 di Loreto (le cosiddette \"feste di settembre\"), indetti per celebrare la nascita della Beata Vergine, patrona della citt\u00e0 e festeggiata l'8 settembre.\nDal 6 all'8 settembre, in una delle piazze principali della citt\u00e0, Piazza Leopardi, si svolge la tradizionale Festa della Birra, organizzata con la collaborazione della citt\u00e0 tedesca di Alt\u00f6tting (gemellata con Loreto). Il 7 e l'8 settembre si svolge inoltre la fiera annuale lungo Via Sisto V, che costeggia le mura cittadine.\nLa sera dell'8 settembre nella stessa piazza si svolge la tradizionale tombola a cui fa seguito uno spettacolo di fuochi d'artificio lungo Via Sisto V, che tradizionalmente pone fine ai festeggiamenti."}
{"id": "4163494", "revid": "1543377", "url": "https://it.wikipedia.org/wiki?curid=4163494", "title": "Mark\u00e9ta J\u00e1nsk\u00e1", "text": "Inizia la carriera nella moda all'et\u00e0 di 15 anni vincendo un concorso di moda ceco. A 20 anni vola verso gli Stati Uniti e qui diventa Playmate di luglio 2003, posando inoltre per il calendario 2005 \"Playmates at Play at the Playboy Mansion\" come Ottobre.\nNella sua carriera americana, fa la comparsa nelle serie televisive \"\", \"Swingtown\", \"90210\" e \"True Blood\", oltre ad una breve comparsa nel film \"L'isola delle coppie\"."}
{"id": "4163495", "revid": "339392", "url": "https://it.wikipedia.org/wiki?curid=4163495", "title": "Attimi di Magia, Magische Augenblicke", "text": ""}
{"id": "4163496", "revid": "718031", "url": "https://it.wikipedia.org/wiki?curid=4163496", "title": "Attimi di Magia - Magische Augenblicke", "text": ""}
{"id": "4163499", "revid": "287204", "url": "https://it.wikipedia.org/wiki?curid=4163499", "title": "Steve Raible", "text": "Carriera professionistica.\nSeattle Seahawks.\nRaible fu scelto nel corso del secondo giro del Draft 1976 dalla neonata franchigia dei Seattle Seahawks. Rimase con essi per tutti i suoi sei anni di carriera in cui si fece notare pi\u00f9 per i suoi scherzi nello spogliatoio che per le sue giocate sul campo. In totale in carriera disput\u00f2 84 partite ricevendo 1.017 yard e segnando 3 touchdown. In seguito lavor\u00f2 come coautore di un programma sui Seahawks sulle stazioni radio KIRO-AM e KIRO-FM e scrisse un libro intitolato \"Tales from the Seahawks Sidelines\".\nVittorie e premi.\nNessuno"}
{"id": "4163503", "revid": "93556", "url": "https://it.wikipedia.org/wiki?curid=4163503", "title": "Bruno Caruso", "text": "La sua attenzione si \u00e8 da sempre rivolta agli aspetti etici e civili dell'uomo, dai temi pi\u00f9 caldi della sua terra natale (la Sicilia appunto) a quelli pi\u00f9 globali, come la guerra , i manicomi, la natura.\nInteressato al mondo dell'editoria, del giornalismo e della fotografia, nell'arco della sua vita ha collaborato con diverse testate italiane fino a fondare lui stesso riviste intellettuali, come \"Sicilia\" del 1953. Famosa dagli anni Sessanta la sua attiva partecipazione alla rivista \"L'Ora\". \nDal 1959 risiede a Roma, dove prosegue la sua attivit\u00e0 con una forza creativa che sembra inesauribile.\nHa conosciuto e collaborato con artisti celebri a livello nazionale e internazionale, da Leonardo Sciascia al fotografo Brassa\u00ef, entrambi diventati suoi cari amici.\nPer Rai Scuola ha tenuto lezioni sul dipinto e sull'acquaforte rivolte a chi si avvicina per la prima volta a queste arti e di cui sono disponibili gli audiovideo sull'archivio Rai. Sulla rivista \"Fermenti\" (n.177/179, 1986) \u00e8 presente una sua intervista, a cura di Velio Carratoni, dal titolo \"\u00c8 la politica che non ce la fa pi\u00f9\". Biografia\nContinuano le mostre dedicate alle sue opere. Tra le ultime \"Federico II a Palermo\" che si \u00e8 tenuta a maggio 2012 nella citt\u00e0 natale.\nNumerosi sono i riconoscimenti pervenutigli nel corso degli anni in Italia e all'estero. Per citare qualche esempio, ha ricevuto nel 2001 la medaglia d'oro cultura dal Presidente della Repubblica e l'anno successivo il Premio Archimede destinato ai siciliani pi\u00f9 illustri nel mondo.\nL'Universit\u00e0 di Palermo gli ha conferito la laurea honoris causa in Lettere e Filosofia nel 1986. Titolo che si aggiunge a quello da lui conseguito in Giurisprudenza in giovent\u00f9.\nNon \u00e8 possibile inquadrare in una corrente artistica specifica lo stile di Bruno Caruso che commenta \"Mi vede addosso un'etichetta? No. Non credo di appartenere ad una scuola. La mia \u00e8 una pittura figurativa che non si pu\u00f2 collocare in uno degli -ismi di questo tempo\".\nOnorificenze.\nPremio Feltrinelli 2008, conferito dall'Accademia dei Lincei."}
{"id": "4163509", "revid": "499531", "url": "https://it.wikipedia.org/wiki?curid=4163509", "title": "Fango da depurazione", "text": "Il fango da depurazione \u00e8 quella frazione di materia solida contenuta nelle acque reflue urbane ed extraurbane, che viene rimossa, negli impianti di depurazione, durante i vari trattamenti depurativi, meccanico-biologico-chimico, necessari a rendere le acque chiarificate compatibili con la loro reimmissione in natura senza creare alterazioni all'ecosistema del corpo ricettore (mare, fiumi, laghi o in casi particolari anche il terreno superficiale).\nCaratteristiche del fango.\nCome le acque reflue urbane da cui provengono, anche i fanghi di depurazione contengono, in concentrazione superiore, sostanze inorganiche ed organiche, queste ultime preponderanti e in gran parte biodegradabili.\nQuesta elevata biodegradabilit\u00e0, ne rende possibile il trattamento di natura biologica.\nNei fanghi si trovano concentrati anche i microrganismi, che possono comprendere agenti patogeni quali Salmonella e Streptococchi provenienti da deiezioni di soggetti malati e/o portatori, e che possono presentare aspetti di pericolosit\u00e0 per la salute umana.\nContenuto solido.\nNei reflui urbani, i solidi sono contenuti in forma disciolta, come ioni o molecole, o in forma sospesa, come aggregati di maggiore complessit\u00e0.\nI solidi sospesi si dividono a loro volta in:\nCiascuna delle classi summenzionate pu\u00f2 essere ulteriormente suddivisa in:\nTale suddivisione viene convenzionalmente assunta come equivalente a quella tra solidi organici ed inorganici poich\u00e9 gi\u00e0 a temperatura di 550\u00a0\u00b0C la frazione organica viene ossidata e gassificata mentre quella inorganica rimane come residuo fisso.\nSi pu\u00f2 assumere che la quantit\u00e0 di sostanze solide scaricate (espresso in grammi di sostanza secca al giorno) giornalmente da un abitante equivalente, \u00e8 la seguente\nTipologia di fanghi.\nI fanghi prodotti dalla linea acque degli impianti di depurazione si distinguono in:\nFanghi primari.\nI fanghi primari rappresentano quella parte di solidi sospesi sedimentabili (SSS) che riesce a separarsi dalle acque reflue grezze nei decantatori primari (se presenti) e che pertanto per sedimentare non necessitano di alcuna trasformazione di natura biologica.\nLa quantit\u00e0 di SSS che costituisce i fanghi primari \u00e8 inferiore a quella contenuta mediamente nei reflui urbani poich\u00e9 i sedimentatori primari non raggiungono mai un rendimento pari al 100%, infatti una certa quantit\u00e0 di materie solide ha un movimento verso il fondo molto lento tale che il suo deposito non si pu\u00f2 ottenere nel tempo che ordinariamente si assegna per la sedimentazione.\nI fanghi primari sono praticamente costituiti da una miscela di:\nCono di Imhoff.\nPer misurare l'efficienza di una vasca di sedimentazione, e di conseguenza stabilire il tenore di SSS eliminabili con la decantazione primaria, si effettua una prova di sedimentazione statica mediante utilizzo del cono di Imhoff.\nIl cono di Imhoff \u00e8 un contenitore graduato, di altezza 480\u00a0mm e diametro di base di 125\u00a0mm, realizzato in materiale trasparente (vetro, plastica) della capacit\u00e0 utile di 1000 ml.\nNel cono si introduce 1 litro di liquame bruto, lo si lascia a riposo per un tempo determinato (di solito 30 minuti) e successivamente si legge sulla scala graduata il volume di materiale sedimentato (a); in un altro cono si lascia a riposo, per lo stesso tempo, l'effluente della vasca e si legge anche qui il volume del materiale sedimentato (b).\nIl valore indice dell'efficienza \u00e8 dato dal rapporto.\nSi ritengono soddisfacenti rendimenti dell'ordine dell'85%.\nFanghi secondari.\nI fanghi secondari sono costituiti dalle sostanze sedimentate nei decantatori secondari dopo che il liquame \u00e8 stato sottoposto al ciclo biologico del processo depurativo. \nLe sostanze organiche presenti nei reflui costituiscono la fonte di nutrimento per microrganismi (principalmente colonie miste di batteri saprofiti) che crescendo e riproducendosi vanno a formare fanghi sedimentabili.\nTali fanghi sono costituiti principalmente da biomassa batterica (colonie batteriche) e in percentuale minoritaria da sostanze inorganiche (sali).\nI fanghi secondari contengono:\nCaratteristiche.\nI fanghi primari e secondari hanno pertanto matrici diverse.\nQuesta diversa natura influenza notevolmente il ciclo di trattamenti che vanno a costituire la linea fanghi di un depuratore.\nInfatti ad esempio in merito al trattamento di stabilizzazione in presenza di impianti privi di sedimentazione primaria, i fanghi prodotti dalla linea acque sono tutti di tipo biologico.\nIn questo caso risulta pi\u00f9 conveniente sottoporre i fanghi ad una digestione aerobica, che consiste sostanzialmente in vasche aerate simili a quelle utilizzate nella linea acque per l'ossidazione biologica.\nNel caso di presenza di sedimentazione primaria, i fanghi prodotti saranno misti e in questo caso, essendoci la frazione primaria, che non ha subito alcun trattamento biologico, risulta pi\u00f9 conveniente utilizzare la stabilizzazione anaerobica.\nInoltre risulta che:\nPer tale motivo risulta pi\u00f9 idoneo all'utilizzo in agricoltura.\nI fanghi primari invece, avendo un potere calorifico maggiore dei biologici, risulta pi\u00f9 idoneo allo smaltimento per incenerimento.\nTrattamento.\nI fanghi prodotti dalla linea acque degli impianti di depurazione sono delle sospensioni costituite da materiale solido con un tenore variabile, ma molto elevato, di umidit\u00e0.\nLe sostanze organiche contenute nei fanghi, primari e biologici, sono putrescibili per cui richiedono una adeguata serie di trattamenti che ne consenta lo smaltimento finale senza inconvenienti per la salute umana e per l'ambiente.\nPertanto \u00e8 necessario sottoporre i fanghi ad un ulteriore serie di trattamenti, che costituiscono la linea fanghi dei depuratori, finalizzati a ridurre il tenore di acqua contenuta, con conseguente riduzione del volume, alla stabilizzazione del materiale organico e alla distruzione degli organismi patogeni presenti.\nI trattamenti che costituiscono la linea fanghi di un depuratore possono essere cos\u00ec riassunti.\nSmaltimento e riutilizzo.\nI fanghi di depurazione sono a tutti gli effetti dei rifiuti e in quanto tali disciplinati dal D.lgs 152/2006, ma l'art. 127 recita: i \"fanghi devono essere riutilizzati ogni qualvolta il loro reimpiego risulti appropriato\"; a tal fine per il recupero in agricoltura i fanghi devono essere conformi a quanto stabilito dal D.lgs 99/92\nI fanghi pertanto possono essere smaltiti nel seguente modo:\noppure, poich\u00e9 generalmente presentano buoni contenuti di sostanza organica ed elementi della fertilit\u00e0 vegetale (N, P, K), riutilizzati:\nIl riutilizzo in agricoltura \u00e8 interdetto qualora i fanghi contengano anche metalli pesanti che possono accumularsi nel suolo.\nIn Italia i fanghi vengono smaltiti principalmente in discarica (55%) e in parte riutilizzati in agricoltura (33%).\nIl trattamento e smaltimento dei fanghi prodotti dalla chiarificazione delle acque reflue contribuisce attualmente fino al 50% dei costi di gestione degli impianti di depurazione.\nI fanghi possono anche essere riutilizzati nei cicli di produzione di laterizi, asfalti e calcestruzzi."}
{"id": "4163510", "revid": "547034", "url": "https://it.wikipedia.org/wiki?curid=4163510", "title": "Tommaso Mecarozzi", "text": "Biografia.\nLaureato in Scienze della comunicazione all'Universit\u00e0 di Siena nel 1999 (tesi \"Estetica dello Sport\" - relatore Omar Calabrese), nel 2000 vince il concorso per entrare nella Scuola di Giornalismo della Rai e nel 2003 comincia a lavorare per la Rai (RaiSport).\nDopo essersi occupato di calcio, nel 2009 diventa telecronista del nuoto in sostituzione di Sandro Fioravanti (nominato vicedirettore di Rai Sport) e in coppia con l'ex nuotatore Luca Sacchi (medaglia di bronzo ai Giochi Olimpici di Barcellona 1992 nei 400 misti) commenta varie competizioni sportive riguardanti gli sport acquatici fra cui i mondiali di nuoto dal 2011; i campionati europei dal 2010 e i Giochi Olimpici e Paralimpici dal 2008.\nVincitore del premio giornalistico 'Bacco Sportivo' 2014.\nGiro d\u2019Italia: conduce GiroMattina 2015 (affiancato da Marino Bartoletti e Gigi Sgarbozza) e Villaggio di Partenza nel 2017 affiancato da Stefano Garzelli, nel 2018 e 2019 con Beppe Conti e nel 2020 e 2021 con Gigi Sgarbozza.\nDa settembre 2017 conduce \"Dribbling\". Da agosto 2019 conduce l\u2019\"Altra DS\"."}
{"id": "4163512", "revid": "51912232", "url": "https://it.wikipedia.org/wiki?curid=4163512", "title": "Fulbright Fellowship", "text": ""}
{"id": "4163517", "revid": "1573940", "url": "https://it.wikipedia.org/wiki?curid=4163517", "title": "Amaurolimnas concolor concolor", "text": "Il rallo unicolore di Giamaica (Amaurolimnas concolor concolor ) era una sottospecie di rallo unicolore endemica dell'isola omonima.\nDescrizione.\nIl rallo unicolore di Giamaica misurava circa 25\u00a0cm di lunghezza. Era un rallo di colore castano-rossiccio, pi\u00f9 chiaro delle altre due sottospecie continentali, \"A. c. guatemalensis\" e \"A. c. castaneus\". La regione superiore era rossiccia, pi\u00f9 castana sulla zona delle scapole e delle ali; le remiganti primarie erano color seppia sopra, pi\u00f9 chiare ai margini e marrone scuro sotto; la parte interna delle secondarie era castana come il dorso; la coda era castana, la sommit\u00e0 del capo e la nuca erano marrone scuro; la fronte era leggermente rossastra; la faccia era rossiccia, pi\u00f9 marroncina nella regione auricolare; le regioni inferiori erano di colore castano-vinato, pi\u00f9 chiaro sul mento e al centro di petto e addome; le copritrici del sottoala e le penne ascellari erano marrone scuro. Il becco era verde-giallastro, le zampe violacee e l'iride color vermiglione.\nBiologia.\nLe uniche notizie sulla sua biologia sono quelle tramandateci da Gosse:\nSecondo Bond, aveva abitudini pi\u00f9 terricole degli altri ralli delle Indie Occidentali.\nEstinzione.\nL'ultimo esemplare noto venne abbattuto nel 1881. Si ritiene che sia scomparso a causa della predazione da parte delle manguste, introdotte dall'uomo, sebbene abbia convissuto assieme a questi predatori, oltre a gatti e ratti, per generazioni."}
{"id": "4163521", "revid": "1318658", "url": "https://it.wikipedia.org/wiki?curid=4163521", "title": "TEE Brabant", "text": "Il treno TEE Brabant, dal nome della regione centrale del Belgio in cui si trova la capitale, fu istituito nel 1963 per collegare Parigi e Bruxelles&lt;ref name=\"TEE2008/228\"&gt;.&lt;/ref&gt;.\nPerse la classificazione Trans Europ Express nel 1984 e la riacquist\u00f2 tra il 1993 e il 1995 come treno TEE di prima e seconda classe, noto in letteratura col nome TEE Brabant (II) per distinguerlo dal predecessore&lt;ref name=\"TEE2008/402\"&gt;.&lt;/ref&gt;."}
{"id": "4163522", "revid": "287204", "url": "https://it.wikipedia.org/wiki?curid=4163522", "title": "Oliver Ross", "text": "Carriera professionistica.\nRoss fu scelto nel corso del sedicesimo giro del Draft 1973 dai Denver Broncos. Con essi rimase tre stagioni disputando 25 partite e correndo 150 yard complessive. Nel 1976, Ross pass\u00f2 alla neonata franchigia dei Seattle Seahawks con cui disput\u00f2 l'ultima stagione della carriera. A Seattle, Ross disput\u00f2 dieci partite, principalmente come ritornatore sui kickoff e guidando la squadra nella speciale classifica di yard guadagnate sui ritorni con 605, piazzandonsi all'undicesimo posto nella AFC.\nVittorie e premi.\nNessuno"}
{"id": "4163523", "revid": "1924342", "url": "https://it.wikipedia.org/wiki?curid=4163523", "title": "Denisa Dvo\u0159\u00e1kov\u00e1", "text": "All'et\u00e0 di 16 anni vince, nel 2006 a Marrakech, l'Elite Model Look. La vittoria la porter\u00e0 a posare per le copertine di \"Vogue Italia\" e \"Dazed\". Sfiler\u00e0 in passerella per Versace, Chanel, Karl Lagerfeld, Fendi, Christian Dior, John Galliano e Valentino. "}
{"id": "4163524", "revid": "729019", "url": "https://it.wikipedia.org/wiki?curid=4163524", "title": "Pfalz A.I", "text": "Lo Pfalz A.I era un monomotore da ricognizione ad ala alta a parasole prodotto su licenza dall'azienda bavarese, nell'allora Impero tedesco, Pfalz-Flugzeugwerke nei primi anni dieci del XX secolo.\nSostanzialmente identico al Morane-Saulnier Type L, venne destinato ai reparti da osservazione e ricognizione aerea della Luftstreitkr\u00e4fte, la componente aerea del Deutsches Heer (l'esercito imperiale tedesco), durante le prime fasi della Prima guerra mondiale.\nStoria del progetto.\nLa Pfalz, azienda fondata a Spira su iniziativa di alcuni imprenditori locali, tra il 1913 ed il 1914 ottenne una licenza di produzione dalla francese Morane-Saulnier per il Type LA, un modello biposto da turismo ed addestramento destinato al mercato dell'aviazione civile. Del modello furono realizzati 8 esemplari, uno dei quali venne inviato in Africa nel 1914; questo, grazie alla sua configurazione biposto, poteva essere particolarmente utile nella gestione dei collegamenti e nella lotta nei territori coloniali dell'Africa Orientale Tedesca.\nCon lo scoppio della prima guerra mondiale l'azienda bavarese ricevette da parte dell'Idflieg una commissione per la fornitura del modello che, secondo il sistema di designazione introdotto dallo stesso, venne inserito tra gli A-Typ (velivoli biposto destinati alla ricognizione aerea) ed identificato, essendo il primo prodotto dall'azienda, come A.I.\nIl modello risultava sostanzialmente identico al suo progenitore francese, tranne che per la presenza di due pannelli di celluloide che sostituivano la tela trattata ai lati della fusoliera, soluzione atta, grazie alla loro trasparenza, a dare maggiore visibilit\u00e0 dalla postazione di pilotaggio. Anche la motorizzazione adottata, un Oberursel U.0 rotativo a 7 cilindri raffreddati ad aria capace di esprimere una potenza pari a 80 PS (59 kW), risultava simile al modello originario, dato che era la copia del francese Gnome Lambda realizzata su licenza dalla Motorenfabrik Oberursel.\nDall'A.I verr\u00e0 in seguito sviluppato lo Pfalz A.II dal quale si distingueva per la motorizzazione adottata, il pi\u00f9 potente 9 cilindri Oberursel U.I da 100 PS (73,5 kW), a sua volta progenitore dello Pfalz E.III, uno dei primi caccia in dotazione all'aviazione tedesca.\nImpiego operativo.\nI velivoli furono utilizzati durante la prima guerra mondiale dai reparti di osservazione e ricognizione aerea della Luftstreitkr\u00e4fte basati sul fronte occidentale nel primo periodo del conflitto, venendo rapidamente sostituiti da modelli pi\u00f9 recenti dotati di armamento difensivo."}
{"id": "4163530", "revid": "723266", "url": "https://it.wikipedia.org/wiki?curid=4163530", "title": "Fernsehturm Stuttgart", "text": ""}
{"id": "4163531", "revid": "465169", "url": "https://it.wikipedia.org/wiki?curid=4163531", "title": "Ippodromo del Mirabello", "text": "L'ippodromo del Mirabello era un ippodromo collocato all'interno del Parco di Monza, nell'area compresa fra le ville Mirabello e Mirabellino.\nStoria e caratteristiche.\nVenne inaugurato nel 1924, il progetto era dell'architetto Paolo Vietti Violi, che aveva anche diretto i lavori di costruzione, durati due anni. Disponeva di due piste da corsa (lunghe l'una 1.800 metri, l'altra 2.200) e di due tribune da 1.500 posti, anch'esse progettate da Vietti Violi in uno stile Liberty informale ma estremamente elegante. Furono realizzate in legno, sul modello degli ippodromi tipici della Belle \u00c9poque.\nLe corse che venivano disputate, pur non eguagliando per spessore tecnico quelle disputate a Milano, venivano particolarmente seguite nel corso degli anni venti e degli anni trenta dall'aristocrazia e dall'alta borghesia, che vedevano in questo sport un piacevole passatempo mondano. Fra gli anni trenta e gli anni quaranta, il regista Luchino Visconti fu su queste piste fantino dilettante, oltre che allenatore e allevatore.\nIl 1976 fu l'anno della chiusura, e l'ultima corsa disputata fu il \"Grande Cross Country di Monza\". Nel 1990 un incendio distrusse ci\u00f2 che rimaneva delle tribune in legno, che vennero in seguito demolite insieme alle stalle.\nProblematiche ambientali.\nCollocato fra la villa Mirabello e la villa Mirabellino, l'ippodromo si inseriva in un delicato equilibrio paesaggistico, gi\u00e0 fortemente compromesso nel 1922 con la realizzazione dell'autodromo. Il forte impatto ambientale che quest'ultimo aveva prodotto, aveva portato all'introduzione di norme altamente restrittive sulle nuove edificazioni all'interno del parco, volte a garantire una maggiore attenzione per il paesaggio e per il patrimonio arboreo preesistente. Rispetto alle polemiche che avevano accompagnato la realizzazione dell'autodromo, nel 1922, l'intervento che vide la realizzazione dell'ippodromo venne infatti giudicato pi\u00f9 piacevole e compatibile col contesto in cui si inseriva. Il giudizio molto probabilmente derivava anche dal relativo impatto che questo poteva avere sul sistema complessivo del parco, all'interno del quale si affacciava con architetture comunque eleganti e \"leggere\" (visto l'uso del legno).\nIl viale dei Carpini.\nIn realt\u00e0 l'inserimento dell'ippodromo in quello che da molti era considerato il vero e proprio cuore del parco, stravolse completamente il delicato equilibrio paesaggistico caratterizzato dalle diverse quote fra il Mirabello, il Mirabellino e le sponde del Lambro e dallo storico cannocchiale prospettico del \"viale dei Carpini\". Quest'ultimo, che univa il Mirabello al Mirabellino, forse proprio per la maggiore attenzione al paesaggio e al parco che fu riservata nella costruzione dell'ippodromo, era stato in un primo momento risparmiato, mantenendosi quasi intatto all'interno del primo progetto. Tuttavia i problemi di visibilit\u00e0 che costituiva per le tribune, ne comportarono ugualmente la distruzione.\nMalgrado la decennale chiusura degli impianti, il suo ripristino avvenne solamente negli ultimi anni.\nCuriosit\u00e0.\n\u00c8 possibile vederlo nel film \"Asso\" del 1981: durante l'incontro tra Asso (Adriano Celentano) ed Enrichetta (Sylva Koscina)."}
{"id": "4163535", "revid": "532808", "url": "https://it.wikipedia.org/wiki?curid=4163535", "title": "Ippodromo di Monza", "text": ""}
{"id": "4163536", "revid": "671029", "url": "https://it.wikipedia.org/wiki?curid=4163536", "title": "Societ\u00e0 Sportiva Barletta 1979-1980", "text": "Questa voce raccoglie le informazioni riguardanti la Societ\u00e0 Sportiva Barletta nelle competizioni ufficiali della stagione 1979-1980.\nStagione.\nLa Societ\u00e0 Sportiva Barletta ottiene la salvezza alla fine della stagione classificandosi al tredicesimo posto.\nMaglie e sponsor.\nLa maglia \u00e8 biancorossa, con calzoncini bianchi.\nOrganigramma societario.\nArea direttiva\nArea organizzativa\nArea tecnica\nArea medica"}
{"id": "4163537", "revid": "532808", "url": "https://it.wikipedia.org/wiki?curid=4163537", "title": "Ippodromo del Parco di Monza", "text": ""}
{"id": "4163538", "revid": "532808", "url": "https://it.wikipedia.org/wiki?curid=4163538", "title": "Ippodromo di Mirabello", "text": ""}
{"id": "4163539", "revid": "124123", "url": "https://it.wikipedia.org/wiki?curid=4163539", "title": "Eadmero di Canterbury", "text": "Biografia.\nEadmero nacque intorno al 1060 da genitori di probabile origine anglosassone; divenne monaco nel monastero benedettino della cattedrale di Canterbury dove, intorno al 1078-1079, incontr\u00f2 Anselmo (che era in visita in Inghilterra in rappresentanza dell'abbazia normanna di Notre-Dame du Bec). La loro amicizia si consolid\u00f2 quando, nel 1093, Anselmo divenne arcivescovo di Canterbury e si trasfer\u00ec quindi in Inghilterra.\nDopo la morte di Anselmo, avvenuta nel 1109, l'occupazione principale di Eadmero fu la scrittura; oltre all'importante testo di carattere biografico su Anselmo stesso, la \"Vita Anselmi\" (\"Vita di Anselmo\"), egli fu autore di una \"Historia novorum in Anglia\" (\"Storia degli eventi recenti in Inghilterra\") in sei volumi, che narrava in dettaglio la storia della regione inglese nel periodo tra il 1066 e il 1122 con un occhio di riguardo per le vicende legate al mondo ecclesiastico. Scrisse inoltre diversi \"Opuscula\" (\"Opere minori\") comprendenti le vite dei santi Bregwin, Vilfrido di York, Oda di Canterbury, Dunstano di Canterbury, Oswald di Worcester. Dei suoi lavori teologici, il pi\u00f9 degno di nota \u00e8 probabilmente il \"De conceptione Sanctae Mariae\" (\"Sul concepimento di Santa Maria\"), il quale svolse un ruolo di una certa importanza nella messa a punto della dottrina dell'immacolata concezione.\nNel 1120 (o 1121) Eadmero venne nominato arcivescovo di St. Andrews, ma poich\u00e9 gli scozzesi che abitavano l'arcidiocesi (collocata tra gli attuali Berwickshire e Aberdeenshire) non riconoscevano l'autorit\u00e0 dell'arcivescovo di Canterbury, egli non venne mai consacrato e presto rinunci\u00f2 alla carica. La data della sua morte \u00e8 sconosciuta, ma \u00e8 probabilmente compresa tra il 1124 e il 1129."}
{"id": "4163541", "revid": "254059", "url": "https://it.wikipedia.org/wiki?curid=4163541", "title": "Castello di Castellaro", "text": ""}
{"id": "4163542", "revid": "554633", "url": "https://it.wikipedia.org/wiki?curid=4163542", "title": "Eadmero", "text": ""}
{"id": "4163543", "revid": "1573940", "url": "https://it.wikipedia.org/wiki?curid=4163543", "title": "Porrhothele", "text": "Porrhothele \u00e8 un genere di ragni appartenente alla famiglia Porrhothelidae.\nDistribuzione.\nLe 5 specie note di questo genere sono diffuse in Nuova Zelanda: la maggior parte sono endemismi di una sola localit\u00e0.\nTassonomia.\nQuesto genere \u00e8 stato trasferito negli Hexathelidae dalla famiglia Dipluridae a seguito di un lavoro di Raven del 1980.\nLa vecchia denominazione \"Hexops\", \u00e8 stata gi\u00e0 da tempo soppressa da tutti gli autori in quanto non pi\u00f9 utilizzata, come ben evidenziato in un lavoro dell'aracnologo Bonnet del 1957 e di Forster del 1968.\nInfine questo genere \u00e8 stato separato dalla famiglia Hexathelidae a seguito di un lavoro di Hedin et al., del 2018 per costituire famiglia a s\u00e9 con la denominazione di Porrhothelidae.\nAttualmente, a dicembre 2020, si compone di cinque specie:"}
{"id": "4163548", "revid": "599013", "url": "https://it.wikipedia.org/wiki?curid=4163548", "title": "Charles Davis", "text": ""}
{"id": "4163549", "revid": "1659135", "url": "https://it.wikipedia.org/wiki?curid=4163549", "title": "BoA (album)", "text": "BoA \u00e8 il primo album statunitense (e il dodicesimo in totale) omonimo della cantante coreana BoA, pubblicato nel 2009 dalla divisione americana della SM Entertainment: \"SM Entertainment USA\". In Giappone, invece, l'album \u00e8 stato pubblicato attraverso il secondo greatest hits giapponese della cantante, \"Best &amp; USA\", come un CD \"2 in 1\". Nello stesso anno \u00e8 uscito \"BoA: Deluxe\", la versione speciale, digitalmente via iTunes il 31 agosto e fisicamente il 22 settembre 2009. La nuova edizione contiene la single version di \"Energetic\" e due nuove tracce: \"Crazy About\" e \"Control\".\nL'album ha venduto 8.000 copie negli Stati Uniti."}
{"id": "4163550", "revid": "300067", "url": "https://it.wikipedia.org/wiki?curid=4163550", "title": "Charlie Davis", "text": ""}
{"id": "4163551", "revid": "300067", "url": "https://it.wikipedia.org/wiki?curid=4163551", "title": "Chuck Davis", "text": ""}
{"id": "4163555", "revid": "729019", "url": "https://it.wikipedia.org/wiki?curid=4163555", "title": "Oberursel U.0", "text": "L'Oberursel U.0 era un motore aeronautico rotativo a sette cilindri raffreddati ad aria, prodotto dall'azienda tedesco imperiale Motorenfabrik Oberursel negli anni dieci del XX secolo.\nRealizzato su licenza dal Gnome Lambda sviluppato dall'azienda francese Gnome et Rh\u00f4ne, ottenuta dalla Oberursel prima dell'avvio del conflitto, l'U.0 era caratterizzato da una disposizione radiale a singola stella dei cilindri e dalla presenza di un'unica valvola a fungo per ogni cilindro.\nL'Oberursel U.0 era cos\u00ec designato in base alla potenza nominale erogata in ottemperanza alla normativa introdotta dall'Idflieg, in quanto andava ad occupare la fascia di potenza nominale fino agli 80 PS (59 kW)."}
{"id": "4163563", "revid": "767487", "url": "https://it.wikipedia.org/wiki?curid=4163563", "title": "Melissa Tancredi", "text": "Ha concluso la sua lunga carriera nel 2016, giocando nel campionato svedese con il KIF \u00d6rebro. vanta inoltre numerose presenze con la nazionale canadese con la quale ha conquistato due medaglie di bronzo olimpiche a Londra 2012 e Rio 2016.\nBiografia.\nMelissa Tancredi \u00e8 nata a Hamilton, nell'Ontario meridionale da padre italiano giunto in Canada da Ascoli Piceno.\nCarriera.\nClub.\nNel 2004 Tancredi ha giocato con i Detroit Jaguars nello United Soccer Leagues W-League facendo 2 gol e fornendo due assist in 10 partite giocate.\nDal 2005 al 2006 ha giocato con gli Atlanta Silverbacks Women nello United Soccer Leagues W-League.\nNel 2009 ha giocato con il Saint Louis Athletica nel Women's Professional Soccer.\nNel 2010 si \u00e8 unita al Vancouver Whitecaps FC nello United Soccer Leagues W-League e ha guidato la squadra con sei gol e due assist quindi, l'anno successivo, si \u00e8 trasferita al Pite\u00e5 Idrottsf\u00f6rening in Svezia.\nNel 2012 ha giocato con la squadra svedese Dalsj\u00f6fors Gymnastik och Idrottsf\u00f6rening.\nAll'inizio del 2016 il KIF \u00d6rebro, societ\u00e0 svedese dell'omonimo centro, annuncia di aver trovato un accordo con la calciatrice per disputare la stagione entrante in Damallsvenskan, massimo livello nella struttura del campionato svedese di calcio femminile.\nNazionale.\nVinse una medaglia di bronzo alle Olimpiadi di Londra 2012 nella finale 3\u00ba posto, vinta dal Canada contro la Francia per 1-0 il 9 agosto 2012\nNell'aprile 2015 viene inserita in rosa nella formazione che rappresenta il Canada nel Mondiale 2015."}
{"id": "4163564", "revid": "729019", "url": "https://it.wikipedia.org/wiki?curid=4163564", "title": "Parabellum MG 14", "text": "La Parabellum MG 14, citata anche come Flugzeug-MG Parabellum, era una mitragliatrice calibro 7,92 mm destinata all'uso aeronautico prodotta durante la prima guerra mondiale dall'azienda tedesco-imperiale Deutsche Waffen und Munitionsfabriken. Per l'adattamento della mitragliatrice MG 08 all'impiego su aeromobili e zeppelin il nastro delle munizioni, sempre la 7,92 \u00d7 57 mm Mauser, venne racchiuso in un tamburo, il telaio venne alleggerito e la camicia di raffreddamento venne convertita da acqua ad aria. La cadenza di fuoco era di 700 colpi/minuto.\nIl primo MG 14 apparve nel 1914 con delle eliche blindate che permetteva ai piloti di sparare attraverso le eliche. Il sistema divenne obsoleto l'anno successivo con l'introduzione della sincronizzazione tra elica e mitragliatrice. L'MG 14 venne testata con il pionieristico Fokker ma l'affidabilit\u00e0 della mitragliatrice alla fine si rivel\u00f2 insoddisfacente, anche se il meccanismo di fuoco ad otturatore chiuso era una caratteristica desiderabile per la sincronizzazione. La mitragliatrice venne comunque impiegata in quelle occasioni in cui la sincronizzazione non era necessaria: come arma per gli osservatori a bordo degli aerei da ricognizione o per le postazioni difensive degli Zeppelin."}
{"id": "4163570", "revid": "1543377", "url": "https://it.wikipedia.org/wiki?curid=4163570", "title": "Deutsche Ausr\u00fcstungswerke", "text": "Le Deutschen Ausr\u00fcstungswerke (DAW) sono una serie di industrie belliche del Terzo Reich, gestite dalle SS con sede a Berlino.\nL'azienda venne fondata nel maggio del 1939 e occupava fino al 1943 circa 15.500 prigionieri presso campi di concentramento, ove persero la vita numerose persone. La \"Deutschen Ausr\u00fcstungswerke\" gestiva molte fabbriche, rispettivamente situate presso i campi di Dachau, Sachsenhausen, Buchenwald, Auschwitz, con numerosi prigionieri costretti ai lavori forzati. Successivamente vennero fondate altre industrie a, Lublino, Leopoli, Leopoli-Janowska, Pu\u0142awy, Stutthof, F\u00fcrstenwalde, Neuengamme e Ravensbr\u00fcck. A Sachsenhausen venne creata la DBW, acronimo per Deutschen Bekleidungswerke , mentre a Ravensbr\u00fcck un tubificio, venduto nel 1940 venduta alla \"Gesellschaft f\u00fcr Textil- und Lederverwertung\" mbH (Texled) . A Majdanek venivano fabbricate finestre, casse per munizioni, cartone catramato e scarpe. Majdanek nel 1942 realizz\u00f2 il fatturato pi\u00f9 elevato di tutta la DAW-Betriebe. Alla fine del 1943 vene creata la \"Deutschen Ausr\u00fcstungswerke\" polacca con prigionieri in Governatorato Generale per la Ostindustrie GmbH a Radom e Bli\u017cyn."}
{"id": "4163573", "revid": "1632387", "url": "https://it.wikipedia.org/wiki?curid=4163573", "title": "Alessandro Quattrone", "text": "Biografia.\nAlessandro Quattrone ha esordito nel 1984 con la raccolta di poesie \"Interrogare la pioggia,\" finalista al Premio Viareggio 1984 nella sezione \"Opera prima\"; con il successivo \"Passeggiate e inseguimenti\" ha vinto il Premio Internazionale Eugenio Montale nel 1994. Dopo quasi venti anni dal precedente \"Rifugi Provvisori\", nel 2014 Quattrone ha pubblicato una nuova raccolta di poesie, dal titolo \"Prove di Lontananza\", terzo classificato nel Premio Internazionale \"Mario Luzi\" del 2014.\nNel lungo periodo intercorso tra le ultime due raccolte di poesie, Quattrone si \u00e8 dedicato alla traduzione di classici della poesia latina, inglese e francese, e alla stesura del suo unico romanzo, \"Ai bordi del diluvio\", pubblicato nel 2002. Quattrone ha anche collaborato con il musicista Daniele Battaglia, per il quale ha scritto i testi delle canzoni del secondo album, intitolato semplicemente \"Daniele Battaglia\".\nAttualmente insegna al Liceo \"Paolo Giovio\" di Como."}
{"id": "4163574", "revid": "682087", "url": "https://it.wikipedia.org/wiki?curid=4163574", "title": "Dismorfia", "text": ""}
{"id": "4163579", "revid": "110157", "url": "https://it.wikipedia.org/wiki?curid=4163579", "title": "Centenario (diamante)", "text": "Il Centenario (nome originale De Beers Centenary) \u00e8 un diamante di 273,85 carati con taglio a brillante a forma di cuore, incolore. L'istituto gemmologico GIA lo ha classificato con il grado D (il pi\u00f9 alto), senza imperfezioni sia interne che esterne. Il nome gli \u00e8 stato dato dalla De Beers per celebrare il centenario della fondazione della societ\u00e0.\nProviene dalla Premier Mine in Sudafrica, dove fu trovato nel 1986, ed \u00e8 il terzo pi\u00f9 grande trovato in quella miniera. Il diamante grezzo pesava 599 carati (pari a 120 grammi). La De Beers affid\u00f2 il taglio del diamante a un gruppo guidato dal belga Gabi Tolkowsky, uno dei pi\u00f9 famosi tagliatori di gemme al mondo. Il primo lavoro di sgrossatura fu fatto a mano anzich\u00e9 con il laser, per evitare effetti di riscaldamento potenzialmente dannosi per la struttura interna. Fu scelta per la gemma finale una forma a cuore, ma senza scanalatura. Si pensava che questa forma fosse particolarmente adatta per ornare il turbante di un Sultano o di un Maharaja.\nIl taglio fu terminato in febbraio del 1991. I tagliatori presentarono alla De Beers una splendida gemma con peso finale di 273,85 carati (circa 55 grammi) e ben 247 sfaccettature, con dimensioni di circa 40 x 50 x 24\u00a0mm.\nNon si conosce il prezzo di mercato di questo diamante, ma \u00e8 noto che durante l'esposizione in pubblico nella Torre di Londra (dove rimase per alcuni anni), era stato assicurato per 100 milioni di dollari. Sono circolate voci che il diamante sia stato venduto, ma la De Beers ha replicato alle domande in merito con un \"no comment\", confermando la sua politica di anonimit\u00e0 per quanto riguarda gli acquirenti."}
{"id": "4163580", "revid": "212348", "url": "https://it.wikipedia.org/wiki?curid=4163580", "title": "Van Dyck", "text": ""}
{"id": "4163585", "revid": "928766", "url": "https://it.wikipedia.org/wiki?curid=4163585", "title": "Isaac Vi\u00f1ales", "text": "Anche suo cugino, Maverick Vi\u00f1ales, corre come pilota professionista.\nCarriera.\nInizia la sua carriera da professionista a 13 anni partecipando al campionato spagnolo del 2006 in 125. Nel 2008 vince il campionato Pre-GP Evo 125. Nel 2009 conclude quarto nel campionato spagnolo 125 con 94 punti, mentre la stagione successiva finisce sesto totalizzando 39 punti. Sempre nel 2010 debutta nella classe 125 del motomondiale, correndo i Gran Premi di Spagna e Catalogna in qualit\u00e0 di wildcard a bordo di una Aprilia RSA 125 del team Catalunya Racing (stessa squadra con cui corre in ambito nazionale). A partire dal Gran Premio della Repubblica Ceca prende il posto di Michael van der Mark nel team Lambretta Reparto Corse, ma viene a sua volta sostituito, dopo il Gran Premio d'Aragona, da Danny Kent. Ritorna a partecipare al campionato mondiale in occasione del GP della Comunit\u00e0 Valenciana con il team CBC Corse in sostituzione dell'infortunato Jasper Iwema. Termina la sua prima stagione nel motomondiale correndo cinque gare in calendario e riuscendo a racimolare 3 punti, che gli consentono di posizionarsi 25\u00ba nella classifica piloti.\nNel 2011 rientra nel campionato spagnolo passando alla classe Moto2, finendo quinto con 67 punti.\nNel 2012 torna nel motomondiale, ingaggiato in Moto3 dal team Ongetta-Centro Seta, che gli affida una FTR M312. Ottiene come miglior risultato un decimo posto in Australia e termina la stagione al 28\u00ba posto con 8 punti. In questa stagione \u00e8 costretto a saltare i Gran Premi di Repubblica Ceca e San Marino per la frattura della caviglia sinistra rimediata nelle prove libere del GP della Repubblica Ceca. Nel 2013 rimane nello stesso team, con compagno di squadra Matteo Ferrari. Ottiene come miglior risultato un settimo posto in Comunit\u00e0 Valenciana e termina la stagione al 17\u00ba posto con 47 punti.\nNel 2014 passa al Calvo Team, alla guida di una KTM RC 250 GP; i compagni di squadra sono Jakub Kornfeil e Eric Granado. Ottiene due secondi posti (Italia e Comunit\u00e0 Valenciana) e un terzo posto in Francia e termina la stagione al 7\u00ba posto con 141 punti. Nel 2015 passa al team Husqvarna Factory Laglisse; la compagna di squadra \u00e8 Mar\u00eda Herrera. Ottiene un terzo posto in Argentina. Viene sostituito dopo il Gran Premio di Germania da Lorenzo Dalla Porta. Corre a Indianapolis e in Repubblica Ceca sulla KTM del team RBA Racing in sostituzione dell'infortunata Ana Carrasco. In questo stesso team prende il posto di Niklas Ajo a partire dal Gran Premio di Gran Bretagna. Chiude la stagione al nono posto con 115 punti mondiali. Nel 2016 passa in Moto2 alla guida della Tech 3 Mistral 610; il compagno di squadra \u00e8 Xavi Vierge. In questa stagione \u00e8 costretto a saltare il Gran Premio d'Australia a causa di un infortunio rimediato nelle prove. Chiude la stagione al ventiquattresimo posto con 19 punti all'attivo e un nono posto in Germania come miglior risultato.\nNel 2017 passa al team BE-A-VIP SAG, alla guida di una Kalex Moto2. Ottiene come miglior risultato un nono posto in Malesia e termina la stagione al 22\u00ba posto con 18 punti. Nel 2018 rimane nello stesso team, con compagno di squadra Jules Danilo. Nel Gran Premio di Repubblica Ceca viene sostituito dal connazionale Alejandro Medina. A partire dal Gran Premio d'Austria si trasferisce al team Forward Racing, in sostituzione di Eric Granado alla guida di una Suter MMX2. Conclude la stagione al 26\u00ba posto con 7 punti. In questa stagione \u00e8 costretto a saltare il Gran Premio di San Marino a causa della frattura del polso destro rimediata nelle prove libere del GP di Gran Bretagna e il Gran Premio d'Aragona per una lesione alla spalla destra rimediata nelle prove libere del GP.\nNel 2019 si trasferisce nel Campionato mondiale Supersport dove, insieme a Thomas Gradinger e Loris Cresson, \u00e8 titolare per il team Kallio Racing, alla guida di una Yamaha YZF-R6. In occasione del Gran Premio di Francia ottiene il primo podio in questa categoria giungendo secondo. Dopo aver ottenuto altri due piazzamenti a podio, chiude la stagione d'esordio in categoria al settimo posto, con novantasette punti ottenuti. Nel 2020 corre con lo stesso team della stagione precedente; il nuovo compagno di squadra \u00e8 Hannes Soomer. Conquista due piazzamenti a podio e tre giri veloci in Gara e chiude la stagione all'ottavo posto in classifica mondiale. \nNel 2021 si trasferisce nel mondiale Superbike, alla guida di una Kawasaki ZX-10RR del tram Orelac Racing Verdnatura di Nacho Calero. Raccoglie 45 punti che gli consentono di chiudere al diciassettesimo posto in classifica piloti ed al settimo posto nella graduatoria del Trofeo Indipendenti."}
{"id": "4163590", "revid": "1573940", "url": "https://it.wikipedia.org/wiki?curid=4163590", "title": "Scotinoecus", "text": "Scotinoecus \u00e8 un genere di ragni appartenente alla Famiglia Hexathelidae.\nDistribuzione.\nLe 4 specie note di questo genere sono diffuse in Cile e Argentina.\nTassonomia.\nQuesto genere \u00e8 stato trasferito negli Hexathelidae dalla famiglia Dipluridae a seguito di un lavoro di Raven del 1980.\nAttualmente, a dicembre 2012, si compone di quattro specie:"}
{"id": "4163598", "revid": "1543377", "url": "https://it.wikipedia.org/wiki?curid=4163598", "title": "New Haven Open at Yale 2012 - Singolare", "text": "Il singolare del New Haven Open at Yale 2012 \u00e8 stato un torneo di tennis facente parte del WTA Tour 2012.\nLa detentrice del titolo era Caroline Wozniacki ma si \u00e8 ritirata durante la semifinale contro Marija Kirilenko sul punteggio di 7-5.\nPetra Kvitov\u00e1 ha sconfitto in finale Marija Kirilenko per 7-69, 7-5.\nTeste di serie.\nLe prime due teste di serie ricevono un bye per il 2\u00ba turno."}
{"id": "4163602", "revid": "31886", "url": "https://it.wikipedia.org/wiki?curid=4163602", "title": "Robert Raven", "text": ""}
{"id": "4163603", "revid": "599013", "url": "https://it.wikipedia.org/wiki?curid=4163603", "title": "Kevin Sammut", "text": "Carriera.\n\u00c8 stato squalificato dalla UEFA per un periodo decennale dopo aver tentato di manipolare della partita Malta-Norvegia delle qualificazioni degli Europei 2008 giocata il 21 novembre 2007. Il 3 dicembre la UEFA decide di squalificarlo a vita: non potr\u00e0 pi\u00f9 ricoprire alcun incarico correlato al calcio."}
{"id": "4163617", "revid": "599013", "url": "https://it.wikipedia.org/wiki?curid=4163617", "title": "Kenneth Scicluna", "text": ""}
{"id": "4163624", "revid": "599013", "url": "https://it.wikipedia.org/wiki?curid=4163624", "title": "Stephen Wellman", "text": ""}
{"id": "4163626", "revid": "767487", "url": "https://it.wikipedia.org/wiki?curid=4163626", "title": "Egidio Storaci", "text": "Biografia.\nNato a Napoli, dopo il diploma al Conservatorio di San Pietro a Majella della sua citt\u00e0 inizi\u00f2 l'attivit\u00e0 di direttore d'orchestra; nel primo dopoguerra venne assunto dall'Eiar e si trasfer\u00ec a Torino, la citt\u00e0 in cui visse fino alla morte.\nCollabor\u00f2 con Nizza e Morbelli musicando molte delle loro riviste e la famosa trasmissione radiofonica \"I Quattro Moschettieri\". Sua \u00e8 anche la sigla storica del TG1, composta ispirandosi al brano \"Cuando vuelva a tu lado\" (1934), della compositrice messicana Mar\u00eda Grever.\nHa composto anche due canzoni per il Trio Lescano: \"La canzone delle mosche\" e \"La canzone delle rane\", entrambe nel 1936.\nMor\u00ec di infarto nella sua abitazione in via Goffredo Casalis in borgo San Donato a Torino a 73 anni."}
{"id": "4163630", "revid": "1601148", "url": "https://it.wikipedia.org/wiki?curid=4163630", "title": "Edna Flugrath", "text": "Era la maggiore delle sorelle Flugrath, diventate tutte e tre stelle del cinema muto. Nella sua carriera, durata dal 1912 al 1923, gir\u00f2 sessantasei film.\nBiografia.\nI Flugrath erano una famiglia di immigrati: il padre Emil Flugrath, stampatore e buon atleta dilettante, era di origine tedesco-polacca; la madre, Mary Dubois, di origine tedesca, era nata a New York. Le tre sorelle Flugrath, Edna, Leonie e Virginia cominciarono a lavorare come attrici fin da bambine. Edna fu l'unica a usare sempre il proprio nome, mentre le due sorelle presero dei nomi d'arte: Leonie quello di Shirley Mason, Virginia quello di Viola Dana.\nCarriera.\nEdna inizi\u00f2 a recitare a teatro, nel vaudeville, esibendosi anche come ballerina fin da piccola. A vent'anni, Edna era ormai stanca di quella vita e decise di rivolgersi all'industria nascente del cinema. Entr\u00f2 a far parte dell'Edison, debuttando nel 1912 in un piccolo ruolo in quello che viene considerato il primo serial girato negli Stati Uniti della storia del cinema, \"What Happened to Mary?\" di Charles Brabin. Presto le furono affidate parti da protagonista in corti a uno o due bobine, lunghezza che, all'epoca, era la norma per i film. Mentre lavorava per Edison, ebbe una relazione con il regista Harold Marvin Shaw che, allo scadere del suo contratto, segu\u00ec in Inghilterra. Raggiunse un certo successo anche in Inghilterra, interpretando alcuni film diretti da Shaw, abbandonando per\u00f2 la carriera quando i due, nel 1917, si sposarono a Johannesburg durante le riprese di \"De Voortrekkers\". Tre anni pi\u00f9 tardi, Edna avrebbe cercato di riprendere a recitare, lavorando a Londra per la London Film Company e per la Stoll Film Company prima di ritornare negli Stati Uniti, dove, per\u00f2 non riusc\u00ec a reinserirsi nella professione.\nUltimi anni.\nFin\u00ec per rinunciare e apr\u00ec un salone di bellezza a Hollywood. Suo marito, che era diventato segretario della Motion Picture Directors Association, mor\u00ec a 48 anni nel 1926 a Los Angeles in un incidente automobilistico. In seguito, Edna si spos\u00f2 con Halliburton (o Haliberton) Houghton, un broker di Dallas, rompendo poi qualsiasi rapporto con le sorelle.\nMorte.\nEdna Flugrath mor\u00ec a San Diego nel 1966 circa sette anni dopo la scomparsa del marito. Le sue sorelle vennero a conoscenza della sua morte avvisate da uno sconosciuto che, probabilmente, era un giornalista.\nFu sepolta all'Hollywood Forever Cemetery."}
{"id": "4163632", "revid": "1305772", "url": "https://it.wikipedia.org/wiki?curid=4163632", "title": "Madness (Muse)", "text": "Madness \u00e8 un singolo del gruppo musicale britannico Muse, pubblicato il 20 agosto 2012 come primo estratto dal sesto album in studio \"The 2nd Law\".\nIl brano \u00e8 rimasto per 19 settimane alla prima posizione della classifica statunitense Alternative Airplay, battendo il precedente record detenuto da \"The Pretender\" dei Foo Fighters.\nDescrizione.\nSeconda traccia dell'album, \"Madness\" \u00e8 un brano synth pop influenzato da brani come \"I Want to Break Free\" dei Queen, da \"Faith\" e \"I Want Your Sex\" di George Michael, oltre che dall'album di David Bowie \"Scary Monsters (and Super Creeps)\". La critica specializzata ha evidenziato inoltre come il brano presentasse un'ispirazione alle composizioni dei Depeche Mode.\nPubblicazione.\nIl 6 agosto 2012 i Muse hanno annunciato che \"Madness\" sarebbe stato il primo singolo estratto da \"The 2nd Law\" e che la sua pubblicazione sarebbe avvenuta il 20 agosto. In tale data il brano \u00e8 stato trasmesso ufficialmente per la prima volta dall'emittente radiofonica BBC Radio 1, venendo pubblicato poco dopo per il download digitale e ricevendo inoltre un lyric video, caricato dal gruppo attraverso il proprio canale YouTube.\nVideo musicale.\nIl videoclip, girato a Los Angeles sotto la regia di Anthony Mandler (realizzatore in passato del video di \"Neutron Star Collision (Love Is Forever)\"), \u00e8 stato pubblicato il 5 settembre 2012 attraverso il canale YouTube del gruppo."}
{"id": "4163642", "revid": "61051", "url": "https://it.wikipedia.org/wiki?curid=4163642", "title": "Magyar Kir\u00e1lyi Honv\u00e9d L\u00e9gier\u0151", "text": ""}
{"id": "4163646", "revid": "76963", "url": "https://it.wikipedia.org/wiki?curid=4163646", "title": "Jon Huertas", "text": "\u00c8 conosciuto soprattutto nei ruoli del sergente Antonio Espera nella miniserie televisiva \"Generation Kill\", e del detective della omicidi Javier Esposito nella serie televisiva \"Castle\".\nBiografia.\nPrima d'intraprendere la carriera attoriale, nel 1987 Huertas entra nelle forze armate statunitensi dove rimane per i successivi otto anni, servendo nell'unit\u00e0 Pararescue nonch\u00e9 come tecnico di armi nucleari; prende inoltre parte, a cavallo degli anni 1980 e 1990, all'invasione di Panam\u00e1 e alla prima guerra del Golfo.\nIl 4 maggio 2014 sposa a Tulum, in Messico, la fidanzata Nicole.\nCarriera.\nLa sua prima apparizione \u00e8 stata nel film TV \"At Home with the Webbers\" nel 1993. Nel 1998 guadagna l'attenzione del pubblico nel ruolo di Antonio nella serie televisiva \"Moesha\". L'anno dopo appare nelle serie televisive \"Undressed\" nel ruolo di Evan, e in \"Sabrina, vita da strega\" nel ruolo di Brad Alcerro, che gli vale una candidatura agli ALMA Award.\nDal 2002 al 2008 partecipa a numerose serie, tra cui \"NYPD - New York Police Department\", \"The Shield\", \"Senza traccia\", \"CSI - Scena del crimine\", \"Cold Case - Delitti irrisolti\" e \"Prison Break\". Dal 2009 al 2016 \u00e8 del cast della serie televisiva \"Castle\", dove interpreta il detective della omicidi Javier Esposito; per questo ruolo, nel 2012 riceve il premio per la miglior performance in un episodio ai PRISM Awards.\nIntanto nel 2011 debutta in campo musicale, con un singolo chiamato \"Sex Is the Word\"."}
{"id": "4163647", "revid": "325224", "url": "https://it.wikipedia.org/wiki?curid=4163647", "title": "Base Artigas", "text": "La stazione Artigas (in spagnolo: Base Scientifica Ant\u00e1rtica Artigas), nota anche come \"base artigas\" \u00e8 una piccola stazione di ricerca scientifica uruguayana, una delle 68 basi in Antartide.\nLa base artigas dipende dall'Instituto Antartico Uruguayo e dista circa 100\u00a0km dalla penisola Antartica, a 3012\u00a0km della citt\u00e0 di Montevideo e a 3104\u00a0km dal Polo Sud. La base pi\u00f9 vicina \u00e8 la base russa Bellingshausen, mentre il porto pi\u00f9 prossima \u00e8 Ushuaia, sulla costa della Terra del Fuoco, a 1000\u00a0km di distanza."}
{"id": "4163651", "revid": "12290", "url": "https://it.wikipedia.org/wiki?curid=4163651", "title": "Serie a fumetti dell'Uomo Ragno", "text": ""}
{"id": "4163652", "revid": "599013", "url": "https://it.wikipedia.org/wiki?curid=4163652", "title": "Dave Simonson", "text": "Carriera professionistica.\nSimonson fu scelto nel corso del dodicesimo giro del Draft 1974 dai Baltimore Colts. Dave cambi\u00f2 cinque differenti squadre nei suoi quattro anni di carriera da professionista: il 1974 lo pass\u00f2 coi Colts, il 1975 con i New York Giants mentre nel 1976 inizi\u00f2 la stagione con gli Houston Oilers ma termin\u00f2 con la neonata franchigia dei Seattle Seahawks. La sua carriera termin\u00f2 dopo la stagione 1977 con i Detroit Lions. Simonson gioc\u00f2 29 partite nella NFL e dopo il ritir\u00f2 si arruol\u00f2 nella polizia del Minnesota.\nVittorie e premi.\nNessuno"}
{"id": "4163659", "revid": "1194709", "url": "https://it.wikipedia.org/wiki?curid=4163659", "title": "Automotrice FCE ALn 56", "text": "Le automotrici FCE ALn 56 sono un gruppo di sei rotabili automotori con motore diesel, a trasmissione meccanica, di costruzione Fiat della Ferrovia Circumetnea.\nStoria.\nLe automotrici vennero commissionate alla Fiat, dalla Societ\u00e0 Siciliana di Lavori pubblici esercente la \"Circumetnea\", nella seconda met\u00e0 degli anni trenta, dopo avere ottenuto l'autorizzazione ministeriale, con atto aggiuntivo alla concessione in data 14 dicembre 1935, allo scopo di sostituire il materiale rotabile ordinario con trazione a vapore, con l'intento di elevare la velocit\u00e0 commerciale dei servizi passeggeri; l'ordine prevedeva la fornitura di sei unit\u00e0.\nLe automotrici vennero consegnate tutte entro il 1937 e immatricolate come ALn 56 01\u201306; rappresentarono un salto di qualit\u00e0 rispetto al precedente servizio con locomotive a vapore e carrozze a terrazzini, e incontrarono il gradimento dell'utenza.\nDagli anni ottanta ne \u00e8 cominciato l'accantonamento. Il 14 ottobre del 1984, l'intero gruppo cess\u00f2 ufficialmente il servizio viaggiatori. Dopo la cessazione del servizio, le automotrici vennero accantonate, successivamente, le unit\u00e0 02, 03, 04, e 05 furono demolite, mentre le unit\u00e0 01 e 06 vennero conservate; quest'ultime svolgevano servizio esclusivamente turistico,\n&lt;br&gt;ma nei primi anni duemila, l'unit\u00e0 01 sub\u00ec un guasto, non venne pi\u00f9 riparata e fu lasciata in accantonamento nel deposito locomotive della stazione di Bronte (convertito in Spazio Espositivo dei Rotabili Storici nel 2016), mentre l'unit\u00e0 06 venne restaurata, e fu anche riverniciata nella livrea originale (amaranto e bianco). Quest'ultima ancora oggi \u00e8 funzionante, e svolge servizio turistico sulla tratta Randazzo-Linguaglossa. Queste due automotrici, insieme alla locomotiva a vapore n.10, denominata \"MASCALI\", con e due carri merci, sono conservate nello Spazio Espositivo dei Rotabili Storici di Bronte, ove e possibile visitarle gratuitamente..\nCaratteristiche.\nSono unit\u00e0 molto simili all'Automotrice FS ALn 56 (corrispondono al modello 030 Fiat) da cui differiscono per pochi particolari, tra cui lo scartamento che \u00e8 ridotto da 950\u00a0mm.\nLe automotrici sono a carrelli ambedue motori su un solo asse. I due comparti viaggiatori offrono 16 posti in prima classe e 40 in seconda pi\u00f9 alcuni posti a strapuntino.\nI due motori diesel sono Fiat tipo 355C, a 6 cilindri verticali ad iniezione diretta, per una cilindrata di 8.350\u00a0cm\u00b3 ed erogano 160 CV (118\u00a0kW)."}
{"id": "4163664", "revid": "310650", "url": "https://it.wikipedia.org/wiki?curid=4163664", "title": "Il re della montagna", "text": "Il re della montagna \u00e8 un romanzo di Emilio Salgari pubblicato nel 1895 da Speirani.\nTrama.\nIl giovane Nadir, cresciuto nel Demavend, scende a Teheran per liberare uno degli uomini che lo considerano il Re della Montagna. In citt\u00e0 conosce casualmente la bellissima Fatima, che lo aiuta e quindi lo segue sulla montagna, dove il vecchio Mirza, che si era preso cura di Nadir, rivela infine le loro nobili origini. \nDopo varie avventure, il giovane vendica la morte dei propri genitori e riconquista la sua amata e il trono. "}
{"id": "4163667", "revid": "1573940", "url": "https://it.wikipedia.org/wiki?curid=4163667", "title": "Adriano (poeta)", "text": "Scrisse un poema epico sulla storia di Alessandro Magno, intitolato \"Alessandriade\" (\u0391\u03bb\u03b5\u03be\u03b1\u03bd\u03b4\u03c1\u03b9\u03ac\u03c2), di cui si ravvisa menzione nel settimo libro della Suda, ma ne \u00e8 pervenuto solo un frammento composto da una linea. "}
{"id": "4163668", "revid": "718031", "url": "https://it.wikipedia.org/wiki?curid=4163668", "title": "Discografia del Rond\u00f2 Veneziano", "text": ""}
{"id": "4163676", "revid": "170423", "url": "https://it.wikipedia.org/wiki?curid=4163676", "title": "Jodie Swallow", "text": "Si \u00e8 messa in mostra sin da giovanissima, vincendo i campionati europei di triathlon nella categoria \"junior\" sia a Stein (2000) che a Karlovy Vary (2001).\nNel 2009 si \u00e8 laureata campionessa del mondo di triathlon nella lunga distanza, alla rassegna iridata di Perth.\nNel 2010 si \u00e8 ripetuta nella distanza Ironman 70.3, alla rassegna di Clearwater."}
{"id": "4163677", "revid": "287204", "url": "https://it.wikipedia.org/wiki?curid=4163677", "title": "Sherman Smith", "text": "Carriera da giocatore.\nSmith fu scelto nel secondo giro del Draft 1976 dalla neonata franchigia dei Seattle Seahawks, il primo giocatore offensivo selezionato dalla squadra. Smith guid\u00f2 la squadra in yard corse in ognuna delle sue prime 4 stagioni, terminando con 3.429 yard e 28 touchdown su corsa, oltre che 10 su ricezioni, nei suoi sette anni a Seattle. Nel 1983 pass\u00f2 ai San Diego Chargers dove disput\u00f2 l'ultima stagione della carriera scendendo in campo raramente.\nCarriera da allenatore.\nUn anno dopo il ritiro, Smith inizi\u00f2 ad allenare prima i running back nelle scuole superiori, poi quelli della sua Miami University mentre tra il 1992 e il 1994 allen\u00f2 i running back e i tight end all'Universit\u00e0 dell'Illinois.\nNel 1995, Smith si un\u00ec allo staff degli Houston Oilers (ora Tennessee Titans) come allenatore dei running, aiutando Eddie George a diventare uno dei migliori nel suo ruolo della lega. Nel 2006, Smith fu promosso nel ruolo di assistente allenatore.\nNel 2008, Smith lasci\u00f2 i Titans per diventare coordinatore offensivo dei Washington Redskins, riunendosi con il suo ex compagno ai Seahawks, Jim Zorn, all'epoca capo-allenatore dei Redskins.\nDopo il licenziamento di Zorn, Smith torn\u00f2 ai suoi Seahawks come allenatore dei running back."}
{"id": "4163678", "revid": "51915629", "url": "https://it.wikipedia.org/wiki?curid=4163678", "title": "Exa (prefisso)", "text": ""}
{"id": "4163681", "revid": "2091899", "url": "https://it.wikipedia.org/wiki?curid=4163681", "title": "Personale medico (esercito romano)", "text": "Per personale medico dell'esercito romano si intende l'insieme degli addetti alla cura delle armate romane.\nStoria.\nSappiamo molto poco riguardo alla medicina militare in epoca repubblicana. Gli autori che ne testimoniano prima di Augusto, come Tito Livio, raccontano che i feriti nelle battaglie venivano portati nei villaggi nei pressi delle zone di conflitto per essere curati. Era fondamentale intervenire per tempo a curare le infezioni provocate nello scontro con mezzi e cure adeguate, in caso contrario le perdite di vite umane potevano risultare assai pi\u00f9 pesanti.\nCon la riforma dell'esercito di Augusto vennero introdotti i medici militari che avevano ricevuto, al contrario di quelli civili, una specifica formazione. Era, inoltre, di importanza basilare per avere una buona condizione generale dei soldati, che gli accampamenti permanenti (\"castra stativa\") fossero posti nei pressi di corsi d'acqua, lontani per\u00f2 da zone malsane, come le paludi malariche o in regioni aride, non ombreggiate da alberi, o con difficolt\u00e0 negli approvvigionamenti. Venivano, quindi, costruiti all'interno di ciascun \"castrum\" legionario o ausiliario gli ospedali militari (\"valetudinarium\").\nFunzioni.\nL'esercito romano aveva un forte interesse a curare la salute dei propri uomini, sviluppando un sofisticato servizio medico, basato sulle migliori conoscenze mediche del mondo antico. L'esercito romano aveva, pertanto, medici altamente qualificati, in possesso di un'enorme esperienza pratica. Anche se la loro conoscenza era del tutto empirica, non analitica, le loro pratiche erano rigorosamente controllate e testate sui campi di battaglia e quindi pi\u00f9 efficaci di quelle disponibili per la maggior parte degli eserciti fino a prima del XIX secolo.\nSul campo di battaglia, medici e inservienti erano a portata di mano dietro le prime linee, per curare i soldati feriti sul posto. Utilizzando una vasta gamma di sofisticati strumenti chirurgici, i medici dovevano rimuovere con grande tempismo, frecce, lance e dardi, pulire e disinfettare le ferite con acqua pulita, e medicare applicando punti di sutura, anche distribuendo vino o birra. Gli inservienti, infine, dovevano bendare le ferite. Era importante, quindi, essere veloci nella pulizia, chiusura e bendaggio della ferita, soprattutto quando era ampia, in mancanza di antibiotici, cercando di prevenire un'infezione che potesse condurre poi a una morte lenta e agonizzante per gangrena.\nConoscenza medica.\nDalla medicina greca, i medici dell'esercito romano ereditarono una vasta conoscenza delle propriet\u00e0 curative di piante ed erbe medicinali, per esempio come il \"centaurium\", che fu efficace nella guarigione delle ferite e delle malattie degli occhi. I forti militari poterono cos\u00ec ricevere regolari approvvigionamenti di medicinali, ed i medici utilizzare tali rimedi erboristici. Resti di almeno 5 piante medicinali sono stati trovati nei siti di un forte, suggerendo che tali erbe erano coltivate all'interno del forte in veri e propri giardini.\nPersonale e gerarchia.\nResponsabile generale dello staff medico e dei servizi relativi di una legione, era il \"praefectus castrorum\". Sotto quest'ultimo c'era poi l'\"optio valetudinarii\", o direttore dell'ospedale militare della fortezza legionaria, che responsabile amministrativo dello staff medico. Comunque, a capo del servizio clinico vi era un servizio \"medico-capo\", chiamato semplicemente \"Medicus\". Molto spesso nella parte orientale dell'Impero, il \"Medicus\" era generalmente persona qualificata ed esperta, occasionalmente perfino anche un accademico. Il pi\u00f9 noto esempio \u00e8 un certo Pedanio Dioscoride, un chirurgo militare dell'epoca di Nerone, il quale pubblic\u00f2 un trattato (\"Materia Medica\"), che rimase per secoli come libro base dei testi di medicina. Il grado di \"Medicus\" \u00e8 incerto, ma probabilmente era paragonabile al tribuno militare di rango equestre. In molti casi il \"Medicus\" serviva una breve commissione, nel ruolo di medico \"senior\", tornando poi alla vita civile.\nA capo dell'infermeria di ciascun accampamento (\"valetudinarium\") c'era poi il \"medicus castrensis\", esentato da ogni altro servizio, assistito nelle strutture pi\u00f9 grandi da tutta una serie di medici specialistici (come il \"medicus chirurgus\" ovvero il chirurgo, il \"medicus clinicus\" ovvero l'internista, il \"medicus ocularius\" ovvero l'oculista, il \"marsus\" specialista in morsi di serpenti ed infine il \"medicus veterinarius\" per la cura dei cavalli o degli animali da soma), oltre a \"capsarii\" (infermieri guardarobieri, da \"capsa\" = scatola dove si tenevano i bendaggi), \"frictores\" (massaggiatori), \"unguentari\", \"curatores operis\" (addetti al servizio farmaceutico), \"optiones valetudinarii\" (addetti al vitto e all'amministrazione).\nLa cavalleria possedeva propri medici (\"medici alarum\") cos\u00ec come nella marina vi era poi un \"medicus triremis\" (o un \"medicus duplicarius\" per nave). Vi era anche una gradazione dei medici militari in \"medicus legionaris\" di grado superiore al \"medicus coorti\", ed infine il \"medicus ordinarii\" che aveva il grado corrispondente a quello di centurione, ma senza un comando effettivo sui soldati.\nLe unit\u00e0 ausiliarie avevano anch'essi dei propri medici, bench\u00e9 in numero pi\u00f9 limitato di quelli delle legioni. E proprio perch\u00e9 si trattava di unit\u00e0 di dimensioni pi\u00f9 ridotte, non esisteva un capo-medico di rango equestre, ma semplicemente un \"medicus ordinarius\". Vi erano poi altri medici con il grado di \"principales\", incluso il \"medicus veterinarius\" per la salute degli animali, cos\u00ec come altri con i grado di \"immunes\" sotto di loro.\nDurata servizio.\nI medici militari erano arruolati come gli altri soldati e rimanevano in servizio per circa 16 anni presso i \"valetudinaria\". Facevano parte di quel gruppo di soldati chiamati \"immunes\", ovvero immuni dal dover svolgere certi servizi o compiti di \"routine\", spesso gravosi.\nOspedali militari.\nNegli accampamenti era quasi sempre presente una grande infermeria i cui resti sono stati trovati in diverse citt\u00e0-accampamento."}
{"id": "4163682", "revid": "154326", "url": "https://it.wikipedia.org/wiki?curid=4163682", "title": "Solimano I", "text": ""}
{"id": "4163686", "revid": "1005847", "url": "https://it.wikipedia.org/wiki?curid=4163686", "title": "Denisov", "text": ""}
{"id": "4163690", "revid": "1310927", "url": "https://it.wikipedia.org/wiki?curid=4163690", "title": "Milovan Petrovi\u0107", "text": "Caratteristiche tecniche.\nEsterno sinistro, pu\u00f2 giocare come esterno destro e come terzino sinistro."}
{"id": "4163693", "revid": "282094", "url": "https://it.wikipedia.org/wiki?curid=4163693", "title": "Dmitry Sipyagin", "text": ""}
{"id": "4163694", "revid": "580", "url": "https://it.wikipedia.org/wiki?curid=4163694", "title": "Web strategy", "text": "Web strategy \u00e8 un termine che indica il processo a medio e lungo termine necessario a sviluppare la presenza online di un'impresa.\nSi affianca alla strategia generale di sviluppo del business.\nOgni azienda ha le proprie caratteristiche peculiari che la differenziano sul mercato. Il web \u00e8 soltanto uno dei mezzi di comunicazione messi a disposizione dalla tecnologia e come tale va gestito in maniera diversa, ma sinergica, con gli altri mezzi di comunicazione.\nCon la nascita del web ed in particolare con l'avvento del web 2.0, la comunicazione aziendale ha subito dei profondi mutamenti e in particolare \u00e8 andata modificandosi da \"unidirezionale\" a \"bidirezonale\", cio\u00e8 non pi\u00f9 la comune forma di advertising nel quale l'azienda promuove il proprio marchio o i propri prodotti, attraverso i canali tradizionali (stampa, cinema, radio, televisione), bens\u00ec una vera e propria comunicazione con i propri clienti o potenziali tali, che hanno la possibilit\u00e0, attraverso gli strumenti messi in campo dalla tecnologia, di essere parte attiva del processo di strutturazione del brand.\nCon la nascita di blog, forum, ma soprattutto con i social network, le aziende devono costantemente confrontarsi con i propri consumatori ed attuare strategie di ascolto e di risposta al mercato.\nNasce pertanto la necessit\u00e0 di attuare delle strategie opportune di posizionamento nel web, attraverso gli strumenti disponibili (siti, blog, pagine di social network, ecc.).\nFigura professionale.\nAssieme alla web strategy \u00e8 nata una nuova figura professionale del web strategist, che \u00e8 un esperto in tendenze online, business, design, user experience, tecnologia e ."}
{"id": "4163701", "revid": "767487", "url": "https://it.wikipedia.org/wiki?curid=4163701", "title": "Giubileo della Pace e Festival Internazionale della Musica", "text": "Il Giubileo della Pace e Festival Internazionale della Musica si tenne a Boston, nel quartiere di Back Bay. Diretto dal maestro di banda Patrick Sarsfield Gilmore, dur\u00f2 18 giorni, dal 17 giugno al 4 luglio 1872 e avvenne durante la presidenza di Ulysses S. Grant. L'evento celebr\u00f2 la fine della Guerra franco-prussiana.\nStoria.\nPer quest'avvenimento ben pubblicizzato, di alto profilo e fervidamente atteso, l'architetto William G. Preston realizz\u00f2 un'immensa struttura capace di accogliere centomila persone, con un costo complessivo di mezzo milione di dollari.\nMolti musicisti si esibirono al giubileo, tra essi ricordiamo Johann Strauss (figlio) e Julius Benedict."}
{"id": "4163709", "revid": "282094", "url": "https://it.wikipedia.org/wiki?curid=4163709", "title": "Vyacheslav von Plehve", "text": ""}
{"id": "4163710", "revid": "171091", "url": "https://it.wikipedia.org/wiki?curid=4163710", "title": "Compagnia Valdostana delle Acque", "text": "Compagnia Valdostana delle Acque - CVA S.p.A. a s.u. (in francese, Compagnie vald\u00f4taine des eaux - C.V.E. S.A.) \u00e8 un'azienda italiana che opera nel settore della produzione di energia elettrica da fonti rinnovabili.\n\u00c8 posseduta al 100% da Finaosta (finanziaria della regione autonoma Valle d'Aosta).\nNel 2019 ha fatturato 805 milioni di euro, con utili per circa 75 milioni.\nStoria.\nCVA nasce nel 1995 per ricevere tre impianti per la produzione di energia idroelettrica (Champagne 2 a Villeneuve, Verr\u00e8s e Lillaz) che Finaosta S.p.A. ha acquisito dall'ILVA Centrali Elettriche S.r.l. (subentrata alla Cogne S.p.A. al momento dello scorporo tra l'attivit\u00e0 siderurgica e l'attivit\u00e0 energetica). Nel 1997 a questi tre siti aggiunge la centrale di Issime.\nNel 2000 la regione autonoma Valle d'Aosta per 780 milioni di euro acquista dall'Enel Produzione S.p.A. i 26 impianti di produzione di energia idroelettrica nella regione, per un totale di 781\u00a0MW, riuniti nella societ\u00e0 veicolo Valgen, che nel 2001 saranno ceduti a Geval S.p.A., di propriet\u00e0 della regione Valle d'Aosta.\nNel 2002 Geval acquisisce CVA: il nuovo soggetto per\u00f2 mantiene la stessa denominazione societaria.\nNel 2011 il Gruppo CVA acquisisce da Enel la societ\u00e0 Deval che gestisce la rete distribuzione.\nImpianti idroelettrici.\nIl Gruppo CVA conta 32 centrali idroelettriche (30 di CVA e 2 di Valdigne Energie) sul territorio valdostano. La potenza nominale complessiva del parco impianti \u00e8 di 934,5\u00a0MW e produce ogni anno circa 2,9 miliardi di kWh di energia pulita.\nImpianti eolici.\nIl Gruppo CVA, con il contributo delle sue societ\u00e0 controllate, produce mediamente ogni anno circa 320 milioni di kWh attraverso 8 parchi eolici situati in Valle d\u2019Aosta, Toscana, Lazio, Campania e Puglia.\nImpianti fotovoltaici.\nOgni anno il Gruppo CVA produce in media circa 16 milioni di kWh attraverso 3 impianti fotovoltaici a terra situati in Valle d\u2019Aosta e Piemonte."}
{"id": "4163712", "revid": "767487", "url": "https://it.wikipedia.org/wiki?curid=4163712", "title": "The Dam Builder", "text": "The Dam Builder \u00e8 un cortometraggio muto del 1912 sceneggiato e diretto da Bannister Merwin e interpretato da Charles Ogle. Fu il secondo film per la giovane Edna Flugrath che proveniva dal vaudeville.\nProduzione.\nIl film fu prodotto dall'Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 13 settembre 1912."}
{"id": "4163713", "revid": "599013", "url": "https://it.wikipedia.org/wiki?curid=4163713", "title": "Ancelle della Madre del Buon Pastore", "text": "Le ancelle della Madre del Buon Pastore (in polacco \"Zgromadzenie S\u0142u\u017cebnic Matki Dobrego Pasterza\") sono un istituto religioso femminile di diritto pontificio.\nStoria.\nLa congregazione deriva da quella delle figlie di Maria Immacolata, fondata nel 1891 da Onorato da Bia\u0142a: nel 1898 Ludovica Moriconi, superiora generale dell'istituto, ottenne dal fondatore di dare inizio a una congregazione indipendente, interamente dedicata alla riabilitazione delle donne traviate.\nL'istituto fu aggregato all'Ordine dei frati minori cappuccini il 7 febbraio 1925.\nAttivit\u00e0 e diffusione.\nLe suore della congregazione si dedicano all'educazione e all'assistenza all'infanzia e alla giovent\u00f9.\nOltre che in Polonia, la congregazione conta case in Repubblica Centrafricana; la sede generalizia \u00e8 a Piaseczno.\nAlla fine del 2008 la congregazione contava 118 religiose in 15 case."}
{"id": "4163715", "revid": "767487", "url": "https://it.wikipedia.org/wiki?curid=4163715", "title": "Jim Anderson", "text": ""}
{"id": "4163716", "revid": "117610618", "url": "https://it.wikipedia.org/wiki?curid=4163716", "title": "L\u00e9on L\u00e9cuyer", "text": "Carriera.\nPartecip\u00f2 ai Giochi della II Olimpiade di Parigi nella gara di sciabola individuale, dove si ritir\u00f2 dopo il primo turno. \nTorn\u00f2 ai Giochi olimpici nel 1908 alla IV Olimpiade in Londra. In questa occasione prese parte alle gare di tiro di pistola individuale, dove arriv\u00f2 trentesimo, e di carabina piccola a squadre, dove vinse la medaglia di bronzo."}
{"id": "4163717", "revid": "287204", "url": "https://it.wikipedia.org/wiki?curid=4163717", "title": "Lucien Merignac", "text": ""}
{"id": "4163719", "revid": "99105024", "url": "https://it.wikipedia.org/wiki?curid=4163719", "title": "Jules Rossignol", "text": "Partecip\u00f2 ai Giochi della II Olimpiade di Parigi nella gara di fioretto per maestri, dove giunse al quinto posto."}
{"id": "4163720", "revid": "599013", "url": "https://it.wikipedia.org/wiki?curid=4163720", "title": "Oblate di San Benedetto, ancelle dei poveri", "text": "Le Oblate di San Benedetto, Ancelle dei Poveri (in francese \"Servantes des Pauvres d'Angers, Oblates de Saint-Beno\u00eet\") sono un istituto religioso femminile di diritto pontificio: le suore di questa congregazione pospongono al loro nome la sigla O.R.S.B.\nStoria.\nLa congregazione fu fondata ad Angers dal benedettino di Solesmes Camille Leduc (1819-1895) con l'aiuto di suor Agnese di Ges\u00f9 Bondu.\nL'istituto si diffuse rapidamente in Francia e nel 1966 fu aperta la prima missione in Senegal.\nLe Ancelle dei Poveri ricevettero il pontificio decreto di lode il 16 luglio 1887 e le sue costituzioni ottennero l'approvazione definitiva della Santa Sede il 16 gennaio 1928.\nAttivit\u00e0 e diffusione.\nLe finalit\u00e0 della congregazione sono l'assistenza e la cura di poveri a ammalati.\nOltre che in Francia, sono presenti in Belgio e Senegal; la sede generalizia \u00e8 ad Angers.\nAlla fine del 2008 la congregazione contava 142 religiose in 12 case."}
{"id": "4163721", "revid": "594414", "url": "https://it.wikipedia.org/wiki?curid=4163721", "title": "Primo ministro del Regno Unito di Gran Bretagna e Irlanda del Nord", "text": ""}
{"id": "4163723", "revid": "1185701", "url": "https://it.wikipedia.org/wiki?curid=4163723", "title": "Associazione Sportiva Avellino 1912 2011-2012", "text": "Questa voce raccoglie le informazioni riguardanti l'Associazione Sportiva Avellino 1912 nelle competizioni ufficiali della stagione 2011-2012.\nRosa.\n "}
{"id": "4163724", "revid": "2110845", "url": "https://it.wikipedia.org/wiki?curid=4163724", "title": "L\u00e9opold Ramus", "text": "Partecip\u00f2 ai Giochi della II Olimpiade di Parigi nella gara di fioretto per maestri, dove giunse al sesto posto."}
{"id": "4163730", "revid": "599013", "url": "https://it.wikipedia.org/wiki?curid=4163730", "title": "Adolphe Rouleau", "text": "Partecip\u00f2 ai Giochi della II Olimpiade di Parigi nella gara di fioretto per maestri, dove giunse all'ottavo posto."}
{"id": "4163736", "revid": "1974457", "url": "https://it.wikipedia.org/wiki?curid=4163736", "title": "Rete nazionale di farmacovigilanza", "text": "La rete nazionale di farmacovigilanza (\"RNF\") \u00e8 un database attivo in Italia dal novembre 2001, che permette la raccolta, la gestione e l'analisi delle segnalazioni spontanee di sospette reazioni avverse a farmaci (ADR). \nDescrizione.\nGestito direttamente dall'Agenzia italiana del farmaco (AIFA) l'RNF permette inoltre di creare una rete informatizzata che collega in un unico network AIFA, le regioni (e i relativi centri regionali di farmacovigilanza ove presenti), 204 unit\u00e0 sanitarie locali, 112 aziende ospedaliere, 38 Istituti di ricovero e cura a carattere scientifico (IRCCS) e 561 industrie farmaceutiche.\nAttivit\u00e0.\nPeriodicamente i dati presenti nell'RNF vengono riversati in un database centrale europeo (EudraVigilance) gestito dal'EMA che a sua volta dialoga con il database dell'OMS (Vigibase) situato nella citt\u00e0 di Uppsala.\nCon l'entrata in vigore di una nuova legislazione in materia di farmacovigilanza, a partire dal luglio 2012, sono stati modificati i flussi di dati tra RNF e EudraVigilance facendo s\u00ec che le segnalazioni di sospette ADR gravi registrate nel RNF vengano riversate a livello europeo entro 15 giorni dal ricevimento e le segnalazioni di sospette reazioni avverse non gravi vengano riversate a livello europeo entro 90 giorni dal ricevimento.\nL'analisi dei dati presenti nella Rete nazionale di farmacovigilanza permette l'identificazione di eventuali segnali riguardanti una possibile associazione tra un evento avverso ed un farmaco cos\u00ec come di valutare il profilo rischio/beneficio del prodotto farmaceutico o del principio attivo. L'analisi della rete consente inoltre di fornire i dati sui consumi dei medicinali cos\u00ec come su un eventuale loro uso al di fuori delle indicazioni (pi\u00f9 propriamente detto utilizzo Off-label)."}
{"id": "4163738", "revid": "124123", "url": "https://it.wikipedia.org/wiki?curid=4163738", "title": "Louis Haller", "text": "Partecip\u00f2 ai Giochi della II Olimpiade di Parigi nelle gare di fioretto per maestri, dove giunse al nono posto, e di spada per maestri, dove fu eliminato in semifinale."}
{"id": "4163741", "revid": "599013", "url": "https://it.wikipedia.org/wiki?curid=4163741", "title": "John Blair", "text": ""}
{"id": "4163742", "revid": "767487", "url": "https://it.wikipedia.org/wiki?curid=4163742", "title": "Il rosso e il blu", "text": "Il rosso e il blu \u00e8 un film commedia del 2012, diretto da Giuseppe Piccioni con Riccardo Scamarcio, Margherita Buy, e Roberto Herlitzka. Il film \u00e8 stato distribuito nelle sale italiane il 21 settembre 2012, dopo la presentazione in anteprima del 17 agosto 2012..\nIl film \u00e8 ambientato nella scuola media statale \"Alessandro Manzoni\" di Roma.\nTrama.\nInizia l'anno scolastico in un liceo romano diretto da una giovane preside alle prese con le difficolt\u00e0 di un budget limitato, che esce dal rigore dalla propria efficienza man mano che si prende la responsabilit\u00e0 di uno studente con gravi difficolt\u00e0 familiari, con una premura ed un'attenzione destinate a lasciare il segno nel ragazzo.\nL'anziano professore di storia dell'arte, Fiorito, animoso ed autorevole, che ha perduto tutto l'entusiasmo per il proprio lavoro e non crede pi\u00f9 nella buona funzione della scuola, si contrappone al giovane supplente di lettere, il professor Prezioso, giunto all'istituto carico di sicurezza e grandi propositi.\nDi fronte agli alunni delle ultime generazioni, l'uno sorvola su tutte le difficolt\u00e0 con toni sarcastici ed atteggiamenti stravaganti, annoiato dalla loro opacit\u00e0 e dal loro scetticismo, e l'altro sembra procurarsi soltanto dispiaceri, disarmato dalla loro ambiguit\u00e0 e dal loro disincanto.\nAlla fine il primo ritrover\u00e0 un barlume di entusiasmo per il proprio lavoro attraverso l'inaspettato incontro con una ex alunna, sensibile e piena di voglia di vivere, che gli \u00e8 profondamente riconoscente per il suo carisma didattico e personale, e l'altro finir\u00e0 per trovare i toni e lo slancio efficaci per stimolare i ragazzi alla curiosit\u00e0 culturale.\nAnche fuori dal contesto scolastico, la forza delle relazioni umane s'impone positivamente sugli sbandamenti individuali e collettivi, quando la relazione tesa e contraddittoria tra uno dei migliori alunni ed un'affascinante ragazza sta per sfociare in una tragedia che il padre del ragazzo risolve con generoso equilibrio e fermezza.\nL'ultimo giorno di scuola, dal cortile dell'istituto il giovane professore Prezioso cerca sulla strada adiacente una delle sue alunne per la premura di restituirle una penna, ed i loro sguardi, fuori del contesto scolastico e sotto il sole dell'estate, s'incontrano sul tenue filo che tiene ancora in vita le relazioni umane, quindi la cultura e la scuola."}
{"id": "4163745", "revid": "51916599", "url": "https://it.wikipedia.org/wiki?curid=4163745", "title": "Il Ponte sulla Drina", "text": ""}
{"id": "4163746", "revid": "599013", "url": "https://it.wikipedia.org/wiki?curid=4163746", "title": "Georges Lef\u00e8vre", "text": "Partecip\u00f2 ai Giochi della II Olimpiade di Parigi nella gara di fioretto per maestri, dove arriv\u00f2 dodicesimo."}
{"id": "4163747", "revid": "1318658", "url": "https://it.wikipedia.org/wiki?curid=4163747", "title": "Storia di Palermo fenicia", "text": "Palermo fu fondata come citt\u00e0-porto dai coloni Fenici di Tiro (l'odierno Libano) tra il VII e il VI secolo a.C.. Come luogo d'insediamento scelsero un promontorio di roccia prospiciente il mare contornato da due fiumi, la zona che attualmente \u00e8 occupata dalla cattedrale di Palermo e dalla villa Bonanno.\nStoria.\nPrima dell'insediamento dei Fenici, l'odierna Palermo era gi\u00e0 frequentata dai Sicani (autoctoni o probabilmente provenienti dalla Spagna) nel terzo millennio, dai Cretesi nella seconda met\u00e0 del secondo millennio, dagli Elimi (provenienti, secondo la tradizione, dalla distrutta Troia) intorno al primo millennio e dai Greci intorno al 700 a.C. \nI primi insediamenti e i fondaci furono trasformati in una splendida citt\u00e0 alla quale fu dato il nome di \"Mabbonath\", che in fenicio significa \u201calloggiamenti\u201d, cio\u00e8 citt\u00e0 abitata. \nEssa divenne ben presto la pi\u00f9 importante del cosiddetto \"triangolo fenicio\", comprendente Mozia e Solunto, ricordato anche dallo storico ateniese Tucidide. In questo periodo il nome della citt\u00e0 diviene \"Zyz\" che in fenicio significa \"fiore\". Il nome non \u00e8 ancora del tutto accertato, ma molte monete ritrovate a Palermo riportano la dicitura Zyz, molto probabilmente Palermo aveva una propria zecca. Il nome sembra derivare dalla conformazione della citt\u00e0 che tagliata in due da due fiumi (Kemonia e Papireto) ricordava la forma di un fiore. \nI Fenici approfittarono della posizione strategica di Palermo che si presentava come un grande conca verde (l'odierna conca d'Oro) che si estendeva per 100\u00a0km quadrati, florida e ricca di vegetazione, circondata dai monti che la racchiudevano in una sorta di imbuto, dal mare che ne lambiva la costa, dai numerosi corsi d'acqua e da tre fiumi, il Kemonia, il Papireto e l'Oreto. Prima dell'arrivo dei Fenici, quel pezzo di terra era stato utilizzato come emporio commerciale e base d'appoggio per la Sicilia nord-occidentale. Le prime notizie storiche di Palermo, risalgono al 480 a.C., quando i Cartaginesi, in guerra contro le citt\u00e0 alleate greche, dovettero rifugiarsi qualche giorno nel porto prima di intraprendere l'assedio di Imera, ci mostrano questa citt\u00e0 gi\u00e0 fiorente di commerci, molto popolata e ben difesa, sotto la saggia dominazione dei Fenici.\nSuddivisione della citt\u00e0.\nLa citt\u00e0 era suddivisa in due:\nSi pensa che le due parti della citt\u00e0 fossero divise tra loro da una cinta muraria, gli storici greci Polibio e Diodoro avvalorarono questa tesi affermando che la Paleapolis occupava il tratto pi\u00f9 alto della collina (25-35 metri s.l.m) e che in seguito si aggiunse la Neapolis, a questo proposito i due storici scrissero : \u00ab\"\u00e8 interessante osservare come la caratteristica formazione di Panormo, in due parti distinte e pur riunite, sia comune ad altre citt\u00e0 puniche, e soprattutto sia propria, con una stringente somiglianza, della stessa Cartagine\"\u00bb. \nLe porte della citt\u00e0 erano probabilmente quattro e sono state tutte distrutte: una a Est verso il mare Porta Patitelli, verso Sud la Porta dei Picciotti e la Porta Busuemi, a nord la Porta S. Agata. La citt\u00e0 era circondata dai due fiumi creando cos\u00ec un immenso porto naturale al riparo dalle intemperie e dagli attacchi. Lo storico greco Diodoro Siculo raccont\u00f2 che 3000 navi cartaginesi, da guerra e da trasporto, si sarebbero rifugiate per tre giorni nel porto di Palermo per riparare i danni subiti nel corso di una traversata del Mediterraneo. Questo racconto ci fa capire la grande quantit\u00e0 di navi che la citt\u00e0 riusciva a contenere e il breve lasso di tempo in cui riusciva a ripararle. Si ipotizza che nel III secolo a.C. la citt\u00e0 contasse oltre 30.000 abitanti all'interno delle mura.\nNecropoli.\nAll'esterno della citt\u00e0, era presente una necropoli, su un'area, a monte, che era la naturale continuazione del tratto di terra generato dai due fiumi Kemonia e Papireto. All'interno di essa sono state ritrovate diverse camere funerarie dove sono ancora visibili i resti di uomini e donne vissuti durante il periodo punico.\nLa necropoli \u00e8 oggi ubicata nella zona sotto la caserma Tukory, in un'area compresa tra piazza Indipendenza, corso Pisani, via Cuba, via Pindemonte e via Danisinni.\nEconomia.\nIl porto era la risorsa primaria della citt\u00e0, avendo un'importanza elevata.\nOltre la pesca, la caccia e l'allevamento che dovevano rappresentare una parte importante della risorse alimentari della citt\u00e0, Palermo era ugualmente rinomata per i suoi frutteti e i suoi campi di grano che si estendevano fino all'abitato.\nLa scoperta di vasi e altri oggetti in terracotta, di uso quotidiano e di fattura locale, accanto ad altri vasi preziosi e d'importazione, ci mostra come si fosse sviluppato al centro della citt\u00e0 tutto un artigianato della ceramica, ma ugualmente del ferro e della costruzione navale, attivit\u00e0 molto importanti nell'economia fenicia e facilitata a Palermo dalla presenza di numerosi boschi.\nFine della dominazione punica.\nLa citt\u00e0 rimase sotto il controllo dei Cartaginesi fino alla prima guerra punica (264-241 a.C.) a seguito della quale la Sicilia venne conquistata dai Romani. Palermo fu al centro dei principali scontri fra Cartaginesi e Romani fino al 254 a.C., data dell'assedio romano.\nDopo la conquista da parte dei Romani, la citt\u00e0 cambi\u00f2 nome in \"Panormus\", trascrizione latina del nome greco \"Panormos\" (tutto-porto). La popolazione fu resa schiava e costretta al tributo di guerra per riscattare la libert\u00e0.\nNel 251 a.C., Asdrubale, marci\u00f2 verso Palermo con un gran numero di uomini e con 140 elefanti sicuro di poter riconquistare la citt\u00e0. Lucio Cecilio Metello, console romano, consapevole di essere in inferiorit\u00e0 numerica, decise di rimanere all'interno delle mura della citt\u00e0 evitando uno scontro che sarebbe stato fatale contro degli animali cos\u00ec possenti. L'esercito cartaginese cominci\u00f2 a distruggere raccolti e attrezzature per spingere l'esercito romano ad una sortita, ma il console romano attese che il suo avversario oltrepassasse il fiume.\nMetello schier\u00f2 la sua fanteria leggera all'esterno delle mura e nel fossato, ordinando di lanciare frecce contro gli elefanti dei Cartaginesi, con alcuni operai della citt\u00e0 che rifornivano di nuove frecce i combattenti.\nL'esercito cartaginese attacc\u00f2, sfondando facilmente la linea difensiva creata dagli arcieri e dalla fanteria leggera, respingendoli dentro i fossati, mentre gli elefanti da guerra dei cartaginesi piombavano sui Romani. Gli arcieri romani ricoprirono di frecce gli elefanti e i fanti cartaginesi, riparandosi nei fossati, e con le lance infierivano gravi ferite sugli animali, i quali in preda alla paura indietreggiavano schiacciando gli stessi Cartaginesi. Metello approfitt\u00f2 della confusione creata dagli elefanti per far uscire dalle mura della citt\u00e0 il proprio esercito lanciandosi sul fianco dei cartaginesi. La sconfitta dei Cartaginesi fu schiacciante e le perdite umane si aggirarono intorno alle unit\u00e0.\nNel 247 a.C. Amilcare tent\u00f2 ancora una volta di recuperare la citt\u00e0, che rimase tuttavia fedele a Roma. Per questo motivo rimase una delle cinque citt\u00e0 libere della Sicilia, con il diritto di battere moneta.\nResti punici.\nNella citt\u00e0 moderna si conservano poche le tracce risalenti al periodo punico: alcuni tratti delle mura puniche che si possono osservare in varie parti della citt\u00e0 (in corso Alberto Amedeo, in via del Bastione, in via Candelai, nel cortile di Palazzo Belmonte Riso, nei sotterranei del Palazzo dei Normanni, a Palazzo Conte Federico) e la necropoli punica di Palermo, ubicata in corso Calatafimi.\nIl tracciato del Cassaro corrisponde a quello della pi\u00f9 antica strada fenicia, che tagliava in due parti la citt\u00e0, collegando l'originario porto alla necropoli posta subito alle sue spalle."}
{"id": "4163748", "revid": "253269", "url": "https://it.wikipedia.org/wiki?curid=4163748", "title": "Seamus Dever", "text": "\u00c8 conosciuto per il ruolo di Kevin Ryan nella serie televisiva \"Castle\".\nBiografia.\nHa iniziato la sua carriera in teatro a Los Angeles, dove ha ottenuto buone recensioni per il suo periodo di lavoro in una produzione locale di \"A Clockwork Orange\". \u00c8 apparso in numerose serie televisive, tra cui \"Senza traccia\", \"Cold Case - Delitti irrisolti\", \"JAG - Avvocati in divisa\", \"Streghe\", ', \"NCIS - Unit\u00e0 anticrimine\", ', e \"CSI - Scena del crimine\". \u00c8 anche comparso in film come \"Hollywoodland\" e \"Affairs in Order\".\nNel 2008 \u00e8 entrato a far parte del cast della soap \"General Hospital\", nel ruolo del Dr. Ian Devli. In quello stesso anno, \u00e8 apparso nella serie televisiva \"Army Wives - Conflitti del cuore\", nel ruolo del Dr. Chris Ferlinghetti. Nel 2009, entra nel cast principale della serie televisiva \"Castle\" nel ruolo del detective Ryan.\nNel 2006 si \u00e8 sposato con Juliana, con cui ha condiviso il set di \"Castle\"."}
{"id": "4163749", "revid": "599013", "url": "https://it.wikipedia.org/wiki?curid=4163749", "title": "Michel Filippi", "text": "Partecip\u00f2 ai Giochi della II Olimpiade di Parigi nella gara di fioretto per maestri, dove arriv\u00f2 sedicesimo."}
{"id": "4163750", "revid": "122514547", "url": "https://it.wikipedia.org/wiki?curid=4163750", "title": "Xavier Anchetti", "text": "Partecip\u00f2 ai Giochi della II Olimpiade di Parigi nelle gare di fioretto per maestri, dove fu eliminato ai ripescaggi, di spada per maestri, dove fu eliminato al primo turno, e di sciabola per maestri, dove arriv\u00f2 sesto."}
{"id": "4163751", "revid": "599013", "url": "https://it.wikipedia.org/wiki?curid=4163751", "title": "Naucide", "text": "Biografia.\nPausania il Periegeta lo definisce figlio di Motone e fratello di Policleto (II, 22, 7), del quale fu anche maestro (VI, 6, 2). Suo allievo fu anche Alipo (Paus., VI, 1, 3).\nNumerose sono le opere assegnategli dalle fonti e tra queste Plinio ricorda un \"Hermes\", un \"discoforo\" e un \"sacrificatore di ariete\" (Nat. hist., XXXIV, 80); si ricordano ancora una \"Ebe\" per l'Heraion di Argo in tecnica crisoelefantina (Paus., II, 17, 5), una \"Ecate\" bronzea presso il tempio di Ilizia ad Argo e due statue del lottatore Cheimon, queste ultime opere databili all'ultimo venticinquennio del V secolo a.C. (Paus., VI, 9, 3).\nIl discoforo.\nL'identificazione del discoforo marmoreo dei Musei Vaticani (Sala della Biga 2349, restaurato con testa non pertinente) con l'opera bronzea attribuita dalle fonti letterarie antiche a Naucide, datata ai primi anni del IV secolo a.C., risale a Ennio Quirino Visconti. La tipologia \u00e8 conosciuta attraverso altre copie; la copia dei Musei Capitolini (Centrale Montemartini, Sala Macchine S 1865), pur priva degli arti, potrebbe aver conservato la freschezza dell'originale nel trattamento del volto e dei capelli. Numerosi sono i dettagli policletei, sia nella struttura del corpo, con l'accentuazione di alcuni muscoli, sia nella modellazione e nella posa dell'atleta, derivate dal periodo tardo di Policleto, caratterizzato da maggiore fluidit\u00e0 nel passaggio tra i piani e da una maggiore staticit\u00e0.\nIl giovane sembra rappresentato nel momento di concentrazione che precede l'azione; la figura, non pi\u00f9 interessata al contrapposto, \u00e8 posizionata sulla diagonale, quasi invitando l'osservatore ad un percorso ad arco intorno ad essa per affermarne la tridimensionalit\u00e0 e la presenza nello spazio, superando in tal modo la frontalit\u00e0 e l'idealizzazione del V secolo a.C."}
{"id": "4163754", "revid": "124843810", "url": "https://it.wikipedia.org/wiki?curid=4163754", "title": "Fran\u00e7ois Delibes", "text": "Partecip\u00f2 ai Giochi della II Olimpiade di Parigi nelle gare di fioretto per maestri, dove fu eliminato ai ripescaggi, e di sciabola per maestri, dove arriv\u00f2 quarto."}
{"id": "4163756", "revid": "99043574", "url": "https://it.wikipedia.org/wiki?curid=4163756", "title": "Lucien Larg\u00e9", "text": "Partecip\u00f2 ai Giochi della II Olimpiade di Parigi nella gara di fioretto per maestri, dove fu eliminato ai ripescaggi."}
{"id": "4163757", "revid": "125234992", "url": "https://it.wikipedia.org/wiki?curid=4163757", "title": "Ronnie Blair", "text": ""}
{"id": "4163758", "revid": "106518193", "url": "https://it.wikipedia.org/wiki?curid=4163758", "title": "Charles Marty", "text": "Partecip\u00f2 ai Giochi della II Olimpiade di Parigi nelle gare di fioretto per maestri, in cui fu eliminato ai ripescaggi, e di spada per maestri, in cui fu eliminato al primo turno."}
{"id": "4163759", "revid": "599013", "url": "https://it.wikipedia.org/wiki?curid=4163759", "title": "Joseph-Auguste M\u00e9tais", "text": "Partecip\u00f2 ai Giochi della II Olimpiade di Parigi nelle gare di fioretto per maestri, in cui fu eliminato ai ripescaggi, e di spada per maestri, in cui fu eliminato al primo turno."}
{"id": "4163761", "revid": "599013", "url": "https://it.wikipedia.org/wiki?curid=4163761", "title": "Fran\u00e7ois Sabouric", "text": "Partecip\u00f2 ai Giochi della II Olimpiade di Parigi nelle gare di fioretto per maestri, in cui fu eliminato ai ripescaggi, e di spada per maestri, in cui fu eliminato al primo turno."}
{"id": "4163762", "revid": "422900", "url": "https://it.wikipedia.org/wiki?curid=4163762", "title": "Francis Sabourin", "text": ""}
{"id": "4163763", "revid": "120426718", "url": "https://it.wikipedia.org/wiki?curid=4163763", "title": "Ernest Tassart", "text": "Partecip\u00f2 ai Giochi della II Olimpiade di Parigi nelle gare di fioretto per maestri, in cui fu eliminato ai ripescaggi."}
{"id": "4163765", "revid": "767487", "url": "https://it.wikipedia.org/wiki?curid=4163765", "title": "The New Member of the Life Saving Crew", "text": "The New Member of the Life Saving Crew \u00e8 un cortometraggio muto del 1912 diretto da Harold M. Shaw.\nProduzione.\nIl film fu prodotto dall'Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 4 novembre 1912."}
{"id": "4163767", "revid": "115165277", "url": "https://it.wikipedia.org/wiki?curid=4163767", "title": "Kweisi Mfume", "text": "Biografia.\nNato in una famiglia disagiata (il padre li abbandon\u00f2 e la madre mor\u00ec poco dopo) con il nome di Frizzell Gerald Gray, da giovane dovette lavorare per mantenere le tre sorelle ed ebbe un'adolescenza turbolenta. Tuttavia all'et\u00e0 di ventitr\u00e9 anni decise di studiare e riusc\u00ec a laurearsi all'Universit\u00e0 Johns Hopkins. Subito dopo Gray decise di cambiare nome diventando Kweisi Mfume, che in ghanese significa \"figlio conquistatore dei re\".\nNel 1978 Mfume venne eletto come democratico all'interno del consiglio comunale di Baltimora e qualche anno dopo, nel 1987, approd\u00f2 alla Camera dei Rappresentanti.\nL'ideologia liberale di Mfume lo contraddistinse e il deputato divenne anche membro del Congressional Black Caucus, di cui fu presidente fra il 1993 e il 1995.\nNel febbraio del 1996 Mfume decise di abbandonare il Congresso dopo nove anni per accettare l'incarico di presidente della NAACP, un'influente associazione promotrice dei diritti civili per le persone di colore. Mfume presiedette la NAACP per otto anni, lasciando l'incarico nel 2004.\nNel 2006, quando il senatore Paul Sarbanes annunci\u00f2 la sua intenzione di ritirarsi, Mfume si candid\u00f2 come successore per il suo seggio, ma nelle primarie democratiche arriv\u00f2 secondo dopo Ben Cardin, che venne poi eletto. Nel 2020 dopo la morte di Elijah Cummings si candida e vince le elezioni suppletive del 28 aprile tornando in carica come deputato per il settimo distretto del Maryland.\nKweisi Mfume \u00e8 membro della Massoneria Prince Hall."}
{"id": "4163769", "revid": "150308", "url": "https://it.wikipedia.org/wiki?curid=4163769", "title": "Bert H\u00f6lldobler", "text": "Ha studiato all'universit\u00e0 di W\u00fcrzburg poi ha insegnato alle universit\u00e0 di Francoforte, Cambridge e Zurigo. Il suo campo comprende gli insetti sociali ed in particolar modo le formiche. Ha ricevuto numerosi premi come il premio Pulitzer nel 1991 assieme a Edward O. Wilson"}
{"id": "4163772", "revid": "1543377", "url": "https://it.wikipedia.org/wiki?curid=4163772", "title": "Eufranore", "text": "Plinio lo dice nato ad Isthmia (\"Nat. hist.\", XXXV, 128), nei pressi di Corinto e pone il \"floruit\" della sua carriera alla 104\u00aa Olimpiade (364-361 a.C.); fu attivo principalmente ad Atene. Nel passo gi\u00e0 citato Plinio lo ricorda anche come teorico al riguardo di argomenti relativi al colore e alla simmetria (proporzioni).\nCome pittore fece parte della scuola tebano-attica; fu allievo di Aristide di Tebe il vecchio, ebbe a sua volta numerosi allievi tra i quali Nicia e fu attivo nell'ambito delle commissioni pubbliche. Per la sto\u00e0 di Zeus nell'agor\u00e0 di Atene esegu\u00ec tre dipinti. Uno di questi rappresentava un momento precedente la battaglia di Mantinea, uno scontro tra le cavallerie degli Ateniesi e dei Tebani; gli altri due dipinti rappresentavano i Dodici dei e Teseo tra le personificazioni del Demos e della Democrazia (Plinio, \"Nat. hist.\", XXXV, 129; Pausania I, 3.3-4; VIII, 11.6; IX, 15.5). Nello scrivere di Eufranore Plinio ricorda che quest'ultimo aveva paragonato il proprio Teseo con uno simile di Parrasio mettendo in evidenza la maggiore plasticit\u00e0 delle proprie figure rispetto allo stile lineare del pittore di Efeso.\nLe sculture attribuite a Eufranore dalle fonti sono numerose; uno degli ultimi lavori sembra essere stata la quadriga bronzea con Filippo II di Macedonia e Alessandro (Plinio, XXXIV, 77-78), databile tra il 338 a.C. (Battaglia di Cheronea) e il 336 a.C., anno della morte di Filippo. Numerosi sono stati anche i tentativi di identificazione delle sue opere, ma l'unica unanimemente accettata dagli studiosi \u00e8 la statua monumentale in marmo ritrovata nel 1907 durante gli scavi del tempio di Apollo Patroos, a 20 metri a sud del tempio, nell'agor\u00e0 di Atene, con ogni probabilit\u00e0 la statua di culto di cui riferisce Pausania (Paus., I, 3.4), databile al 330 a.C. circa e conosciuta anche tramite numerose copie (Atene, Museo dell'agor\u00e0 S 2154). La scultura frammentaria rappresenta il dio nella veste talare del citaredo; una ripresa del tipo iconografico \u00e8 visibile sulla pelike del Pittore di Marsia conservata all'Ermitage di San Pietroburgo (ST1795). Per una simile monumentalit\u00e0 e sontuosit\u00e0 del panneggio sono stati avvicinati a quest'opera due bronzi del IV secolo a.C., una Atena e una Artemide entrambe al Museo del Pireo."}
{"id": "4163775", "revid": "767487", "url": "https://it.wikipedia.org/wiki?curid=4163775", "title": "Toponimi latini dei comuni della provincia della Spezia", "text": "Questo elenco comprende i nomi latini dei comuni della provincia della Spezia effettivamente usati in epoca classica, medievale e moderna."}
{"id": "4163784", "revid": "99089696", "url": "https://it.wikipedia.org/wiki?curid=4163784", "title": "Hippolyte-Jacques Hyvernaud", "text": "Partecip\u00f2 ai Giochi della II Olimpiade di Parigi nelle gare di spada per maestri, dove giunse al quarto posto, e di spada per maestri e dilettanti, dove arriv\u00f2 quinto."}
{"id": "4163788", "revid": "599013", "url": "https://it.wikipedia.org/wiki?curid=4163788", "title": "Marie-Louis Damotte", "text": "Partecip\u00f2 ai Giochi della II Olimpiade di Parigi nella gara di spada per maestri, dove arriv\u00f2 quinto."}
{"id": "4163790", "revid": "287204", "url": "https://it.wikipedia.org/wiki?curid=4163790", "title": "Georges Jourdan", "text": "Partecip\u00f2 ai Giochi della II Olimpiade di Parigi nella gara di spada per maestri, dove arriv\u00f2 ottavo."}
{"id": "4163795", "revid": "767487", "url": "https://it.wikipedia.org/wiki?curid=4163795", "title": "F\u00e9lix Ayat", "text": "Partecip\u00f2 ai Giochi della II Olimpiade di Parigi nella gara di spada per maestri, dove fu eliminato in semifinale.\nEra il fratello minore dello schermidore Albert Ayat."}
{"id": "4163798", "revid": "287204", "url": "https://it.wikipedia.org/wiki?curid=4163798", "title": "Charles Clappier", "text": "Partecip\u00f2 ai Giochi della II Olimpiade di Parigi nelle gare di spada per maestri e sciabola per maestri. In entrambe le gare fu eliminato in semifinale."}
{"id": "4163799", "revid": "1573940", "url": "https://it.wikipedia.org/wiki?curid=4163799", "title": "Chiesa di San Giorgio (Padova)", "text": "La chiesa di San Giorgio ora teatro Ruzante \u00e8 un edificio di origine medievale che si affaccia su riviera San Giorgio, l'attuale riviera Tito Livio, in contr\u00e0 Rudena a Padova.\nStoria.\nCostruita tra i secoli XII-XIII, la chiesa di San Giorgio trov\u00f2 compimento verso la fine del Trecento.\nDapprima curazia, con la demolizione per motivi bellici del monastero di San Giacomo, la fuoriuscita comunit\u00e0 di monache benedettine, per volere del curato Timoteo Mussato, fu accolta nell'edificio e nelle strutture annesse. Il 15 giugno 1513, Leone X concesse alle monache il \"beneficio curato\" di San Giorgio e le propriet\u00e0 su cui in seguito sorse il monastero, dipendente da San Giorgio Maggiore in Venezia.\nNel 1616 la badessa Aurelia Piazzola promosse dei lavori di abbellimento della chiesa parrocchiale, con la \"voltura\" del vecchio coro che divideva a met\u00e0 l'aula, aggiornando cos\u00ec lo spazio ai dettami liturgici del concilio di Trento. La chiesa e il monastero furono chiusi nel 1808, secondo le leggi ecclesiastiche napoleoniche. Il titolo di parrocchiale fu riunito alla chiesa di Santo Stefano e l'edificio venne utilizzato dapprima come magazzino ed in seguito ad altri scopi che ne alterarono pesantemente la struttura interna.\nDurante gli anni venti e trenta del Novecento fu sede della Federazione fascista di Padova. In seguito la struttura \u00e8 stata trasformata nel teatro Ruzante, poi acquistato dall'Universit\u00e0 degli Studi di Padova che nel 2005 ne ha curato i restauri ricavando uno spazio per 236 spettatori e un palco (sul vecchio presbiterio) dotato di schermo per proiezioni cinematografiche.\nDescrizione.\nEsterno.\nL'edificio a navata unica \u00e8 orientato levante-ponente e si affaccia su riviera Tito Livio.\nDavanti alla facciata \u00e8 presente un portico medievale la cui simmetria \u00e8 interrotta dall'arcata all'estrema sinistra, che probabilmente poggia sul tronco del vecchio campanile. In alto, una grande finestra termale. Sul lato destro lungo la vecchia via \"dei Fusari\" (ora via del Padovanino) si conserva il paramento murario gotico, caratterizzato da arcatelle ceche, decorazioni in cotto e policromia su cui si aprono finestre termali seicentesche.\nInterno.\nSino alla soppressione napoleonica l'interno era caratterizzato dall'altare maggiore e da altri due altari laterali. La copertura era costituita da volte a crociera gotiche.\nIl Rossetti negli anni ottanta del Settecento segnalava una tavola di Alessandro Varotari (\"San Sebastiano, san Rocco e san Giorgio\") posta all'altare laterale di destra, una tela di Pietro Damini (\"San Carlo e la Vergine Assunta\"). Sull'altare maggiore \"San Giorgio a cavallo in corsa, con una santa e san Giuseppe col Bambino Ges\u00f9\" opera forse di Antonio Domenico Triva. Sull'arcata absidale pendeva una \"Crocifissione\" di Francesco Zanella. Sempre nel presbiterio Rossetti indicava una tavola con san Giorgio. Sull'altare laterale a sinistra, si trovava la tela raffigurante santa Caterina, di Bonifacio Veronese.\nDopo i restauri del 2005 ad opera dell'architetto Gianni Fabbri, sono stati riportati alla luce lacerti di decorazione a fresco di et\u00e0 gotica, capitelli e paraste che sostenevano le crociere, che sono state riproposte in materiale plastico."}
{"id": "4163801", "revid": "599013", "url": "https://it.wikipedia.org/wiki?curid=4163801", "title": "Emmanuel Andrieu", "text": "Partecip\u00f2 ai Giochi della II Olimpiade di Parigi nella gara di spada per maestri, in cui fu eliminato al primo turno."}
{"id": "4163804", "revid": "923674", "url": "https://it.wikipedia.org/wiki?curid=4163804", "title": "Armoriale delle famiglie italiane (Lab-Lam)", "text": "Questo \u00e8 l'armoriale delle famiglie italiane il cui cognome inizia con le lettere che vanno da Lab a Lam.\nBibliografia.\n(2) - Dizionario araldico di P. GUELFI CAMAIANI, Milano, Editore Ulrico Hoepli, 1940\n(3) - Alessandro Augusto Monti Della Corte. Armerista bresciano, camuno, benacense e di Valsabbia, Brescia, Tipolitografia Geroldi, 1974\n(4) - Enciclopedia Storico-Nobiliare Italiana di V. SPRETI, 1928-1936\n(10) - Manuale di araldica di Fabrizio DI MONTAUTO, Firenze, Edizioni Polistampa, 1999\n(11) - Cronologia di famiglie nobili di Bologna di Pompeo Scipione DOLFI, Bologna, 1670 versione su web\n(14) - Archivio di Stato di Firenze\n(15) - \n(16) - Blasonario subalpino\n(17) - Il portale del sud\n(18) - Nobiliario di Sicilia di Antonio Mango di Casalgerardo, 1915-1970 \n(19) - Nobili napoletani\n(23) - Araldica cuneese di R. ALBANESE e S. COATES, Cuneo, Societ\u00e0 per gli studi storici, archeologici ed artistici della provincia di Cuneo, 1996\n(24) - Wappen portal\n(25) - Stemmario di Rutigliano"}
{"id": "4163806", "revid": "770579", "url": "https://it.wikipedia.org/wiki?curid=4163806", "title": "Giovanni da Batignano", "text": ""}
{"id": "4163807", "revid": "119683389", "url": "https://it.wikipedia.org/wiki?curid=4163807", "title": "MG 6", "text": "La MG 6 \u00e8 una vettura di classe media prodotta dalla casa britannica MG Motors e derivata in alcuni aspetti dalla Rover 75 come il telaio anteriore e alcuni aspetti estetici.\nStoria.\nCome dalle varie Rover la MG 6 \u00e8 stata sviluppata presso il centro tecnologico della MG Motors UK iniziando poi in successione la produzione in Cina nel 2010 e a Longbridge sede storica nel Regno Unito nel 2011. L'auto, come tutti i modelli della Morris Garages sotto la gestione SAIC, non viene importata in Italia.\nI prezzi da listino variano nel Regno Unito da 15000 sterline per il modello di lancio a 20000 sterline per il modello di punta MG6 GT.\nMotorizzazioni.\nIl modello di lancio della serie 6 \u00e8 il classico 1800cc di origine Rover aspirato da 135 cv per arrivare alla versione turbo chiamata GT MG6 con la stessa cilindrata da 158 cv con velocit\u00e0 massima di 193\u00a0km/h autolimitata e un'accelerazione da 0-100 in 8.4 secondi.\nTutti i modelli MG sono equipaggiati da un cambio manuale da 5 marce con sospensioni McPherson sull'anteriore e multi-link sul posteriore garantendo sempre una buona stabilit\u00e0 mentre per la versione GT il tipo di assetto \u00e8 regolabile in tre impostazioni e le versioni sono la S, la SE e la TSE.\nAllestimenti.\nNella MG6 ci sono tre tipi di allestimento (S, SE e TSE).\nLa S e la SE hanno i cerchi da 17 pollici mentre per la TSE da 18.\nI colori standard sono il bianco (Arctic White), il nero (Pitch Black) e il rosso (Regal Red) mentre l'unica opzione diversa \u00e8 la vernice metallizzata a 530 euro in pi\u00f9 con colori metallici blu, platino, arancione, grigio e verde."}
{"id": "4163808", "revid": "1543377", "url": "https://it.wikipedia.org/wiki?curid=4163808", "title": "Armoriale delle famiglie italiane (Lan-Laz)", "text": "Questo \u00e8 l'armoriale delle famiglie italiane il cui cognome inizia con le lettere che vanno da Lan a Laz.\nBibliografia.\n(2) - Dizionario araldico di P. GUELFI CAMAIANI, Milano, Editore Ulrico Hoepli, 1940\n(4) - Enciclopedia Storico-Nobiliare Italiana di V. SPRETI, 1928-1936\n(10) - Manuale di araldica di Fabrizio DI MONTAUTO, Firenze, Edizioni Polistampa, 1999\n(14) - Archivio di Stato di Firenze\n(15) - \n(16) - Blasonario subalpino\n(17) - Il portale del sud\n(18) - Nobiliario di Sicilia di Antonio Mango di Casalgerardo, 1915-1970 \n(19) - Nobili napoletani\n(22) - Raccolta di armi gentilizie di diverse famiglie di Montefalco di F. DEGLI ABBATI, 1795\n(23) - Araldica cuneese di R. ALBANESE e S. COATES, Cuneo, Societ\u00e0 per gli studi storici, archeologici ed artistici della provincia di Cuneo, 1996\n(24) - Wappen portal\n(26) - Enrico Ottonello, \"Gli stemmi di cittadinanza della magnifica comunit\u00e0 di Ovada\", Ovada, Accademia Urbense, 2005"}
{"id": "4163809", "revid": "15756", "url": "https://it.wikipedia.org/wiki?curid=4163809", "title": "Armoriale delle famiglie italiane (Le-Li)", "text": "Questo \u00e8 l'armoriale delle famiglie italiane il cui cognome inizia con le lettere che vanno da Le a Li.\nBibliografia.\n(2) - Dizionario araldico di P. GUELFI CAMAIANI, Milano, Editore Ulrico Hoepli, 1940\n(8) - Dizionario storico-blasonico di G. B. di Crollalanza, Pisa, 1886-89\n(10) - Manuale di araldica di Fabrizio DI MONTAUTO, Firenze, Edizioni Polistampa, 1999\n(11) - Cronologia di famiglie nobili di Bologna di Pompeo Scipione DOLFI, Bologna, 1670 versione su web\n(14) - Archivio di Stato di Firenze\n(15) - \n(16) - Blasonario subalpino\n(17) - Il portale del sud\n(18) - Nobiliario di Sicilia di Antonio Mango di Casalgerardo, 1915-1970 \n(19) - Nobili napoletani\n(23) - Araldica cuneese di R. ALBANESE e S. COATES, Cuneo, Societ\u00e0 per gli studi storici, archeologici ed artistici della provincia di Cuneo, 1996\n(24) - Wappen portal\n(26) - Enrico Ottonello, \"Gli stemmi di cittadinanza della magnifica comunit\u00e0 di Ovada\", Ovada, Accademia Urbense, 2005\n(28) - L. Borgia, E. Carli, M. A. Ceppari, U. Morandi, P. Sinibaldi, C. Zarrilli \"LE BICCHERNE\" (Tavole dipinte delle Magistrature Senesi - Secoli XIII - XVIII), Roma - Ministero per i beni culturali e ambientali - Ufficio centrale per i beni archivistici, 1984"}
{"id": "4163810", "revid": "15756", "url": "https://it.wikipedia.org/wiki?curid=4163810", "title": "Armoriale delle famiglie italiane (Lo-Lu)", "text": "Questo \u00e8 l'armoriale delle famiglie italiane il cui cognome inizia con le lettere che vanno da Lo a Lu.\nBibliografia.\n(2) - Dizionario araldico di P. GUELFI CAMAIANI, Milano, Editore Ulrico Hoepli, 1940\n(4) - Enciclopedia Storico-Nobiliare Italiana di V. SPRETI, 1928-1936\n(5) - Enciclopedia araldica italiana di Angelo M. G. Scorza, Genova 1973\n(6) - Blasonario (XVIII sec.), Biblioteca Augusta di Perugia\n(7) - Blasone perugino, Biblioteca Augusta di Perugia\n(8) - Dizionario storico-blasonico di G. B. di Crollalanza, Pisa, 1886-89\n(9) - Blasoni delle famiglie toscane nella Raccolta Ceramelli Papiani, Asfi, Firenze\n(10) - Manuale di araldica di Fabrizio DI MONTAUTO, Firenze, Edizioni Polistampa, 1999\n(11) - Cronologia di famiglie nobili di Bologna di Pompeo Scipione DOLFI, Bologna, 1670 versione su web\n(12) - Blasonario generale di Terra di Bari, Edgardo Noya di Bitetto, Mola di Bari, 1912\n(13) - Antiche Famiglie Patrizie di Arezzo e Siena in Malta e Santo Stefano, di Goro Stendardi, Firenze, 2004\n(14) - Archivio di Stato di Firenze\n(15) - \n(16) - Blasonario subalpino\n(17) - Il portale del sud\n(18) - Nobiliario di Sicilia di Antonio Mango di Casalgerardo, 1915-1970 \n(19) - Nobili napoletani\n(21) - MARZANO Giovan Battista, Genealogia della famiglia Cordopatri, Tip. editrice popolare, Laureana di Borrello, 1914\n(22) - Raccolta di armi gentilizie di diverse famiglie di Montefalco di F. DEGLI ABBATI, 1795\n(23) - Araldica cuneese di R. ALBANESE e S. COATES, Cuneo, Societ\u00e0 per gli studi storici, archeologici ed artistici della provincia di Cuneo, 1996\n(24) - Wappen portal\n(26) - Enrico Ottonello, \"Gli stemmi di cittadinanza della magnifica comunit\u00e0 di Ovada\", Ovada, Accademia Urbense, 2005"}
{"id": "4163812", "revid": "599013", "url": "https://it.wikipedia.org/wiki?curid=4163812", "title": "Suore francescane di Santa Chiara", "text": "Le Suore Francescane di Santa Chiara sono un istituto religioso femminile di diritto pontificio: le suore di questa congregazione pospongono al loro nome la sigla S.F.S.C.\nStoria.\nLa congregazione fu fondata il 19 marzo 1903 a Corleone da Maria Teresa Cortimiglia (1867-1934).\nL'istituto, aggregato al Terzo Ordine Regolare di San Francesco dal 9 marzo 1923, ricevette il pontificio decreto di lode il 25 marzo 1971.\nAttivit\u00e0 e diffusione.\nLe suore della congregazione si dedicano all'istruzione e all'educazione cristiana della giovent\u00f9.\nOltre che in Italia, sono presenti in Colombia, a Panama, in Polonia e in Svizzera; la sede generalizia \u00e8 a Santa Maria delle Mole.\nAlla fine del 2008 la congregazione contava 267 religiose in 26 case."}
{"id": "4163823", "revid": "729019", "url": "https://it.wikipedia.org/wiki?curid=4163823", "title": "Aeroporto di U\u017ehorod", "text": "L'aeroporto internazionale di U\u017ehorod (in ucraino: \u041c\u0456\u0436\u043d\u0430\u0440\u043e\u0434\u043d\u0438\u0439 \u0430\u0435\u0440\u043e\u043f\u043e\u0440\u0442 \u00ab\u0423\u0436\u0433\u043e\u0440\u043e\u0434\u00bb) \u00e8 un aeroporto situato presso la citt\u00e0 di U\u017ehorod, in Ucraina e precisamente nell'oblast' di Transcarpazia. \u00c8 uno dei maggiori aeroporti dell'Ucraina, a servizio della citt\u00e0 e di tutta l'oblast'. Si trova a ovest della citt\u00e0, presso il centro abitato di \u010cervenycja lungo la strada Sobranecka. \u00c8 dotato di un unico terminale.\nLa pista di decollo e di atterraggio incomincia a soli 90 metri dal confine di stato fra Ucraina e Slovacchia, cosicch\u00e9 tutti i voli in arrivo e in partenza debbono attraversare lo spazio aereo slovacco."}
{"id": "4163825", "revid": "1008732", "url": "https://it.wikipedia.org/wiki?curid=4163825", "title": "Karl Wilhelm Valentiner", "text": "Biografia.\nFino al 1863, Valentiner frequent\u00f2 la Thomasschule di Lipsia.\nDopo aver conseguito il dottorato di ricerca, nel 1874 Valentiner prese parte a una spedizione tedesca di successo per l'osservazione di una eclisse solare a Zhifu (Cina). \nNel 1875 fu nominato direttore dell'osservatorio di Mannheim. Dal momento che le condizioni di osservazione nel centro della citt\u00e0 di Mannheim andavano via via peggiorando, Valentiner sostenne il trasferimento dell'osservatorio a Karlsruhe (Volkssternwarte Karlsruhe), che fu approvato nel 1880 dal Granduca Federico I di Baden. I telescopi dovettero essere comunque ospitati temporaneamente in un rifugio presso il Nymphenpark del Museo statale di storia naturale di Karlsruhe. Con grande fastidio di Valentiner, che nel frattempo era stato nominato professore presso il Karlsruher Institut f\u00fcr Technologie, a Karlsruhe non fu costruito per il momento alcun nuovo osservatorio, perch\u00e9 per quello era stata scelta una diversa ubicazione sul monte K\u00f6nigstuhl, vicino ad Heidelberg.\nDopo l'istituzione del \"Gro\u00dfherzoglichen Bergsternwarte\" (l'odierno Landessternwarte Heidelberg-K\u00f6nigstuhl), nel 1898 Valentiner assunse la direzione del Dipartimento di Astrometria, che era in competizione con il Dipartimento di Astrofisica di Max Wolf. Nel 1909, Valentiner divenne professore emerito, dopo che i due Dipartimenti si fusero sotto la guida di Wolf. \nFu anche professore di Astronomia presso la Ruprecht-Karls-Universit\u00e4t di Heidelberg."}
{"id": "4163826", "revid": "599013", "url": "https://it.wikipedia.org/wiki?curid=4163826", "title": "Don Testerman", "text": "Carriera professionistica.\nTesterman fu scelto nel corso del decimo giro del Draft 1976 dalla neonata franchigia dei Seattle Seahawks. Con essi disput\u00f2 tre stagioni come fullback titolare. La sua annata migliore fu quella del 1977 quando corse per 459 yard, segn\u00f2 un touchdown su corsa e 4 su ricezione. Nei suoi tre anni coi Seahawks, Don si classific\u00f2 al quinto posto tra i maggiori corridori della franchigia. Prima della stagione 1979, Testerman fu scambiato coi Washington Redskins in cambio di una scelta del quinto giro del Draft NFL 1980 ma fu tagliato da questi il 25 agosto 1980 senza aver mai messo piede in campo. Nella stagione 1980, Testerman disput\u00f2 le ultime cinque gare della carriera con i Miami Dolphins."}
{"id": "4163828", "revid": "729019", "url": "https://it.wikipedia.org/wiki?curid=4163828", "title": "Marcel Ha\u00ebntjens", "text": "Partecip\u00f2, per la Francia, ai Giochi della II Olimpiade di Parigi nelle gare di equitazione e nelle gare di croquet senza riuscire ad ottenere una medaglia.\nAl torneo di croquet olimpico parteciparono anche sua sorella Jeanne e i suoi cugini Jacques Sautereau e Marie Ohier."}
{"id": "4163832", "revid": "599013", "url": "https://it.wikipedia.org/wiki?curid=4163832", "title": "Gianfranco Polvara", "text": "Biografia.\nCarriera sciistica.\nIn Coppa del Mondo ottenne il primo risultato di rilievo il 16 febbraio 1985 a Vito\u0161a (9\u00ba) e il primo podio il 9 gennaio 1991 a \u0160trbsk\u00e9 Pleso (3\u00ba).\nIn carriera prese parte a cinque edizioni dei Giochi olimpici invernali, (32\u00ba nella 30\u00a0km), (34\u00ba nella 15\u00a0km, 21\u00ba nella 50\u00a0km), (14\u00ba nella 15\u00a0km, 7\u00ba nella 30\u00a0km, 10\u00ba nella 50\u00a0km), (20\u00ba nella 30\u00a0km, 10\u00ba nella 50\u00a0km) e (squalificato nella 30\u00a0km, 31\u00ba nella 50\u00a0km), e a sei dei Campionati mondiali (4\u00ba nella 50\u00a0km a Falun 1993 il miglior risultato).\nAltre attivit\u00e0.\nDopo il ritiro divenne skiman della nazionale italiana."}
{"id": "4163833", "revid": "1494169", "url": "https://it.wikipedia.org/wiki?curid=4163833", "title": "Peg o' the Movies", "text": ""}
{"id": "4163834", "revid": "1086846", "url": "https://it.wikipedia.org/wiki?curid=4163834", "title": "Eccellenza Lazio 2012-2013", "text": "Il campionato italiano di calcio di Eccellenza regionale 2012-2013 \u00e8 il ventunesimo organizzato in Italia. Rappresenta il sesto livello del calcio italiano. Il campionato si \u00e8 concluso con la vittoria del N.Santa Maria delle Mole per il girone A, al suo primo titolo, e del per il girone B, al suo secondo titolo.\nTutte le squadre iscritte al campionato di Eccellenza hanno diritto a partecipare alla Coppa Italia Dilettanti Lazio 2012-2013.\nStagione.\nAggiornamenti.\nLo Zagarolo, neo retrocesso dalla Serie D, ha rinunciato ad iscriversi al campionato.\nIl viene ripescato in Serie D a completamento di organici. Al suo posto viene ripescato il Rodolfo Morandi.\nAvvengono i seguenti cambi di denominazione solciale:\nAvvengono le seguenti Fusioni\nVengono ammesse le seguenti squadre non aventi diritto:\nDi seguito la composizione dei gironi fornita dal Comitato Regionale Lazio.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nNote:"}
{"id": "4163835", "revid": "599013", "url": "https://it.wikipedia.org/wiki?curid=4163835", "title": "Dave Tipton", "text": "Carriera professionistica.\nTipton fu scelto nel corso del quarto giro del Draft NFL 1971 dai New York con cui disput\u00f2 tre stagioni e 25 partite. Nel 1974 pass\u00f2 ai San Diego Chargers dove disput\u00f2 altre 25 partite complessive. Nel 1976, Dave si un\u00ec alla neonata franchigia dei Seattle Seahawks con cui in quell'annata disput\u00f2 le ultime 12 gare della carriera da professionista. In seguito divenne assistente allenatore dei suoi Stanford Cardinal dal 1992 al 2006. Attualmente, Tipton insegna storia alla St. Mary's High School a Stockton (California) dove \u00e8 anche l'allenatore della linea difensiva della formazione scolastica.\nVittorie e premi.\nNessuno"}
{"id": "4163837", "revid": "767487", "url": "https://it.wikipedia.org/wiki?curid=4163837", "title": "Peg o' the Movies (film 1913)", "text": "Peg o' the Movies \u00e8 un cortometraggio muto del 1913 diretto da George Lessey. Prodotto dalla Edison e distribuito dalla General Film Company, aveva come interpreti Ben F. Wilson, Gertrude McCoy, Robert Brower, Bigelow Cooper.\nIl soggetto \u00e8 tratto da una storia di James Oppenheim che ebbe un remake nel 1923 in un film dallo stesso titolo diretto da Alfred J. Goulding.\nTrama.\nStephen \u00e8 innamorato di Peg e vorrebbe sposarla, ma lei lo respinge perch\u00e9 deve occuparsi delle sorelline e anche di suo padre, un ubriacone inveterato. Cos\u00ec, quando la ragazza accetta invece di andare a lavorare per una compagnia cinematografica, Stephen si arrabbia, pianta tutto e se ne va nell'Ovest. Peg fa carriera e, una sera, a Stephen capita di rivederla sullo schermo di una piccola citt\u00e0 di provincia. I due si incontreranno per caso quando Peg e la troupe si recheranno nell'Ovest per girare delle scene con gli indiani. Va a finire che anche Stephen si aggrega alla troupe e, un giorno, mentre si trova sul set con Peg, dimentica che quello \u00e8 un film e prende tra le braccia la ragazza dei suoi sogni.\nProduzione.\nIl film fu prodotto dall'Edison Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche degli Stati Uniti il 12 dicembre 1913."}
{"id": "4163851", "revid": "1185701", "url": "https://it.wikipedia.org/wiki?curid=4163851", "title": "\u00d8yvind Skaanes", "text": "Biografia.\nIn Coppa del Mondo ottenne il primo risultato di rilievo il 9 dicembre 1989 a Salt Lake City (13\u00b0) e come migliori risultati due sesti posti.\nIn carriera prese parte a due edizioni dei Campionati mondiali, vincendo una medaglia."}
{"id": "4163852", "revid": "287204", "url": "https://it.wikipedia.org/wiki?curid=4163852", "title": "Oyvind Skaanes", "text": ""}
{"id": "4163853", "revid": "104458", "url": "https://it.wikipedia.org/wiki?curid=4163853", "title": "Oeyvind Skaanes", "text": ""}
{"id": "4163855", "revid": "110157", "url": "https://it.wikipedia.org/wiki?curid=4163855", "title": "Genetics and the Origin of Species", "text": "Genetics and the Origin of Species \u00e8 un libro scritto nel 1937 dal genetista e biologo evoluzionista Theodosius Dobzhansky. Considerato come una delle opere pi\u00f9 importanti nell'ambito della sintesi moderna, questo libro ha sintetizzato e divulgato le scoperte e i principi della genetica delle popolazioni in altre branche della biologia, quali l'ecologia, la morfologia e la sistematica, influenzando profondamente la comprensione delle basi genetiche dell'evoluzione.\nNel complesso, infatti, \"Genetics and the Origin of Species\" dimostra l'importanza della variazione genetica, delle mutazioni e dei ri-arrangiamenti cromosomici nell'influenzare l'evoluzione. Il libro presenta inoltre l'idea che l'isolamento genetico sia un fattore fondamentale per la formazione di nuove specie e il loro mantenimento. Buona parte delle argomentazioni presentate nel libro sono basate sugli esperimenti condotti dallo stesso Dobzhansky su \"Drosophila pseudoobscura\", durante i quali Dozhansky affianc\u00f2 studi controllati in condizioni di laboratorio a studi sul campo delle popolazioni naturali.\nPer quest'opera Dobzhansky ha ricevuto la Medaglia Daniel Giraud Elliot from the National Academy of Sciences americana nel 1941."}
{"id": "4163859", "revid": "1543377", "url": "https://it.wikipedia.org/wiki?curid=4163859", "title": "Calcio Como 2011-2012", "text": "Questa voce raccoglie le informazioni riguardanti il Calcio Como nelle competizioni ufficiali della stagione 2011-2012.\nStagione.\nNella stagione 2011-2012 il ha concorso in tre competizioni ufficiali:\nMaglie e sponsor.\nLo sponsor tecnico per la stagione 2011-2012 \u00e8 Legea, mentre lo sponsor ufficiale \u00e8 Enerxenia che, a partire dal girone di ritorno, viene affiancato anche da J-Teck3. La prima divisa \u00e8 una maglia azzurra, la divisa di riserva \u00e8 bianca, mentre la terza divisa \u00e8 granata con un V azzurra.\nOrganigramma societario.\nArea direttiva\nArea tecnica\nArea sanitaria\nStatistiche.\nStatistiche dei giocatori.\nSono in \"corsivo\" i calciatori che hanno lasciato la societ\u00e0 durante la stagione."}
{"id": "4163865", "revid": "1543377", "url": "https://it.wikipedia.org/wiki?curid=4163865", "title": "Mika Kuusisto", "text": "\u00c8 marito di Merja Lahtinen, a sua volta fondista di alto livello.\nBiografia.\nIn Coppa del Mondo ottenne il primo risultato di rilievo il 10 marzo 1990 a \u00d6rnsk\u00f6ldsvik (15\u00b0) e l'unica vittoria, nonch\u00e9 primo podio, il 12 febbraio 1995 a Oslo.\nIn carriera prese parte a un'edizione dei Giochi olimpici invernali, (26\u00b0 nella 30\u00a0km, 23\u00b0 nella 50\u00a0km, 3\u00b0 nella staffetta), e a una dei Campionati mondiali, vincendo una medaglia."}
{"id": "4163870", "revid": "298229", "url": "https://it.wikipedia.org/wiki?curid=4163870", "title": "Hansle Parchment", "text": "Oltre al titolo olimpico di vanta anche un argento mondiale a e un bronzo olimpico a . \u00c8 stato inoltre il primatista giamaicano della specialit\u00e0 dal 2012 al 2017, quando \u00e8 stato battuto da Omar McLeod."}
{"id": "4163872", "revid": "1226", "url": "https://it.wikipedia.org/wiki?curid=4163872", "title": "Star Crash - Scontri stellari oltre la Terza Dimensione", "text": ""}
{"id": "4163875", "revid": "767487", "url": "https://it.wikipedia.org/wiki?curid=4163875", "title": "The Phantom Ship (film 1913)", "text": "The Phantom Ship \u00e8 un cortometraggio muto del 1913 diretto da Harold M. Shaw.\nProduzione.\nIl film fu prodotto dall'Edison Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 4 febbraio 1913."}
{"id": "4163877", "revid": "1185701", "url": "https://it.wikipedia.org/wiki?curid=4163877", "title": "Sture Sivertsen", "text": "Biografia.\nIn Coppa del Mondo ottenne il primo risultato di rilievo il 10 marzo 1990 a \u00d6rnsk\u00f6ldsvik (8\u00b0), il primo podio il 16 marzo 1991 a Oslo (3\u00b0) e l'unica vittoria il 5 febbraio 1995 a Falun.\nIn carriera prese parte a due edizioni dei Giochi olimpici invernali, (5\u00b0 nella 10\u00a0km, 3\u00b0 nella 50\u00a0km, 7\u00b0 nell'inseguimento, 2\u00b0 nella staffetta) e (9\u00b0 nella 10\u00a0km, 15\u00b0 nella 30\u00a0km, 27\u00b0 nell'inseguimento, 1\u00b0 nella staffetta), e a quattro dei Campionati mondiali, vincendo quattro medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTL = tecnica libera"}
{"id": "4163880", "revid": "298055", "url": "https://it.wikipedia.org/wiki?curid=4163880", "title": "Roberta (Romanzo criminale)", "text": ""}
{"id": "4163881", "revid": "110157", "url": "https://it.wikipedia.org/wiki?curid=4163881", "title": "Harold M. Shaw", "text": "Biografia.\nNato nel Tennessee nel 1877, Shaw inizi\u00f2 a lavorare nel cinema come attore. Fece il suo debutto nel 1909 in \"Lochinvar\", un film prodotto dall'Edison Studios, la compagnia per cui lavor\u00f2 nei suoi primi anni di carriera.\nL\u00ec, conobbe l'attrice Edna Flugrath con la quale inizi\u00f2 una relazione. Lasciata l'Edison, Shaw si trasfer\u00ec a lavorare come regista in Inghilterra, seguito da Flugrath. I due si sposarono nel 1917 in Sudafrica dove, per la African Film Productions, gir\u00f2 \"De Voortrekkers\". Ritornato con la moglie negli Stati Uniti, Shaw divent\u00f2 segretario della Motion Picture Directors Association.\nMor\u00ec nel 1926 a Los Angeles in seguito a un grave incidente automobilistico all'et\u00e0 di 48 anni."}
{"id": "4163885", "revid": "51919131", "url": "https://it.wikipedia.org/wiki?curid=4163885", "title": "Doss Sant'Agata", "text": ""}
{"id": "4163894", "revid": "767487", "url": "https://it.wikipedia.org/wiki?curid=4163894", "title": "The Firm of Girdlestone", "text": "The Firm of Girdlestone \u00e8 un film muto del 1915 diretto da Harold M. Shaw. Adattamento cinematografico di un romanzo di Arthur Conan Doyle, il film \u00e8 diretto dallo statunitense Harold M. Shaw che aveva lasciato la Edison insieme con Edna Flugrath, la protagonista, e Bannister Merwin, lo sceneggiatore.\nProduzione.\nIl film fu prodotto dalla London Film Productions.\nDistribuzione.\nDistribuito dalla Jury Films, usc\u00ec nelle sale cinematografiche britanniche nel dicembre 1915."}
{"id": "4163895", "revid": "38120", "url": "https://it.wikipedia.org/wiki?curid=4163895", "title": "The Lemon Song", "text": "The Lemon Song \u00e8 una canzone della rock band inglese Led Zeppelin, inclusa nel loro album del 1969 \"Led Zeppelin II\". Fu registrata presso i Mystic Studios a Hollywood quando la band era al suo secondo tour negli Stati Uniti.\nAd essa sono state attribuite pi\u00f9 volte allusioni sessuali e contiene tra l'altro alcune delle suonate pi\u00f9 blues dei Led Zeppelin. Fu registrata in studio come se la band suonasse praticamente dal vivo tanto che nessun dispositivo elettronico venne impiegato per riprodurre l'eco sulla voce di Robert Plant. L'effetto eco ottenuto fu infatti frutto dell'abilit\u00e0 del cantante anche grazie all'acustica ricreata nei Mystic Studios.\nLa canzone fu eseguita dai Led Zeppelin nei primi tre concerti live negli Stati Uniti con il titolo \"The Lemon Song\" ad eccezione del primo tour dove venne eseguita con il titolo \"Killing Floor\", prima di essere scartata definitivamente dalla scaletta alla fine del 1969. Tuttavia la frase \"\u00absqueeze my lemon\u00bb\" (tradotta come \"spremi il mio limone\") continu\u00f2 ad essere inserita nella melodia di \"Whole Lotta Love\" ed improvvisata altrove.\n\"Killing Floor\" e l'accusa di violazione del copyright.\n\"The Lemon Song\" fu \"presa a prestito\" da \"Killing Floor\" del bluesman Howlin' Wolf, canzone che i Led Zeppelin spesso inserivano nella scaletta durante i loro primi concerti live negli Stati Uniti. Successivamente, il titolo della canzone da \"Killing Floor\" si evolse dunque in \"The Lemon Song\", con tanto di liriche spesso improvvisate da Plant.\nLa canzone ebbe un'ampia notoriet\u00e0 anche grazie al fatto che nella prima ristampa britannica dell'LP \"Led Zeppelin II\" nel 1970, l'etichetta del disco riportava \"Killing Floor\" come terza traccia, accreditata a Chester Burnett (il vero nome di Howlin' Wolf). L'elenco delle canzoni sulla copertina del disco tuttavia riportava come traccia \"The Lemon Song\" e ne accreditava il copyright ai Led Zeppelin. Per questa ragione la seconda ristampa UK su vinile dell'album \"Led Zeppelin II\" etichettata ATLANTIC K 40037, \u00e8 considerata di grande interesse dai collezionisti. Nel dicembre del 1972, la Arc Music, titolare dei diritti di pubblicazione delle canzoni degli Howlin' Wolf, cit\u00f2 in giudizio i Led Zeppelin per violazione del copyright relativamente a \"The Lemon Song\". Le parti tuttavia si accordarono in maniera amichevole e Wolf ottenne un risarcimento e l'inclusione di un credito come coautore."}
{"id": "4163896", "revid": "54193", "url": "https://it.wikipedia.org/wiki?curid=4163896", "title": "Collegamento su wafer", "text": "Il collegamento su wafer, noto anche con l'espressione inglese \"wafer bonding\", \u00e8 una cosiddetta tecnologia di impacchettamento a livello di wafer (\"wafer-level packaging technology\") per la fabbricazione di sistemi microelettromeccanici (\"microelectromechanical systems\", MEMS), di sistemi nanoelettromeccanici (\"nanoelectromechanical systems\", NEMS), di microelettronica e optoelettronica, che garantisce un incapsulamento meccanicamente stabile ed ermeticamente sigillato. Il diametro dei wafer varia da 100\u00a0mm a 200\u00a0mm (da 4 pollici a 8 pollici) per gli MEMS/NEMS e fino a 300\u00a0mm (12 pollici) per la produzione di dispositivi microelettronici.\nGeneralit\u00e0.\nNei sistemi microelettromeccanici (MEMS) e nanoelettromeccanici (NEMS), il pacchetto o \"package\" \u00e8 una parte importante del dispositivo. Esso migliora un funzionamento corretto e protegge le sensibili strutture interne dalle influenze ambientali quali temperatura, umidit\u00e0, alta pressione e specie ossidanti. Perci\u00f2, la stabilit\u00e0 e l'affidabilit\u00e0 a lungo termine degli elementi funzionali, come pure una frazione significativa dei costi totali del dispositivo, dipendono direttamente dal processo di incapsulamento. In conclusione, il \"package\" deve soddisfare i seguenti requisiti:\nTecniche.\nI metodi di collegamento comunemente utilizzati e sviluppati sono i seguenti:\nRequisiti.\nIl collegamento dei wafer richiede specifiche condizioni ambientali che possono essere generalmente definite come segue:\nIl legame effettivo \u00e8 un'interazione di tutte queste condizioni e requisiti. Quindi, la tecnologia applicata deve essere scelta rispetto al substrato presente e alle specifiche definite, come temperatura max sopportabile, pressione meccanica o atmosfera gassosa desiderata.\nValutazione.\nI wafer collegati sono caratterizzati allo scopo di valutare il rendimento di una tecnologia, la forza del collegamento e il livello di ermeticit\u00e0, o per i dispositivi fabbricati o ai fini dello sviluppo di processo. Perci\u00f2, sono emersi diversi metodi per la caratterizzazione del legame. Da un lato si usano metodi ottici non distruttivi per trovare crepe o vuoti interfacciali accanto a tecniche distruttive per la valutazione della forza del legame, come le prove di tensione o di taglio. Dall'altro lato si sfruttano le propriet\u00e0 peculiari di gas accuratamente selezionati o il comportamento vibratorio dipendente dalla pressione di microrisonatori per le prove di ermeticit\u00e0."}
{"id": "4163898", "revid": "209456", "url": "https://it.wikipedia.org/wiki?curid=4163898", "title": "Wafer bonding", "text": ""}
{"id": "4163899", "revid": "339392", "url": "https://it.wikipedia.org/wiki?curid=4163899", "title": "Harold Marvin Shaw", "text": ""}
{"id": "4163902", "revid": "585241", "url": "https://it.wikipedia.org/wiki?curid=4163902", "title": "Ambrogio da Urbino", "text": ""}
{"id": "4163903", "revid": "154893", "url": "https://it.wikipedia.org/wiki?curid=4163903", "title": "Tokuma Japan Communications", "text": ""}
{"id": "4163905", "revid": "585241", "url": "https://it.wikipedia.org/wiki?curid=4163905", "title": "Serafino dell'Aquila", "text": ""}
{"id": "4163907", "revid": "712828", "url": "https://it.wikipedia.org/wiki?curid=4163907", "title": "Harald Becker", "text": ""}
{"id": "4163911", "revid": "253269", "url": "https://it.wikipedia.org/wiki?curid=4163911", "title": "Elisabeth Risdon", "text": "Biografia.\nFiglia di Martha Harrop e di John Jenkins Risdon, abbracci\u00f2 la carriera teatrale e, in seguito, quella cinematografica dopo aver studiato recitazione all'Accademia Reale d'Arte Drammatica.\nIl suo film d'esordio fu, nel 1913, \"Bridegrooms Beware\", un cortometraggio diretto da Maurice Elvey. Con Elvey, e avendo come partner Fred Groves, l'attrice gir\u00f2 la quasi totalit\u00e0 dei suoi primi film.\nMatrimoni.\nElisabeth Risdon si spos\u00f2 due volte. Nel 1916, con il regista statunitense George Loane Tucker che mor\u00ec a Los Angeles il 20 giugno 1921 dopo una lunga malattia, lasciandola vedova a 34 anni. In seguito, con l'attore Brandon Evans di cui assunse il cognome, diventando Elisabeth Evans. Il secondo marito mor\u00ec il 3 aprile 1958."}
{"id": "4163924", "revid": "1543377", "url": "https://it.wikipedia.org/wiki?curid=4163924", "title": "Vorapita", "text": "Assunse tale incarico dopo che era stato designato re il figlio Voravongse II. Nel periodo in cui ebbe il potere, Lan Xang era vassallo del Regno birmano di Taung\u00f9, che aveva la sua capitale a Pegu. I birmani avevano espugnato nel 1575 Vientiane, la capitale del regno, che per la prima volta nella sua storia dovette subire un lungo dominio straniero.\nLe cronache che lo menzionano provengono dagli antichi annali di Lan Xang, di Lanna, di Ayutthaya, di Nan e di Birmania, che differiscono tra loro. Gli annali di Lan Xang furono tradotti in altre lingue ed interpretati in diversi modi, dando luogo a controversie sull'attendibilit\u00e0 dei riferimenti storici. La principale tra le critiche che determinarono il cambiamento del testo originale, fu dettata dalla convinzione che molti degli avvenimenti storici fossero stati omessi o distorti nell'edizione originale a maggior gloria del regno. Gli avvenimenti e le date relative alla sua vita non sono quindi pienamente attendibili.\nBiografia.\nVorapita era di origini comuni ed acquis\u00ec il titolo di principe dopo aver sposato Kham Khai, detta anche Dharmagayi, figlia di re Phothisarat e sorella minore di Setthathirat I, l'eroico sovrano che aveva guidato il paese dal 1550 al 1571 e ne aveva conservato l'indipendenza respingendo le invasioni birmane. Ebbero come figlio Voravongse II.\nReggente.\nNel 1596, alla morte del re No Keo Kuman, figlio di Setthathirat I e nipote di Vorapita, i nobili di corte scelsero Voravongse come nuovo re quando aveva solo 11 anni. In quel periodo Lan Xang era ancora tributario dei birmani di Taung\u00f9, il cui re Nanda Bayin diede il benestare alla nomina ma, data la giovane et\u00e0, impose che fosse affiancato in qualit\u00e0 di reggente dal padre Vorapita.\nAnche il regno birmano stava attraversando un periodo di grave crisi dopo la morte nel 1581 del padre di Nanda Bayin, il re Bayinnaung, un grande condottiero definito da alcuni storici il Napoleone della Birmania. Il suo erede Nanda non riusc\u00ec a controllare gli immensi territori conquistati dal padre e lentamente il grande impero si stava disgregando. Tra il 1583 ed il 1587, il condottiero siamese Naresuan liber\u00f2 il Regno di Ayutthaya dal dominio dei birmani, che si ritrovarono cos\u00ec a soffrire la belligeranza del pi\u00f9 agguerrito tra i paesi vicini. Naresuan attacc\u00f2 Pegu mettendo in difficolt\u00e0 i birmani, che seppero per\u00f2 respingere l'invasione.\nGuerra civile a Lan Xang e fine della reggenza.\nFu in quel periodo che Nanda Bayin ordin\u00f2 la liberazione degli ostaggi di Lan Xang detenuti da anni a Pegu a garanzia contro eventuali rivolte di Lan Xang. Nella loro marcia di ritorno in patria, la folta colonna dei laotiani rilasciati fu intercettata e messa agli arresti dalle milizie del Regno di Lanna, che era a sua volta tributario dei birmani. Quando Vorapita seppe dell'accaduto, invi\u00f2 a liberarli un'armata contro Chiang Mai, la capitale Lanna. L'esercito di Vientiane conquist\u00f2 diverse importanti citt\u00e0 nemiche tra cui Chiang Saen e Chiang Rai, ma quando giunse alle porte di Chiang Mai si ritrov\u00f2 a corto di viveri e dovette battere in ritirata.\nQuando le truppe rientrarono, il reggente Vorapita era talmente infuriato per il negativo esito della campagna che viet\u00f2 loro l'ingresso a Vientiane minacciando di far giustiziare i comandanti. L'armata si accamp\u00f2 nei pressi della capitale ed i generali chiesero ed ottennero l'appoggio del giovane sovrano Voravongse II, che si ritrov\u00f2 a capo di un esercito rivolto contro la propria citt\u00e0 e contro il proprio reggente e padre Vorapita.\nL'assedio di Vientiane da parte dei ribelli dur\u00f2 quattro mesi, durante i quali molti furono i morti su entrambi i fronti e la popolazione soffr\u00ec per gli esiti delle ripetute battaglie. L'intermediazione del clero di Vientiane port\u00f2 Voravongse II a chiedere la pace ed il perdono al padre. Il conflitto ebbe termine ed in quello stesso anno, il 1603, Vorapita rinunci\u00f2 ai suoi poteri in favore del figlio e si ritir\u00f2 a vivere a Nakhon Phanom, nell'odierno Isan, che a quel tempo era parte del Regno di Lan Xang. Voravongse II pot\u00e9 cos\u00ec essere incoronato re con il nome regale Voravongse Thammikarat Chao dopo 7 anni di reggenza del padre."}
{"id": "4163929", "revid": "214753", "url": "https://it.wikipedia.org/wiki?curid=4163929", "title": "Ford Focus RS", "text": ""}
{"id": "4163930", "revid": "1543377", "url": "https://it.wikipedia.org/wiki?curid=4163930", "title": "Upagnuvarat", "text": "Fu proclamato re di Lan Xang nel 1621 quando usurp\u00f2 il trono del padre e predecessore Voravongse II, che nel 1603 aveva proclamato l'indipendenza di Lan Xang, dopo che per 28 anni il paese era stato vassallo del regno birmano di Taung\u00f9. Upagnuvarat mor\u00ec in circostanze misteriose dopo soli 9 mesi di regno.\nLe cronache che lo menzionano provengono dagli antichi annali di Lan Xang, di Lanna, di Ayutthaya, di Nan e di Birmania, che differiscono tra loro. Gli annali di Lan Xang furono tradotti in altre lingue ed interpretati in diversi modi, dando luogo a controversie sull'attendibilit\u00e0 dei riferimenti storici. La principale tra le critiche che determinarono il cambiamento del testo originale, fu dettata dalla convinzione che molti degli avvenimenti storici fossero stati omessi o distorti nell'edizione originale a maggior gloria del regno. Gli avvenimenti e le date relative alla sua vita non sono quindi pienamente attendibili.\nBiografia.\nUpagnuvarat nacque nel 1597 ed era figlio di Voravongse II, nipote dell'eroico re Setthathirat I. Dopo la morte di quest'ultimo, avvenuta nel 1571, il regno di Lan Xang era entrato in uno dei periodi pi\u00f9 bui della sua storia e nel 1575 era stato conquistato dai birmani, che ne avevano fatto uno Stato vassallo. Il padre era salito al trono nel 1596 quando aveva 11 anni ed aveva avuto come reggente il padre Vorapita.\nAnche il regno birmano stava attraversando un periodo di grave crisi dopo la morte nel 1581 del re Bayinnaung, un grande condottiero definito da alcuni storici il Napoleone della Birmania. Voravongse II pot\u00e9 essere incoronato re con il nome regale Voravongse Thammikarat Chao dopo 7 anni di reggenza del padre. Constatato il progressivo indebolimento della corte di Pegu, capitale birmana, il primo atto di Voravongse dopo la conquista del potere fu la proclamazione dell'indipendenza di Lan Xang, dopo 28 anni di dominio birmano. Negli anni che seguirono, il regno visse un periodo di pace, stabilit\u00e0 e prosperit\u00e0 come non accadeva dai tempi di Setthathirat I, che era stato sovrano dal 1550 al 1571.\nAscesa al trono.\nVoravongse II ebbe due figli, Upagnuvarat e Mom Keo. Nomin\u00f2 vicer\u00e9 ed erede al trono il primo, il cui vero nome \u00e8 sconosciuto e che \u00e8 passato alla storia come Phra Upagnuvarat, termine laotiano di vicer\u00e9. Nel 1621, il padre si rec\u00f2 a Luang Prabang per rendere omaggio alla sacra statua del Phra Bang, il palladio della monarchia di Lan Xang, lasciando Vientiane in mano all'erede. Nella vecchia capitale gli giunse notizia dei preparativi del figlio per usurpare il trono ed invi\u00f2 l'ordine di cattura ed esecuzione di Upagnuvarat, che venne informato del pericolo e fugg\u00ec da Vientiane alla testa di un piccolo esercito.\nL'esercito reale insegu\u00ec i ribelli e li raggiunse ma non riusc\u00ec a sconfiggerli. A sua volta Voravongse II raggrupp\u00f2 un'armata a Luang Prabang, alla testa della quale scese a sud per dar battaglia al figlio. Quando stava per raggiungere i ribelli, una parte dell'esercito di stanza a Vientiane e diversi aristocratici della corte si schierarono a fianco di Upagnuvarat. Resosi conto dell'inferiorit\u00e0 numerica, il sovrano si ritir\u00f2 con le proprie truppe verso Vientiane, ed in seguito fece ritorno a Luang Prabang. Il controllo della capitale rimase a Upagnuvarat che fu incoronato re di Lan Xang nel 1621. L'anno seguente Upagnuvarat invi\u00f2 degli emissari ad uccidere il padre a Luang Prabang.\nSecondo un'altra fonte, Voravongse raccolse un esercito a Luang Prabang e lo mand\u00f2 contro quello del figlio, che marciava a nord dalla capitale. La battaglia si risolse in favore delle truppe di Vientiane ed in seguito il sovrano fu abbandonato dai suoi stessi ministri, che lo avevano accompagnato a nord. Fatto prigioniero, fu giustiziato su ordine del figlio tre mesi dopo insieme al resto della famiglia e alla parte della corte che gli era rimasta fedele.\nMorte e successione.\nSi era cos\u00ec aperta una nuova crisi per Lan Xang, con lotte per la successione che si sarebbero protratte per i 15 anni successivi. Sempre nel 1622, l'usurpatore Upagnuvarat mor\u00ec in circostanze imprecisate dopo soli 9 mesi di regno. Alla sua morte segu\u00ec un nuovo scontro tra le fazioni di corte, risoltosi in favore degli aristocratici che scelsero come nuovo sovrano il figlio del vecchio re Sen Surintra, il principe Ong Lo, salito al trono con il nome regale Phothisarat II."}
{"id": "4163931", "revid": "123924944", "url": "https://it.wikipedia.org/wiki?curid=4163931", "title": "Il rapporto scomparso", "text": "Il rapporto scomparso di Ed McBain (titolo originale \"Fat Ollie's book\"), pubblicato nel 2002, \u00e8 uno degli ultimi romanzi della serie dell'87\u00ba Distretto.\nTrama.\nDel racconto \u00e8 protagonista di primo piano \"Fat Ollie\" (Ollie il ciccione) gi\u00e0 brevemente apparso in altri romanzi di McBain. Il detective Ollie \u00e8 moralmente e fisicamente l'antitesi del personaggio di Steve Carella: Weeks \u00e8 maleducato, sempre pronto ad abbuffarsi e poco amante dell'igiene, disprezza i neri, gli ebrei, gli ispanici e gli italiani, ma ama il suo lavoro che esegue con scrupolo, intelligenza e una certa dose di ironico cinismo cos\u00ec da risultare alla fine stranamente simpatico al lettore.\nQuesta volta il morto ammazzato che solitamente apre il racconto nei romanzi di McBain, non \u00e8 nell'87\u00ba distretto ma nell'altrettanto turbolento 88\u00b0, dove campeggia arrogantemente il detective di primo grado Oliver (Ollie) Wendell Weeks, per la sua strabordante mole soprannominato da tutti, ma di nascosto, Fat Ollie.\nNessuno infatti si azzarda, temendo la sua reazione, a chiamarlo cos\u00ec anche se \u00abOllie sapeva di essere grasso. Sapeva anche che, alle sue spalle, la gente lo chiamava Fat Ollie. Riteneva fosse segno di rispetto il fatto che nessuno lo chiamasse mai cos\u00ec in faccia.\u00bb\nOllie del resto ingrassa perch\u00e9 ha sempre fame e assistere a un suo pranzo \u00e8 uno spettacolo da non dimenticare:\nAgli eccessi alimentari Ollie, che in genere odia il mondo intero, unisce un atteggiamento di rifiuto razziale di tutta la societ\u00e0 e non si fa scrupolo a dichiararlo apertamente in faccia a chi egli pensi non appartenga alla condizione di wasp della quale \u00e8 orgogliosamente convinto di far parte.\nOllie \u00e8 per\u00f2 un coraggioso ed acuto detective che fra l'altro ha salvato, come egli non esita a ricordarglielo in ogni occasione, la vita di Steve Carella quando questi per recuperare il corpo di una vittima di omicidio \u00e8 imprudentemente sceso nella gabbia dei leoni dello zoo pensando che essendo sazi non lo avrebbero aggredito. Invece un grosso leone gli si era scagliato contro e solo la buona mira di Ollie gli ha evitato di finire per pranzo ai felini. Per questo Carella, pur vedendo il grasso detective come il fumo negli occhi, sopportandolo collaborer\u00e0 con lui in questo caso dove un importante politico, un consigliere comunale, \u00e8 stato ucciso mentre si apprestava a pronunciare un comizio in un teatro.\nIn realt\u00e0 per\u00f2 non \u00e8 soltanto questo delitto che interessa a Ollie ma il fatto che egli \u00e8 stato vittima di un furto. Coerentemente al suo strabordante corpo egli possiede infatti uno smisurato ego che lo ha convinto di poter scrivere, meglio di altri, un romanzo giallo. Il tocco di genialit\u00e0 \u00e8 stato quello di averlo composto e intitolato come un rapporto di polizia al suo superiore redatto da una detective, catturata da misteriosi criminali in possesso di diamanti insanguinati del valore di due milioni di dollari. La poliziotta \u00e8 riuscita a far uscire all'esterno dello scantinato in cui \u00e8 prigioniera il rapporto e adesso aspetta che vengano a salvarla.\nQuesto originale ed unico manoscritto di ben 36 pagine (pi\u00f9 che sufficienti secondo l'autore a far apprezzare il suo genio), meno l'ultimo capitolo che \u00e8 ancora da rifinire, \u00e8 ora nell'auto di servizio di Ollie che lo stava portando in copisteria quando \u00e8 stato chiamato sul luogo del delitto del politico. Il detective ha lasciato l'auto aperta e un drogato ladruncolo, Emilio Herrera, ha cos\u00ec rubato la valigetta che conteneva il \"romanzo\", immaginando che un contenitore cos\u00ec elegante (dono della sorella di Ollie) contenesse qualcosa di buono per lui.\nAlla delusione del ladrucolo alla scoperta che invece non si tratta che di carta segue per\u00f2 lo stupore di scoprire che egli ha in mano un vero rapporto di polizia, scritto in codice, che si riferisce a un ricco bottino di diamanti. Cos\u00ec il povero drogato comincia a seguire la traccia della fantasia di Ollie alla ricerca dell'immaginario tesoro e della bella detective prigioniera mentre il grasso poliziotto infuriato spende tutte le sue energie per averlo nelle mani.\nAlla fine le due indagini, quella ufficiale, dell'omicidio del politico e quella ufficiosa, del rapporto rubato, giungeranno alla loro soluzione ma Ollie non riuscir\u00e0 a far pubblicare il suo libro."}
{"id": "4163932", "revid": "110157", "url": "https://it.wikipedia.org/wiki?curid=4163932", "title": "Senza ritorno (romanzo)", "text": "Senza ritorno (titolo originale \"No Way Back\", titolo alternativo \"Hashimi's Revenge\") \u00e8 un romanzo di spionaggio del 1986 dello scrittore britannico Kenneth Royce. Il romanzo \u00e8 il seguito di \"Tutti gli uomini di Sua Maest\u00e0\" del 1985, ultimo romanzo con protagonista \"Spider\" Scott, e d\u00e0 l'avvio alla serie dedicata a George Bulman.\nTrama.\nHashimi Ross, conosciuto come \"l'Arabo\" dalle diverse polizie, uno dei pi\u00f9 pericolosi terroristi in giro per l'Europa, prepara la sua vendetta personale. La sua ragazza, Sophie, \u00e8 stata torturata e uccisa per ottenere informazioni su \"Spider\" Scott ed adesso Hashimi, dopo aver visto il cadavere all'ospedale di Winchester, vuole la morte di tutti coloro che hanno preso parte a questo delitto.\nGrazie a ci\u00f2 che pu\u00f2 raccontargli l'amico Scott, Hashimi Ross ricava gli indizi per risalire ai colpevoli, che fanno capo a Phil Deacon, gangster londinese.\nNel frattempo George Bulman, sovrintendente di Scotland Yard, in realt\u00e0 distaccato presso il servizio segreto D16, viene informato da Scott delle intenzioni dell'\"Arabo\" e riceve dal direttore del D16 l'incarico di trovare un tedesco rifugiatosi a Londra, che con le sue informazioni rischia di far cadere il governo della Germania Ovest."}
{"id": "4163933", "revid": "1305772", "url": "https://it.wikipedia.org/wiki?curid=4163933", "title": "Senza ritorno", "text": ""}
{"id": "4163939", "revid": "770987", "url": "https://it.wikipedia.org/wiki?curid=4163939", "title": "Bruno Gigliotti", "text": ""}
{"id": "4163940", "revid": "28592", "url": "https://it.wikipedia.org/wiki?curid=4163940", "title": "Sciamanismo", "text": ""}
{"id": "4163941", "revid": "592483", "url": "https://it.wikipedia.org/wiki?curid=4163941", "title": "Muir Woods", "text": ""}
{"id": "4163942", "revid": "164044", "url": "https://it.wikipedia.org/wiki?curid=4163942", "title": "K\u00e1ri Reynheim", "text": "Carriera.\nGiocatore.\nClub.\nReynheim vest\u00ec la maglia dello HB T\u00f3rshavn, prima di passare al Grand Bod\u00f8. Torn\u00f2 ancora allo HB T\u00f3rshavn, per poi trasferirsi al B36 T\u00f3rshavn. Successivamente, milit\u00f2 nelle file del S\u00f8rv\u00e1g, nuovamente dello HB T\u00f3rshavn, dell'Eidsvold Turn, del B71 Sandur, dell'AB Argir, del Fram Reykjav\u00edk e dello MB Mi\u00f0v\u00e1gur.\nNazionale.\nConta 27 presenze e 2 reti per le .\nAllenatore.\nNel 2001, fu allenatore-giocatore del B71 Sandur e nel 2004 ricopr\u00ec lo stesso incarico allo AB Argir. Dopo aver guidato il Fram T\u00f3rshavn dal 2005 al 2006, fu nuovamente allenatore-giocatore allo MB Mi\u00f0v\u00e1gur. Dal 2012, \u00e8 il tecnico dello NS\u00cd Runav\u00edk."}
{"id": "4163943", "revid": "443016", "url": "https://it.wikipedia.org/wiki?curid=4163943", "title": "\u00c9cole nationale des ponts et chauss\u00e9es", "text": ""}
{"id": "4163944", "revid": "729019", "url": "https://it.wikipedia.org/wiki?curid=4163944", "title": "Personaggi di Parasite Eve", "text": "Lista di tutti i personaggi maggiori che compaiono in \"Parasite Eve\".\nPersonaggi Mitocondriali.\n\u00c8 la prima vera Eve di tutta la serie, comparsa in \"Parasite Eve (romanzo)\".\n\u00c8 la seconda Eve, comparsa in \"Parasite Eve (videogioco)\"\n\u00c8 la terza Eve. Adottata come sorella di Aya dopo gli eventi di \"Parasite Eve II\", viveva insieme a lei come una vera famiglia in \"The 3rd Birthday\".\nParasite Eve II.\nAiuta Aya nell'esercitazioni al poligono. \u00c8 possibile incontrarlo successivamente nel gioco se si compiono determinate azioni. \nLavora all'armeria nel poligono di tiro.\n\u00c8 il direttore della MIST.\nUn collega HUNTER di Aya.\nL'unico abitante di Dryfield rimasto in vita.\nFidato cane di Douglas.\nAiuta Aya in qualche punto del gioco. Nasconde un'identit\u00e0 segreta.\nThe 3rd Birthday.\nSino all'incidente del 2000, viveva con Aya ed Eve. Come Eve, all'inizio del gioco risulta disperso.\nHa fondato e dirige l'unit\u00e0 investigativa Overdrive della CTI. Uomo generoso e pacato, si riveler\u00e0 essere invece l'antagonista principale del gioco.\nUn ex agente segreto incaricato dell'addestramento sul campo di Aya.\nIl tecnico ufficiale dell'indagine Overdrive della CTI. \u00c8 un genio del computer e riesce abilmente a decifrare codici. Nessuno conosce il suo vero nome e il suo passato.\nUn'agente speciale della CTI, ex cecchino SWAT, aiuta Aya nelle azioni sul campo.\nCapo della CTI e ex vicedirettore dell'FBI, non sembra vedere di buon occhio n\u00e9 Aya n\u00e9 il progetto Overdrive.\nUno scienziato che sembra molto interessato ai Twisted. Aiuter\u00e0 Aya nella seconda parte della storia."}
{"id": "4163945", "revid": "282094", "url": "https://it.wikipedia.org/wiki?curid=4163945", "title": "Dmitrij Sipjagin", "text": ""}
{"id": "4163947", "revid": "76928031", "url": "https://it.wikipedia.org/wiki?curid=4163947", "title": "Superstizioni", "text": ""}
{"id": "4163950", "revid": "110157", "url": "https://it.wikipedia.org/wiki?curid=4163950", "title": "Griffith Park", "text": "Il Griffith Park \u00e8 un parco cittadino situato presso la citt\u00e0 di Los Angeles. Il parco ha un'area di 17\u00a0km\u00b2 ed \u00e8 uno dei parchi urbani pi\u00f9 grandi del nord America (per fare un paragone basta pensare che il Central Park di New York ha un'area di 3,41\u00a0km\u00b2). Al suo interno si trovano il Griffith Observatory e il Greek Theatre.\nStoria.\nIl colonnello Griffith J. Griffith, immigrato scozzese che aveva fatto fortuna con l'oro in California, compr\u00f2 nel 1882 una serie di terreni nelle vicinanze del fiume Los Angeles. Nel 1896 decise di donare tali terreni alla citt\u00e0 di Los Angeles per creare un parco cittadino. Altre donazioni, avvenute negli anni successivi, hanno esteso il parco fino alle dimensioni odierne. L'uomo d'affari, alla sua morte, lasci\u00f2 un fondo per poter completare i progetti che aveva per tale area: furono cos\u00ec costruiti il Greek Theatre (aperto nel 1930) e l'Osservatorio Griffith (aperto nel 1935)."}
{"id": "4163951", "revid": "404338", "url": "https://it.wikipedia.org/wiki?curid=4163951", "title": "Fiamma ossidrica", "text": ""}
{"id": "4163953", "revid": "123293040", "url": "https://it.wikipedia.org/wiki?curid=4163953", "title": "Vyksa", "text": "Vyksa () \u00e8 una cittadina della Russia europea centro-orientale, capoluogo del \"rajon\" Vyksunskij nell'oblast' di Ni\u017enij Novgorod.\nSorge non lontano dalle rive del fiume Oka e dista circa 180 km da Ni\u017enij Novgorod.\nFondata nel 1757, ha ricevuto lo status di citt\u00e0 nel 1934 ."}
{"id": "4163960", "revid": "731511", "url": "https://it.wikipedia.org/wiki?curid=4163960", "title": "Paula Newby-Fraser", "text": "\u00c8 considerata una delle pi\u00f9 grandi triatlete di sempre che abbiano mai gareggiato.\nPaula Newby-Fraser ha vinto otto campionati del mondo di Ironman tra il 1986 ed il 1996 e ha ottenuto in carriera un numero di vittorie totali pari a 24 su distanza Ironman.\nHa detenuto il record ai campionati del mondo Ironman alla Hawaii, con un tempo di 8:50:24 dal 1992 al 2009, anno in cui Chrissie Wellington lo ha migliorato.\nRiconoscimenti.\nOltre ai suoi titoli mondiali, Paula ha ricevuto moltissimi riconoscimenti:"}
{"id": "4163962", "revid": "11959", "url": "https://it.wikipedia.org/wiki?curid=4163962", "title": "Camille Sham'un", "text": ""}
{"id": "4163969", "revid": "287204", "url": "https://it.wikipedia.org/wiki?curid=4163969", "title": "Marcel Haentjens", "text": ""}
{"id": "4163974", "revid": "729019", "url": "https://it.wikipedia.org/wiki?curid=4163974", "title": "Battaglia di Guastalla", "text": "La battaglia di Guastalla, o battaglia di Luzzara, \u00e8 stata una battaglia combattuta il 19 settembre 1734 dal Regno di Francia e dal Regno di Sardegna contro l'Austria nell'ambito della guerra di successione polacca.\nContesto.\nA seguito della morte, nel febbraio 1733, del re Augusto II di Polonia, le potenze europee intervennero diplomaticamente e militarmente per influenza la selezione del successore. I due candidati \u2013 Stanislao Leszczy\u0144ski e Federico Augusto, elettore di Sassonia \u2013 erano sostenuti il primo dal Regno di Francia ed il secondo dalla Russia e da Carlo VI, imperatore del Sacro Romano Impero.\nIl 10 ottobre 1733 la Francia - che con il trattato di Torino del settembre 1733 si era assicurata il sostegno del Regno di Sardegna promettendo a Carlo Emanuele III di Savoia il Ducato di Milano - dichiar\u00f2 guerra all'Austria e al Principato di Sassonia invadendo la Renania e i territori del Nord Italia posti sotto il dominio asburgico.\nLe forze franco-sarde raggiunsero Milano nell'ottobre 1733 e occuparono senza grandi difficolt\u00e0 la Lombardia. Nella primavera del 1734 gli austriaci tentarono una controffensiva ma vennero sconfitti nella battaglia di Colorno e nella pi\u00f9 decisiva battaglia di San Pietro. Nel settembre dello stesso anno, il feldmaresciallo Dominik von K\u00f6nigsegg-Rothenfels (che aveva sostituito il conte Claudio Florimondo di Mercy, ucciso a San Pietro) lanci\u00f2 un'improvvisa offensiva, ottenendo una vittoria nei pressi di Quistello. Le forze franco-sarde si ritirarono verso Guastalla, fortificando la loro posizione tra il torrente Crostolo ed il Po.\nLa battaglia.\nIl 19 settembre K\u00f6nigsegg ordin\u00f2 di attaccare le forze franco-sarde. Ne scatur\u00ec una violenta battaglia durante la quale il secondo di K\u00f6nigsegg, il principe Federico Luigi di W\u00fcrttemberg-Winnental, venne ucciso mentre guidava una carica di cavalleria.\nDopo ore di scontri K\u00f6nigsegg, a corto di munizioni, ordin\u00f2 alle sue truppe di ritirarsi verso Luzzara.\nConseguenze.\nLa battaglia di Guastalla fu particolarmente cruenta ed entrambe le parti subirono ingenti perdite. Carlo Emanuele III e i comandanti francesi, ottenuti rinforzi, tentarono di attaccare le posizioni austriache sulla riva nord del Po ma K\u00f6nigsegg si ritir\u00f2 verso Mantova."}
{"id": "4163978", "revid": "256896", "url": "https://it.wikipedia.org/wiki?curid=4163978", "title": "Trattato di Torino (1733)", "text": "Il trattato di Torino, firmato a Torino nel settembre 1733, fu un accordo segreto tra il Regno di Francia e Carlo Emanuele III di Savoia, re di Sardegna.\nCon l'accordo la Francia prometteva a Carlo Emanuele il ducato di Milano in cambio di aiuto militare nella guerra di successione polacca. In particolare il re di Sardegna si impegnava a garantire il passaggio delle truppe francesi sul proprio territorio e ad fornire assistenza contro l'Austria. "}
{"id": "4163980", "revid": "287204", "url": "https://it.wikipedia.org/wiki?curid=4163980", "title": "Michael McClune", "text": "Nel 2007 riceve una wild card per il tabellone principale degli US Open, ma viene subito eliminato dall'argentino Juan Ignacio Chela in tre set.\nIl 19 agosto 2012, sconfiggendo il connazionale Jack Sock nel turno decisivo delle qualificazioni, accede al tabellone principale del Winston-Salem Open 2012 nel cui primo turno ha la meglio sul colombiano Alejandro Falla aggiudicandosi il primo match in un evento del circuito maggiore dell'ATP."}
{"id": "4163985", "revid": "767487", "url": "https://it.wikipedia.org/wiki?curid=4163985", "title": "Parasite Eve (film)", "text": " \u00e8 un film del 1997 diretto da Masayuki Ochiai, tratto dall'omonimo romanzo di Hideaki Sena. Distribuito nel 1997, due anni dopo la pubblicazione del romanzo, il film non \u00e8 mai stato doppiato in altre lingue ed \u00e8 stato distribuito a livello internazionale sottotitolato in inglese. Uscito per un breve periodo nella sale americane, il 28 luglio del 2000, \u00e8 stato distribuito dalla A.D. Vision negli Stati Uniti d'America e dalla Fuji TV in Europa in formato DVD rispettivamente nel 2001 e nel 2004 \nTrama.\nToshiaki Nagishima \u00e8 un ricercatore nonch\u00e9 divulgatore scientifico della Pharmaceutical Sciences. Il suo lavoro consiste soprattutto nello studio dei mitocondri. \u00c8 sposato con Kiyomi da almeno un anno e, a causa del suo lavoro, si dimentica del loro primo anniversario. Kiyomi va a trovarlo sul posto di lavoro ma rimane delusa di tale dimenticanza e, fuggendo in macchina, ha un incidente e finisce in coma irreversibile.\nIl prelievo dei reni \u00e8 l'unica possibilit\u00e0 che ha Toshiaki di fare ancora del bene per sua moglie, dato che questa era la sua volont\u00e0, ma egli \u00e8 restio a sospendere le cure che la tenevano in vita. Perci\u00f2 prende la decisione di farlo, solo a una condizione: che assieme ai reni, le sia prelevato anche il fegato, per poterlo tenere con s\u00e9 e coltivarne le cellule, in modo da mantenerla per sempre in vita accanto a s\u00e9.\nA fare tale contratto verbale, sar\u00e0 il dottor Takashi Yoshizumi, che seguendo le sue direttive gli manda il fegato della moglie in laboratorio. Intanto il rene viene trapiantato in una ragazza di appena 14 anni, Mariko Anzai. Toshiaki controlla cos\u00ec i dati fisiologici degli epatociti della moglie e scopre che questi avevano valori molto elevati in relazione all'alto tasso di attivit\u00e0 mitocondriale delle suddette cellule.\nQuindi, mette queste in coltura, chiamando il campione Eve, e dopo un po', scopre che questo si era riprodotto, fino a formare agglomerati pulsanti, in cui addirittura in uno compare la faccia di Kiyomi che cerca di comunicare con lui. Intanto Mariko ancora convalescente all'ospedale, dopo l'intervento, soffre di terribili incubi. Il dottor Yoshizumi, quindi cerca di farsi dire da Toshiaki che cosa aveva fatto del fegato della moglie, senza per\u00f2 ricevere risposta.\nIntanto, la collega di laboratorio del ricercatore, Sachiko Asakura, si introduce nel laboratorio di questi dopo aver sentito un rumore sospetto, e viene cos\u00ec a contatto con una goccia di una strana sostanza arancione, che le penetra nell'orecchio. Cos\u00ec Takashi, tornato sul posto di lavoro, trova tutto in disordine, ma assieme a lui si materializza una presenza: sua moglie Kiyomi, o almeno una sua copia di origine cellulare, che lo seduce e lo obbliga a fare l'amore con lei.\nTakashi, intorpidito dall'atto sessuale, torna a casa dove trova alcune lettere segrete della moglie, in cui questa parlava di una strana voce che sentiva e di come questa fosse cattiva. Quindi il ricercatore pone in relazione i due fatti e, avendo capito di essere stato raggirato dall'essere, mette a soqquadro per la rabbia il laboratorio. Dopo che la sua furia si \u00e8 in parte placata, incontra Asakura, che lo invita a seguirlo a una conferenza.\nQui questa si rivela al mondo come l'Eva mitocondriale, e annuncia che le sue intenzioni erano quelle di produrre l'essere vivente definitivo, che avrebbe eliminato la razza umana, per prenderne il posto come organismo dominante. Quindi d\u00e0 fuoco con i suoi poteri al direttore della conferenza, e la sostanza arancione abbandona il corpo di Asakura. Takashi e Yoshizumi (anche lui accorso alla conferenza) la recuperano e si recano in ospedale, sapendo che le intenzioni di Eva erano quelle di introdurre il suo zigote fecondato nell'utero della trapiantata (Mariko).\nAll'ospedale accade un finimondo, ed Eva rapisce la ragazzina, uccidendo parecchie persone. La storia si conclude sul tetto dell'edificio, dove il mostro cerca di convincere Takashi che l'amore che provava Kiyomi per lui, in realt\u00e0 era solo una sua architettura, per potergli permettere di fare il passo successivo nella sua evoluzione. Ma il ricercatore non bada a queste parole e abbraccia l'essere, pur andando a fuoco, rivelando in Eva, tutto l'amore che Kiyomi veramente provava per lui. I due svaniscono in una grossa fiammata, che riduce entrambi in cenere.\nDifferenze rilevanti con il romanzo.\nIl romanzo comincia subito con la morte di Kiyomi in un incidente stradale contro un palo del telefono, e non contro un camion.\nYoshizumi e Takashi si incontrano solo alla fine del romanzo quando devono salvare Mariko da Eve, e il prelievo del fegato, viene fatto da un amico medico di questo secondo.\nAsakura brucia dopo aver svolto il suo compito alla conferenza, ma viene salvata da Toshiaki con un estintore. Non partecipa quindi al salvataggio di Mariko.\nEve si fa sentire per tutto il romanzo, tramite una voce eterea che fa soliloqui sul come stava procedendo il piano segreto.\nNel finale, Eve riesce a far partorire a Mariko suo figlio, che per\u00f2 viene ucciso dagli stessi mitocondri della linea maschile di Toshiaki, introdotti nello zigote, tramite i suoi stessi spermatozoi. Il ricercatore quindi si fonde con l'essere, uccidendo entrambi, prima che questi uccida tutte le persone accorse a salvare Mariko.\nColonna sonora.\nLa colonna sonora del film \u00e8 stata composta da Joe Hisaishi."}
{"id": "4163987", "revid": "986213", "url": "https://it.wikipedia.org/wiki?curid=4163987", "title": "Fran\u00e7ois de Franquetot de Coigny", "text": "Biografia.\nNasce nel castello di Coigny, nei pressi di Coutances (in Normandia), da Robert-Jean de Coigny e da Marie-Fran\u00e7oise de Matignon. Suo zio era Charles-Auguste de Goyon-Matignon (maresciallo di Francia) ed era legato da parentela anche con Giacomo I di Monaco.\nCome suo padre inizi\u00f2 una rapida carriera militare in giovane et\u00e0: brigadiere nel 1702, maresciallo di campo nel 1703 e tenente generale nel 1709.\nCombatt\u00e9 con successo nella guerra di successione polacca ottenendo importanti vittorie contro gli austriaci a San Pietro e Guastalla.\nNominato maresciallo di Francia nel 1734, durante la guerra di successione austriaca sostitu\u00ec il parigrado Fran\u00e7ois-Marie de Broglie difendendo le posizioni francesi sul Reno.\nVita privata.\nIl 4 dicembre 1699 spos\u00f2 Henriette de Montbourcher du Bordage dalla quale ebbe tre figli:\nAnche suo nipote Fran\u00e7ois-Henri de Franquetot de Coigny sar\u00e0 nominato maresciallo di Francia."}
{"id": "4163992", "revid": "454033", "url": "https://it.wikipedia.org/wiki?curid=4163992", "title": "Ernest Fran\u00e7ois Auguste Fourneau", "text": ""}
{"id": "4163999", "revid": "1861950", "url": "https://it.wikipedia.org/wiki?curid=4163999", "title": "Arik Air", "text": "Arik Air \u00e8 una compagnia aerea nigeriana che opera principalmente da due hub all'aeroporto Internazionale Murtala Muhammed di Lagos e all'aeroporto Internazionale Nnamdi Azikiwe di Abuja. La sede principale di Arik Air \u00e8 l'Arik Air Aviation Center sul terreno dell'aeroporto Internazionale Murtala Muhammed di Ikeja. Arik Air serve una rete di destinazioni regionali e di medio raggio in Africa.\nStoria.\nI primi anni.\nIl 3 aprile 2006, Arik Air ha rilevato le ex strutture della Nigeria Airways a Lagos, circa tre anni dopo la sua liquidazione, e ha iniziato i lavori di ricostruzione. Il 14 giugno 2006, Arik ha preso in consegna 2 nuovi Bombardier CRJ 900 per volare su rotte nazionali in tutta la Nigeria e, nell'estate 2006, 2 Boeing 737-300 ex-United Airlines e 3 Bombardier CRJ200 da 50 posti.\nNell'agosto 2006, il Ministero federale dell'aviazione ha concesso ad Arik Air l'autorizzazione per volare verso Trinidad e Tobago e Amsterdam, Londra e Madrid in Europa. Inoltre, la compagnia aveva programmato di volare ad Atlanta, Miami e Houston negli Stati Uniti e Birmingham nel Regno Unito. Il 30 ottobre 2006, Arik Air ha iniziato i voli passeggeri di linea tra Lagos e Abuja utilizzando i CRJ 900. Le operazioni di volo per Calabar sono iniziate il 15 novembre 2006 e i servizi per Benin City ed Enugu il 7 gennaio 2007. La compagnia aerea era interamente di propriet\u00e0 di Ojemai Investments.\nIl 4 aprile 2008, Arik Air ha ottenuto il permesso di volare negli Stati Uniti dal Dipartimento dei trasporti degli Stati Uniti. Arik Air ha iniziato le operazioni internazionali per Londra-Heathrow il 15 dicembre 2008, utilizzando un Airbus A340-500 in wet lease da Hi Fly. Ha aggiunto Johannesburg il 1\u00ba giugno 2009, New York JFK il 30 novembre 2009 e Dubai il 28 luglio 2014.\nLa sussidiaria Arik Niger (codice IATA: Q9) ha iniziato le operazioni nell'aprile 2009, ma \u00e8 stata chiusa nel febbraio 2010.\nSviluppi dal 2010.\nArik Air ha trasportato il suo 5 milionesimo passeggero il 6 agosto 2010 e il 18 settembre 2012 il suo 10 milionesimo passeggero, entrambi sui voli tra Johannesburg e Lagos. Il 20 settembre 2012, la compagnia ha annullato tutte le sue operazioni nazionali dopo che i funzionari dell'aviazione hanno fatto irruzione nell'ufficio della compagnia aerea a Lagos, in Nigeria. I voli sono ripresi il 23 settembre. Arik Air aveva effettuato un ordine per cinque Boeing 777-300ER, che \u00e8 stato annullato nel 2011. La compagnia ha quindi effettuato un ordine per due Boeing 747-8I nel 2013. Tuttavia, all'inizio del 2017, ha convertito gli ordini del 747-8I in due Boeing 787-9 Dreamliner. Arik Air sarebbe dovuta essere l'ultimo cliente per il 747-8 in versione passeggeri. La conversione dell'ordine 747-8 in Dreamliners \u00e8 avvenuta poco dopo che la compagnia aerea, a causa del grave stress finanziario e della maggior parte degli aeromobili non operativi, era stata rilevata dalla Asset Management Corporation of Nigeria (AMCON) all'inizio del 2017, ritenendo che la compagnia aerea fosse troppo grande per fallire. Dall'acquisizione, tutti i voli in partenza dall'Africa, insieme ai voli per il O.R. Tambo International Airport, sono stati gradualmente sospesi. Da allora, AMCON sta gradualmente rilanciando e stabilizzando la compagnia aerea e le sue operazioni.\nFusione con Aero Contractors e Rebranding.\nA causa del debito di Arik Air, sono stati avviati i contatti per una fusione con Aero Contractors. \u00c8 stato anche rivelato che, dopo la fusione, la nuova compagnia sar\u00e0 rinominata \"Nigeria Eagle\" (o NG Eagle), con alcuni degli aerei gi\u00e0 ridipinti per rappresentare la nuova livrea. Molti ipotizzano che sia un altro tentativo di ristabilire una compagnia aerea nazionale da parte di AMCON, anche se i funzionari hanno smentito, riferendo che si tratta solo di una start-up.\nFlotta.\nFlotta attuale.\nA gennaio 2022 la flotta di Arik Air \u00e8 cos\u00ec composta:\nFlotta storica.\nArik Air operava in precedenza con i seguenti aeromobili:"}
{"id": "4164000", "revid": "322321", "url": "https://it.wikipedia.org/wiki?curid=4164000", "title": "Cristina Parodi Live", "text": "Cristina Parodi Live \u00e8 stato un programma televisivo condotto da Cristina Parodi e trasmesso in diretta dal 10 settembre al 21 dicembre 2012 su LA7.\nLa trasmissione.\nIl programma, presentato da Cristina Parodi appena passata a LA7, occupava la fascia pomeridiana dell'emittente ed \u00e8 iniziato il 10 settembre 2012.\nInizialmente la trasmissione era divisa in due parti: \"Cristina Parodi Live\" in onda dalle 14.00 alle 15.50 e \"Cristina Parodi Cover\" dalle 17.50 alle 18.20; le due parti erano inframezzate dal telefilm francese \"Il commissario Cordier\".\nLa prima parte (\"Cristina Parodi Live\") in onda dalle 14.00 alle 15.50, si concentrava sui principali avvenimenti del giorno, appena enunciati dal TG LA7, discussi con degli opinionisti nello spazio \"Bianco e Nero\"; seguiva lo spazio \"Fratelli d'Italia\" in cui alcuni giornalisti stranieri che vivono e lavorano in Italia, ospiti fissi del programma, commentavano i fatti di politica, attualit\u00e0 e cronaca del nostro Paese, confrontandosi anche con alcuni ospiti ed infine il \"Live con\", un'intervista faccia a faccia della conduttrice che ogni giorno si confrontava con una diversa personalit\u00e0 del mondo del cinema, della musica, della televisione, della cultura, della politica o dello sport.\nLa seconda parte (\"Cristina Parodi Cover\") in onda dalle 17.50 alle 18.20 era invece incentrata su tematiche di costume ed aveva il compito di fare da traino al programma \"I men\u00f9 di Benedetta\" condotto dalla sorella della presentatrice, Benedetta.\nDopo un mese di trasmissione, in seguito ai bassi ascolti registrati, la trasmissione venne fusa in un unico segmento, che ha portato alla cancellazione di \"Cristina Parodi Cover\".\nIl nuovo \"Cristina Parodi Live\" andava in onda dalle 14.00 alle 16.30.\nIl 26 novembre il programma, per tentare di alzare gli ascolti, sempre molto bassi rispetto alla media della rete anche dopo l'unione dei due segmenti, ha apportato nuove modifiche nella scenografia e negli argomenti trattati, iniziando anche a parlare, oltre che di politica, cronaca ed attualit\u00e0, anche di temi pi\u00f9 leggeri come gossip, moda, tendenze, spettacolo ed introducendo anche nuovi ospiti fissi come Diego Passoni, Alba Parietti, Francesca Cipriani e la comica Katia Follesa che chiudeva il programma con degli sketch satirici.\nNonostante le modifiche apportate, per\u00f2, gli ascolti non migliorano (rimanendo sempre sulla media del 2%, con picchi negativi del 1,7%) e il 19 dicembre 2012 la conduttrice ha annunciato la chiusura della trasmissione dopo appena quattro mesi di programmazione."}
{"id": "4164002", "revid": "111123537", "url": "https://it.wikipedia.org/wiki?curid=4164002", "title": "Marie Ohier", "text": "Partecip\u00f2 ai Giochi della II Olimpiade di Parigi nelle gare di \"singolo, una palla\" e \"singolo, due palle\". In entrambe le gare non riusc\u00ec a classificarsi.\nAi tornei di croquet olimpico parteciparono i suoi cugini Jeanne Filleaul-Brohy, Jacques Sautereau e Marcel Ha\u00ebntjens."}
{"id": "4164004", "revid": "767487", "url": "https://it.wikipedia.org/wiki?curid=4164004", "title": "Taglio di diamanti", "text": "Taglio di diamanti (\"Rough Cut\") \u00e8 un film del 1980 diretto da Don Siegel. Tra gli interpreti principali figurano Burt Reynolds, Lesley-Anne Down e David Niven.\nTrama.\nUn astuto ladro si fa aiutare da una bella cleptomane per giocare a guardie e ladri con un ispettore di Scotland Yard che vuol finire in gloria la carriera. Tutti e tre fanno il doppio gioco. Diventeranno soci."}
{"id": "4164020", "revid": "47767", "url": "https://it.wikipedia.org/wiki?curid=4164020", "title": "Hermenegild", "text": ""}
{"id": "4164021", "revid": "23", "url": "https://it.wikipedia.org/wiki?curid=4164021", "title": "Vanadium-dravite", "text": ""}
{"id": "4164022", "revid": "125211841", "url": "https://it.wikipedia.org/wiki?curid=4164022", "title": "Scandalo Harken Energy", "text": "Con scandalo Harken Energy ci si riferisce a una serie di operazioni poste in essere nel corso del 1990 che coinvolsero la Harken Energy. Tali operazioni furono accusate di coinvolgimenti con questioni relative all'insider trading. Bench\u00e9 non fossero scoperti illeciti dalle autorit\u00e0 inquirenti, la questione gener\u00f2 aspre polemiche politiche."}
{"id": "4164026", "revid": "1414688", "url": "https://it.wikipedia.org/wiki?curid=4164026", "title": "Jeanne Filleaul-Brohy", "text": "Partecip\u00f2 ai Giochi della II Olimpiade di Parigi nelle gare di \"singolo, una palla\", dove non si classific\u00f2, e di \"singolo, due palle\", dove giunse quinta.\nAi tornei olimpici di croquet parteciparono anche suo fratello Marcel Ha\u00ebntjens e i suoi cugini Marie Ohier e Jacques Sautereau."}
{"id": "4164028", "revid": "599013", "url": "https://it.wikipedia.org/wiki?curid=4164028", "title": "Larry Woods", "text": "Carriera professionistica.\nWoods fu scelto nel corso del quarto giro del Draft 1971 dai Detroit Lions. Nella sua seconda stagione da professionista divenne titolare ai Lions disputando 12 partite. Nel 1973, Larry pass\u00f2 ai Miami Dolphins e nella sua unica stagione in Florida vinse il Super Bowl VIII quando i Dolphins sconfissero i Minnesota Vikings 24-7 il 13 gennaio 1974. La stagione successiva, Woods gioc\u00f2 ai New York Jets dove funse principalmente da defensive tackle di riserva e da giocatore degli special team. Nel 1976, Larry si trasfer\u00ec nella neonata franchigia dei Seattle Seahawks con cui disput\u00f2 l'ultima stagione della carriera.\nVittorie e premi.\nVincitore del Super Bowl VIII"}
{"id": "4164041", "revid": "599013", "url": "https://it.wikipedia.org/wiki?curid=4164041", "title": "Jacques Sautereau", "text": "Partecip\u00f2 ai Giochi della II Olimpiade di Parigi nelle gare di \"singolo, una palla\", dove non si classific\u00f2, e di \"singolo, due palle\", dove vinse la medaglia di bronzo.\nAi tornei olimpici di croquet parteciparono anche i suoi cugini Marcel Ha\u00ebntjens, Marie Ohier e Jeanne Filleaul-Brohy."}
{"id": "4164043", "revid": "767487", "url": "https://it.wikipedia.org/wiki?curid=4164043", "title": "Roger Touhy, Gangster", "text": "Roger Touhy, Gangster \u00e8 un film statunitense del 1944 diretto da Robert Florey.\n\u00c8 basato sulla vita del gangster di Chicago Roger Touhy.\nProduzione.\nIl film, diretto dallo specialista di film noir Robert Florey su una sceneggiatura di Jerome Cady e Crane Wilbur, fu prodotto da Twentieth Century Fox Film Corporation Anche se la storia \u00e8 stata romanzata, Touhy vinse una causa contro lo studio per diffamazione. Dopo sei anni, ottenne in giudizio 15.000 dollari, anche se la Fox fu in grado di distribuire poi il film con profitto all'estero senza ripercussioni legali.\nDistribuzione.\nIl film fu distribuito negli Stati Uniti nel 1944 al cinema dalla Twentieth Century Fox.\nAlcune delle uscite internazionali sono state:"}
{"id": "4164050", "revid": "599013", "url": "https://it.wikipedia.org/wiki?curid=4164050", "title": "Maurice Vignerot", "text": "Partecip\u00f2 ai Giochi della II Olimpiade di Parigi nella gara di \"singolo, due palle\", dove vinse la medaglia d'argento."}
{"id": "4164053", "revid": "1318658", "url": "https://it.wikipedia.org/wiki?curid=4164053", "title": "Hierbamala", "text": "La Hierbamala \u00e8 un gruppo reggae/rocksteady/patchanka italiano. La band \u00e8 in attivit\u00e0 dal 1998.\nIl gruppo.\nHierbamala nasce nell'estate del 1998, continuazione di una precedente esperienza, il Clan de Gajet, del 1994. Ispiratore della band \u00e8 Pindi (Carlo Premdhyan Sandrin), gi\u00e0 front man dei Running Stream, gruppo d'\u00e8lite del nuovo rock psichedelico della seconda met\u00e0 degli anni '80 con due album all'attivo e un ottimo successo di critica.\nLa prima fase: 1998-2008.\nIn questo periodo Hierbamala registra due album e un singolo, partecipa a diversi eventi, concerti, e modifica pi\u00f9 volte la formazione. Hierbamala suona dal vivo con Bassistinti, Vallanzaska, Harddiskaunt, Stiliti, Ganjamama, ChopChop Band, KrikkaReggae, Rufus Rafcat, NudaFolla, Monza Inna da Yard, Skastory, Ganja Cookies Sound System, Mama Alma, Jamaica Red Stripes, Risin Family e altre bande ska e reggae del circuito.\nLa Hierbamala \u00e8 stato il primo gruppo a usufruire in modo originale dell'allora nuova tecnologia dell'MP3\nvia bluethoot. In occasione di un loro concerto tenutosi il 18 giugno del 2007 a Varano Borghi, in provincia di Varese, un cartello informava che chi avesse avuto il dispositivo Bluetooth acceso avrebbe ricevuto in regalo il nuovo singolo del gruppo in formato MP3, \"Vendifumo\".\nDopo il successo del singolo \"Vendi Fumo\" del 2004 e il successivo album \"Magia\", Hierbamala sale sul palco della pi\u00f9 importante manifestazione reggae europea, il Rototom Sunsplash.\nNel settembre del 2008 la band si scioglie per quasi tre anni.\nLa seconda fase: dal 2011 al 2015.\nNel luglio del 2011 la Hierbamala si riunisce, cambiando tre musicisti. Rimangono le due colonne della formazione storica, Carlo PD Sandrin e Hierba Levi Papa Tambo, nonch\u00e9 Hierba Alba, subentrato alla batteria nel 2001. Riprendono i concerti, con un ottimo riscontro del pubblico. Nel 2014 esce il nuovo disco autoprodotto, Hic Sunt Leones. Il disco riceve un'accoglienza calorosa e ottime recensioni. Segue quindi una lunga serie di concerti su palchi di ogni dimensione, dai locali di provincia a vari festival all'aperto. Alla band si unisce una sezione di fiati composta da Biagio \"Biagione\" Giudici al trombone e Matt Price alla tromba.\nDal 2015 ad oggi.\nIl 2015 \u00e8 ancora una volta un anno di cambiamenti importanti: lo storico fonico del gruppo Marco \"Hierba kiri\" Chierichetti rinuncia al suo incarico, e il suo posto viene preso da Alberto \"Albion\" Taverna, ma soprattutto Hierba Teo e Hierba Ale lasciano la band. Prendono il loro posto due nuovi membri, Davide \"Ska\" Scaffetti alla chitarra e ai cori e Riccardo \"Rigo\" Bert alle tastiere, che portano grande entusiasmo e nuove energie nel gruppo. Viene aggiunta anche una sezione di cori femminili, composta dalle Hierbasisters, Elisa Luzardi e Daniela Fio.\nLa Hierba attualmente sta realizzando il nuovo progetto OmniaSuntCommunia che vuole coinvolgere diversi piani di comunicazione lavorando in video dallo hierbabunker.\nDiscografia.\nLa Hierbamala ha registrato ad oggi tre album e un singolo\nOra d'aria a Babylon.\nNell'estate del 2000 la Hierbamala registra il suo primo album, a Varese nello studio di Joe Pasquetti. \nCarlo PD Sandrin voce e chitarra ritmica,\nKris Dubalieri chitarra solo e back vocals,\nHierba Levi Papa Tambo percussioni e back vocals,\nMax Massi batteria,\nFabio Ottaviano basso,\nFabrizio Tigros Arbore tastiere e back vocals\nTracklist\nVendi Fumo.\nNel 2004 presso lo studio Il Kantiere di Verbania, Hierbamala registra un brano per farne un singolo da radio. \u00c8 \"Vendi Fumo\", pezzo che funziona e che per quasi un anno viene suonato ogni mattina nel programma satirico di Radio Popolare Network \"Sansone l'arruffapopoli\", e nella trasmissione-cult di Rai Radio 2 \"Caterpillar\".\nLa formazione con la quale il gruppo incide il singolo \u00e8 la stessa che porter\u00e0 al successivo album nel 2007.\nIn questo periodo si colloca la collaborazione con Giulio Rizzi, Dj, Vj e speaker radiofonico che produce il video radio edit di Vendi Fumo.\nMagia.\nSulla scia del singolo \"Vendi Fumo\" il gruppo incide altri tre pezzi destinati a un EP, nello studio Sauna di Varano Borghi. Ma dopo una lunga gestazione, nel 2007 esce invece un album completo, \"Magia\".\nFabrizio Alba Albanese, batteria \nFrancesco Cetzko Marchese, basso \ne l'ingresso del fonico Marco Kiri Chierichetti\nTracklist\nHic Sunt Leones.\nNell'estate del 2012, la Hierbamala inizia a incidere a Mergozzo, negli studi dello storico fonico Hierba Kiri, il terzo album in studio. Le registrazioni durano circa un anno e mezzo. La grafica del disco \u00e8 opera dell'artista Simone Berrini, amico e fan del gruppo.\nLa formazione che registra Hic Sunt Leones \u00e8 composta da Hierba Pindi, Hierba Tambo, Hierba Alba, Hierba Feibb, Hierba Teo e Hierba Ale, con la partecipazione speciale di una sezione di fiati composta da Biagio \"Biagione\" Giudici al trombone, Matt Price alla tromba e Federico pessina al sax.\nTracklist"}
{"id": "4164055", "revid": "1566286", "url": "https://it.wikipedia.org/wiki?curid=4164055", "title": "Steve Suissa", "text": ""}
{"id": "4164056", "revid": "287204", "url": "https://it.wikipedia.org/wiki?curid=4164056", "title": "Roland Woolsey", "text": "Carriera professionistica.\nWoolsey fu scelto nel corso del quarto giro del Draft 1975 dai Dallas Cowboys. Con essi rimase una stagione disputando tutte le 14 partite in cui ritorn\u00f2 sei punt per 25 yard totali e 12 kickoff per 247 yard totali. Nel 1976, Roland pass\u00f2 alla neonata franchigia dei Seattle Seahawks. Con essi disput\u00f2 la miglior stagione della carriera mettendo a segno 4 intercetti in 14 partite. Le ultime due stagioni le trascorse con i Cleveland Browns e i St. Louis Cardinals."}
{"id": "4164058", "revid": "767487", "url": "https://it.wikipedia.org/wiki?curid=4164058", "title": "The Eve of St. Mark", "text": "The Eve of St. Mark \u00e8 un film statunitense del 1944 diretto da John M. Stahl.\n\u00c8 un film di guerra ambientato durante la seconda guerra mondiale e basato sull'omonima opera teatrale di Maxwell Anderson. Il titolo deriva dalla leggenda di St Mark's Eve e dal titolo di una poesia incompiuta del 1819 di John Keats.\nProduzione.\nIl film, diretto da John M. Stahl su una sceneggiatura di George Seaton con il soggetto di Maxwell Anderson (autore del dramma teatrale), fu prodotto da Twentieth Century Fox Film Corporation e girato nei 20th Century Fox Studios a Century City in California Il titolo completo fu \"Maxwell Anderson's The Eve of St. Mark\".\nDistribuzione.\nIl film fu distribuito negli Stati Uniti nel 1944 al cinema dalla Twentieth Century Fox. \u00c8 stato poi pubblicato in DVD negli Stati Uniti dalla Forgotten Hollywood. \u00c8 stato distribuito anche in Portogallo con il titolo \"V\u00e9spera de S. Marcos\"."}
{"id": "4164060", "revid": "117762507", "url": "https://it.wikipedia.org/wiki?curid=4164060", "title": "Chr\u00e9tien Waydelich", "text": "Partecip\u00f2 ai Giochi della II Olimpiade di Parigi nella gara di \"singolo, una palla\", dove vinse la medaglia di bronzo, e nella gara di \"singolo, due palle\", dove vinse la medaglia d'oro."}
{"id": "4164061", "revid": "47767", "url": "https://it.wikipedia.org/wiki?curid=4164061", "title": "Mave", "text": ""}
{"id": "4164062", "revid": "47767", "url": "https://it.wikipedia.org/wiki?curid=4164062", "title": "Meave", "text": ""}
{"id": "4164065", "revid": "144796", "url": "https://it.wikipedia.org/wiki?curid=4164065", "title": "Lothar Joseph Dominik von K\u00f6nigsegg-Rothenfels", "text": "Biografia.\nI primi anni.\nFiglio del conte Leopold Wilhelm von K\u00f6nigsegg-Rothenfels e di Maria Polyxena, contessa di Scherffenberg, studi\u00f2 presso la scuola gesuitica di Besan\u00e7on e all'et\u00e0 di 16 anni venne ordinato sacerdote capitolare a Salisburgo e successivamente a Passavia. Inviato a Roma per completare la propria istruzione, abbandona gli studi per arruolarsi nell'esercito del Sacro Romano Impero impegnato a combattere i turchi in Ungheria.\nLa carriera militare.\nTra il 1691 ed il 1699 serve nel reggimento dei corazzieri \"Hohenzollern\". Due anni dopo partecipa alla guerra di successione spagnola sotto il comando del principe Eugenio di Savoia.\nPromosso \"Generalfeldwachtmeister\" e poi \"Feldmarschalleutnant\", K\u00f6nigsegg si distingue nell'assedio di Torino e riceve il comando della fortezza di Mantova.\nAl termine della guerra gioca un ruolo importante nei negoziati che porteranno alla pace di Rastatt.\nLa carriera diplomatica.\nNominato comandante delle forze asburgiche nei Paesi Bassi del Sud, nel 1718 serve come ambasciatore a Parigi e a Varsavia.\nNel 1722 K\u00f6nigsegg diventa comandante in Transilvania e l'anno seguente (il 16 ottobre 1723) viene nominato feldmaresciallo.\nIn seguito torna all'attivit\u00e0 diplomatica a L'Aia e a Madrid.\nLa guerra di successione polacca.\nDurante la guerra di successione polacca, gli viene conferito il comando supremo delle forze austriache in Italia dopo la morte di Claudio Florimondo di Mercy. Sconfitto nella battaglia di Guastalla del settembre 1734 \u00e8 costretto a ritirarsi nel Tirolo.\nNel 1736, dopo la morte di Eugenio di Savoia, K\u00f6nigsegg gli succede come presidente del Consiglio di guerra di Corte (\"Hofkriegsrat\").\nCaduta e riabilitazione.\nDurante la guerra russo-turca nel 1737 assume il comando delle forze austriache ma a seguito di una dura sconfitta K\u00f6nigsegg \u00e8 costretto a dimettersi.\nRiabilitato da Maria Teresa d'Austria, viene nominato Oberst-Land- und Hauszeugmeister e in questa veste negozia la ritirata delle truppe francesi da Praga nel 1743 durante la guerra di successione austriaca.\nNel 1744 viene nominato comandante supremo delle forze asburgiche nei Paesi Bassi austriaci conducendo le forze austriache nella battaglia di Fontenoy del maggio 1745. Sconfitto e ferito in combattimento torna a Vienna dove morir\u00e0 nel 1751."}
{"id": "4164066", "revid": "599013", "url": "https://it.wikipedia.org/wiki?curid=4164066", "title": "Georges Johin", "text": "Partecip\u00f2 ai Giochi della II Olimpiade di Parigi nella gara di \"singolo, una palla\", dove vinse la medaglia d'argento, e nella gara di \"doppio\", dove vinse la medaglia d'oro con Gaston Aumoitte."}
{"id": "4164069", "revid": "110157", "url": "https://it.wikipedia.org/wiki?curid=4164069", "title": "Boleho\u0161\u0165", "text": "Boleho\u0161\u0165 \u00e8 un comune della Repubblica Ceca facente parte del distretto di Rychnov nad Kn\u011b\u017enou, nella regione di Hradec Kr\u00e1lov\u00e9."}
{"id": "4164070", "revid": "287204", "url": "https://it.wikipedia.org/wiki?curid=4164070", "title": "Bolehost", "text": ""}
{"id": "4164072", "revid": "827882", "url": "https://it.wikipedia.org/wiki?curid=4164072", "title": "Bridgeport Sound Tigers", "text": "I Bridgeport Sound Tigers sono una squadra di hockey su ghiaccio dell'American Hockey League con sede nella citt\u00e0 di Bridgeport, nel Connecticut. Nati nel 2001 sono affiliati ai New York Islanders, franchigia della National Hockey League, e disputano il loro incontri casalinghi presso la Webster Bank Arena.\nStoria.\nI Sound Tigers si unirono alla American Hockey League nel 2001, stipulando un accordo per la concessione della pista valida fino al termine della stagione 2020-21. Nel primo anno di vita della franchigia arrivarono subito dei successi importanti, come la vittoria della propria division, il primo posto in classifica al termine della stagione regolare e il titolo della Eastern Conference; tuttavia nelle finali della Calder Cup del 2002 furono sconfitti dai Chicago Wolves.\nDa quell'anno in poi non riuscirono pi\u00f9 a superare il secondo turno dei playoff. Nella stagione 2011-2012 conquistarono il titolo nella Northeast Division, dieci anni dopo il primo titolo divisionale. La parola \"Sound\" inserita nel nome della franchigia fa riferimento al braccio di mare che separa Bridgeport da New York chiamato Long Island Sound.\nAffiliazioni.\nNel corso della loro storia i Bridgeport Sound Tigers sono stati affiliati alle seguenti franchigie della National Hockey League:"}
{"id": "4164076", "revid": "110157", "url": "https://it.wikipedia.org/wiki?curid=4164076", "title": "Borovnice (Rychnov nad Kn\u011b\u017enou)", "text": "Borovnice \u00e8 un comune della Repubblica Ceca facente parte del distretto di Rychnov nad Kn\u011b\u017enou, nella regione di Hradec Kr\u00e1lov\u00e9."}
{"id": "4164077", "revid": "599013", "url": "https://it.wikipedia.org/wiki?curid=4164077", "title": "Gaston Aumoitte", "text": "Partecip\u00f2 ai Giochi della II Olimpiade di Parigi nella gara di \"singolo, una palla\" e \"doppio\". In entrambe le gare fu campione olimpico."}
{"id": "4164078", "revid": "287204", "url": "https://it.wikipedia.org/wiki?curid=4164078", "title": "Isaac Vinales", "text": ""}
{"id": "4164079", "revid": "287204", "url": "https://it.wikipedia.org/wiki?curid=4164079", "title": "Tokol", "text": ""}
{"id": "4164080", "revid": "110157", "url": "https://it.wikipedia.org/wiki?curid=4164080", "title": "Bystr\u00e9 (Hradec Kr\u00e1lov\u00e9)", "text": "Bystr\u00e9 \u00e8 un comune della Repubblica Ceca facente parte del distretto di Rychnov nad Kn\u011b\u017enou, nella regione di Hradec Kr\u00e1lov\u00e9."}
{"id": "4164083", "revid": "287204", "url": "https://it.wikipedia.org/wiki?curid=4164083", "title": "Byzhradec", "text": "Byzhradec \u00e8 un comune della Repubblica Ceca facente parte del distretto di Rychnov nad Kn\u011b\u017enou, nella regione di Hradec Kr\u00e1lov\u00e9."}
{"id": "4164084", "revid": "105595637", "url": "https://it.wikipedia.org/wiki?curid=4164084", "title": "Clan Wallace", "text": "Il Clan Wallace fu un antico clan scozzese, con possedimenti e area di influenza nelle Lowlands.\nStoria.\nLe origini.\nLa famiglia Wallace giunse in Scozia con i normanni nell'XI secolo. Re Davide era intenzionato ad estendere i benefici dell'influenza normanna garantendo la nobilitazione a molti di questi. Tra i beneficati vi era anche Walter Fitzallan, che il re scozzese nomin\u00f2 suo Steward nel 1136. Una delle persone al seguito di Fitzallan era Richard Wallace di Oswestry il quale proveniva da sud, dal Galles, per migliorare la propria condizione finanziaria. Oswestry si trova sui confini scozzesi e pertanto \u00e8 possibile che il nome Wallace derivi da una corruzione di \"Welshman\" che vuol dire appunto \"uomo del galles\".\nLord Fitzallan ricevette da re Davide delle terre nell'Ayrshire e pertanto fu qui che il suo seguito con Richard Wallace pose la propria sede. Richard Wallace ottenne una propria residenza a Kyle, dove si ritiene che il nome del villaggio di Riccarton lo ricordi ancora oggi.\nMentre una tradizione vuole che sir Malcolm Wallace di Elderslie sia stato padre di tre figli, Malcolm, John e William Wallace, il sigillo di William Wallace venne riscoperto nel 1999, identificando William come il figlio di Alan Wallace di Ayrshire, il quale compare nella Ragman Roll del 1296 come \"reggente della corona nell'Ayrshire\". La storica Fiona Watson nel suo \"Un rapporto sulle connessioni di sir William Wallace con Ayrshire\", pubblicato nel marzo del 1999, riassume i primi anni della vita di William Wallace e conclude \"Sir William Wallace era il figlio minore di Alan Wallace, reggente della corona nell'Ayrshire\".\nGuerre per l'indipendenza scozzese.\nNon vi sono prove per supportare la leggenda secondo la quale William Wallace e sua madre, quando egli era ancora giovane, dovettero fuggire presso Dunipace dagli inglesi in quanto si erano rifiutati di tributare omaggio al re Edoardo I. Mentre Wallace era ancora giovane, egli divenne capo di una compagnia di patrioti che compiva razzie contro gli inglesi e che ottenne il supporto di molti nobili scozzesi nazionalisti. Il genio militare di Wallace lo rese \"odiato e temuto\" dallo stesso re Edoardo I d'Inghilterra.\nDurante le Guerre d'indipendenza scozzesi, William Wallace ed Andrew de Moray riportarono una grandiosa vittoria nella Battaglia di Stirling Bridge nel 1297. Wallace ebbe il comando delle proprie truppe anche nella Battaglia di Falkirk del 1298, ma qui venne sconfitto dagli inglesi. Sfortunatamente per gli scozzesi, Wallace venne anche catturato a Robroyston presso Glasgow e consegnato ad Edoardo da un ufficiale giudiziario scozzese fedele agli inglesi, Sir John Mentieth. Wallace venne processato e condannato per alto tradimento, nonch\u00e9 giustiziato per impiccagione, squartamento e smembramento a Smithfield, Londra, nel 1305.\nLe guerre confinarie.\nDurante i secoli che seguirono, la famiglia Wallace continu\u00f2 a lasciare il segno nella storia, nella politica e nella cultura scozzese. Nel XV secolo, il generale John Wallace comand\u00f2 l'esercito di Scozia contro quello inglese nella Battaglia di Sark, lasciando che personaggi come George Douglas del potente Clan Douglas aderissero alle sue armate.\nIl XVII secolo e la guerra civile.\nI Wallaces di Cragie dai quali discende il ramo pi\u00f9 antico della famiglia ottennero una loro residenza all'inizio del XVII secolo per matrimonio con l'unica erede di sir John Lindsay di Cragie.\nUn Wallace contemporaneo, James Wallace, prest\u00f2 servizio come capitano sotto il generale Robert Monro quando quest'ultimo occup\u00f2 il Castello di Huntly del Clan Gordon nel 1640. Un altro Wallace contemporaneo e degno di nota fu sir Hugh Wallace, cavaliere celebrato, che lev\u00f2 un reggimento per Carlo I d'Inghilterra durante la rivoluzione di Oliver Cromwell.\nNel 1669 Hugh Wallace di Cragie fu uno dei rappresentanti della nobilt\u00e0 scozzese ad essere creato Barone della Nova Scotia secondo lo schema di sir William Alexander di Menstreis per promuovere quella parte del Canada che era divenuta colonia scozzese.\nSempre nel XVII secolo, il matematico John Wallis che mut\u00f2 il proprio cognome da \"Wallace\" fu il primo a scoprire il concetto di infinito a livello matematico ed il teorema dei binomi nel 1657 nel suo lavoro \"Arithmetica Infinitorum\".\nI Wallaces nel XIX secolo.\nNel XIX secolo l'eminente naturalista ed autore Alfred Russel Wallace, svilupp\u00f2 le sue teorie sull'evoluzione umana, basandosi sui suoi studi sulla fauna e la flora del Sud America, indipendentemente da Charles Darwin. Entrambe le teorie vennero pubblicate simultaneamente nel 1858. Thomas Wallace prest\u00f2 servizio come vicepresidente del Board of Trade britannico che, nel 1821, tagli\u00f2 le tasse da lungo tempo imposte sul commercio col baltico; l'atto segn\u00f2 la fine del sistema mercantile che era esistito sin dalla prima esperienza coloniale inglese. Il sociologo Graham Wallis fu uno dei capi della Fabian Society, assieme a George Bernard Shaw, un'organizzazione che promosse la pace e la democraticizzazione \"della politica inglese e delle idee socialiste e collettiviste\". Sir Richard Wallace fu un grande collezionista di dipinti, sculture e mobili, essenzialmente del Settecento francese. Alla sua morte la sua collezione venne donata al popolo inglese e divenne nota col nome di National Wallace Collection.\nLa memoria del clan.\nA Stirling presso l'Abbazia di Craig si trova il Wallace Monument, costruito nel 1896 per commemorare la memoria di William Wallace e della sua figura nella storia scozzese ed inglese. Nel 1814 venne realizzata una grande statua raffigurante William Wallace presso l'Abbazia di Dryburgh. I Wallaces di Craigie, di Cessnock, di Kelly e di Cairnhill sono tutti discendenti dalla famiglia originale di Riccarton nell'Ayrshire."}
{"id": "4164089", "revid": "767487", "url": "https://it.wikipedia.org/wiki?curid=4164089", "title": "Festa d'amore", "text": "Festa d'amore (\"State Fair\") \u00e8 un film statunitense del 1945 diretto da Walter Lang.\n\u00c8 un adattamento musicale del film \"Montagne russe\" (1933), a sua volta ispirato ad un romanzo del 1932 di Phil Stong, con musiche originali di Rodgers e Hammerstein.\nNe \u00e8 stato fatto un remake nel 1962 dal titolo \"Alla fiera per un marito\" (\"State Fair\"): interpretato da Pat Boone e Ann-Margret, anche se questa volta ambientato nel Texas.\n\"State Fair\" \u00e8 stato l'unico musical scritto da Rodgers e Hammerstein direttamente per il cinema. Il film introdusse canzoni popolari come \"It's A Grand Night For Singing\" e \"It Might as Well Be Spring\", che vinse l'Oscar alla migliore canzone. Nel 1996 \u00e8 stato adattato per un musical di Broadway con lo stesso nome, con brani aggiuntivi tratti da altri musical di Rodgers e Hammerstein.\nProduzione.\nIl film, diretto da Walter Lang su una sceneggiatura di Paul Green, Oscar Hammerstein II e Sonya Levien con il soggetto di Philip Stong (autore del romanzo), fu prodotto da Twentieth Century Fox Film Corporation e girato nei 20th Century Fox Studios a Century City e nel Russell Ranch a Thousand Oaks in California Il titolo completo fu \"Rodgers and Hammerstein's State Fair\".\nDistribuzione.\nIl film fu distribuito negli Stati Uniti nel 1945 al cinema dalla Twentieth Century Fox. Fu presentato in prima mondiale il 29 agosto a Des Moines, quindi apr\u00ec a New York il giorno seguente e a Los Angeles il 5 ottobre 1945\nAlcune delle uscite internazionali sono state:\nHome Video.\nIn occasione del 60\u00ba Anniversario, la 20th Century Fox ha pubblicato un'edizione rimasterizzata a 2 dischi. In Italia, erroneamente, con il titolo del suo remake: \"Alla fiera per un marito\", contenuto nel secondo disco.\nCome extra \u00e8 stato incluso l'episodio pilota della serie televisiva \"State Fair\", poi non realizzata, del 1976."}
{"id": "4164090", "revid": "767487", "url": "https://it.wikipedia.org/wiki?curid=4164090", "title": "Chleny", "text": "Chleny \u00e8 un comune della Repubblica Ceca facente parte del distretto di Rychnov nad Kn\u011b\u017enou, nella regione di Hradec Kr\u00e1lov\u00e9."}
{"id": "4164098", "revid": "767487", "url": "https://it.wikipedia.org/wiki?curid=4164098", "title": "Chl\u00edstov (Hradec Kr\u00e1lov\u00e9)", "text": "Chl\u00edstov \u00e8 un comune della Repubblica Ceca facente parte del distretto di Rychnov nad Kn\u011b\u017enou, nella regione di Hradec Kr\u00e1lov\u00e9."}
{"id": "4164099", "revid": "1782831", "url": "https://it.wikipedia.org/wiki?curid=4164099", "title": "Andrea Arnaboldi", "text": "Insieme al francese Pierre-Hugues Herbert detiene il record dell'incontro al meglio dei 3 set pi\u00f9 lungo e con pi\u00f9 game giocati nella storia del tennis. Il 21 maggio 2015 infatti, in un incontro di qualificazione al Roland Garros, Arnaboldi sconfigge il transalpino nel secondo turno di qualificazione con il punteggio di 6-4, 3-6, 27-25, rimanendo in campo 4 ore e 30 minuti e disputando 71 game; il risultato gli permette di superare sia il precedente record di durata di 4 ore e 26 minuti sia quello di incontro con il maggior numero di game pari a 67. Vinto anche l'ultimo turno delle fasi preliminari, accede per il secondo anno consecutivo al tabellone principale del torneo parigino dove conquista il primo successo in carriera in uno Slam battendo in cinque set James Duckworth. Viene battuto al secondo turno dal numero 10 del mondo Marin \u010cili\u0107.\nCarriera.\n2002 - 2007.\nLe prime apparizioni nel circuito ITF risalgono al 2002. La prima finale in questa categoria risale al 2004 quando in doppio a Horsholm, in Danimarca, giunge al match finale in coppia con il francese Tourte. La prima finale in singolare arriva nel marzo 2006 a Siracusa, torneo per il quale aveva ottenuto e sfruttato al meglio una wild card, cede a Fabio Fognini per 6-3, 6-3. Nell'estate dello stesso anno debutta anche nel circuito Challenger grazie ad una wild card a Mantova vincendo un match contro l'algerino Saoudi. Ad inizio 2007, partendo dalle qualificazioni raggiunge le semifinali a Murcia; torna in finale a giugno nell'ITF di Bassano ma perde contro il monegasco Balleret per 6-2, 6-1. Sempre in Italia si segnala nei Challenger di Como (perde ai quarti contro Rochus) e Genova (semifinale persa contro Cipolla), affacciandosi per la prima volta tra i primi 500 del ranking ATP. In coda alla stagione torna in una finale ITF in doppio a Sfax in Tunisia dove conquista il suo primo titolo in coppia con il tunisino Walid. A fine 2007 \u00e8 numero 400 del mondo.\n2008 - 2010.\nOttiene buoni risultati in diversi ITF spagnoli di inizio anno e raggiunge la finale a Porec in Croazia, ma manca la conquista del primo titolo in carriera: perde contro lo sloveno Grega Zemlja in due set. In primavera gioca diversi Challenger italiani, grazie ad una serie di wild card. A luglio vince il secondo trofeo di doppio in Austria all'ITF di Kramsach, in coppia con il messicano Elizondo; poche settimane dopo a Tirgu Mures torna in finale in singolare ma viene sconfitto in tre set da Moraru, ma vince il trofeo di doppio in coppia con Vladislav Bondarenko. Nella seconda parte della stagione raggiunge altre tre finali Futures: in settembre in doppio a Bucarest con l'argentino Maximo Gonzalez, le altre due in singolare nei tornei spagnoli di Vilafranca e Maspalomas Gran Canaria dove finalmente conquista il primo titolo in singolare battendo lo spagnolo Cervantes Huegun. Sempre in Spagna bissa il successo tre mesi dopo a Cartagena superando Javier Genaro-Mart\u00ednez in tre set. Si cimenta quindi in una serie di tornei Challenger (solitamente partendo dalle qualificazioni) e si segnala a Roma dove raggiunge i quarti di finale. Vittorioso nel Future di Parma in maggio, si spinge fino in semifinale a Lugano dove viene battuto da Starace. Con una classifica migliorata pu\u00f2 misurarsi con le qualificazioni di tornei del circuito ATP a Stoccarda ed Amburgo, ma senza successo. A livello Challenger le semifinali di Todi lo proiettano vicino alla duecentesima posizione ATP, ma gli scarsi risultati dell'ultima parte di stagione gli fanno chiudere il 2009 al 243\u00ba posto del ranking.\nNel 2010 tenta per la prima volta le qualificazioni sia agli Australian Open, dove supera un turno ma cede a Ivan Dodig, che al Roland Garros, dove viene subito estromesso dall'israeliano Harel Levy. Non riesce per\u00f2 ad ottenere risultati di rilievo negli altri tornei (eccezion fatta per la finale del Future di Bologna persa contro Stoppini a giugno e per i due titoli in doppio conquistati in ottobre a Reggio Calabria e Dubrovnik; i quarti raggiunti nel Challenger di Cancun gli permettono comunque di restare entro i primi trecento del mondo a fine stagione.\n2011 - 2013.\nAnche la stagione 2011 inizia in salita; a parte la finale di doppio di Padova, il primo risultato di rilievo \u00e8 la semifinale al Challenger di Zagabria di maggio, persa contro Joao Souza. A giugno conquista la prima finale Challenger in carriera, nel torneo di doppio di Milano in coppia con Leonardo Tavares. Per un'altra prestazione di rilievo bisogna attendere ottobre quando a Biella vince il torneo battendo in finale il francese Obry e raggiunge la finale anche in doppio in coppia con Trusendi, sfiorando la doppietta. Nonostante il raggiungimento delle venti finali in carriera tra singolare e doppio, il ranking di Arnaboldi non ha fatto per\u00f2 segnare gli sperati miglioramenti durante il 2011.\nNella prima parte della stagione 2012 tenta ancora di accedere a tornei ATP ma fallisce le qualificazioni sia a Casablanca che a Belgrado. A maggio conquista due titoli consecutivi nei Futures di Pozzuoli e Getxo e raggiunge la terza finale in un mese a Parma; raggiunge poi due finali Futures in doppio, ad Appiano e Biella, senza per\u00f2 riuscire a conquistare il sesto titolo in carriera. A Novembre disputa con Matteo Viola la seconda finale di doppio in un torneo Challenger, perdendola contro Oswald - Pavi\u0107. A fine anno \u00e8 numero 363 in singolare e, per la prima volta, 260 in doppio.\nNel 2013 bisogna attendere la primavera per vedere Arnaboldi di nuovo in corsa per qualche titolo; a maggio si impone con Andrea Basso a S. Margherita di Pula, poi raggiunge la finale in singolare a Cesena dove viene sconfitto da Andreozzi. In estate si spinge prima fino alle semifinali nei Challenger di Caltanissetta (in doppio) e Milano (in singolare), poi disputa la terza finale in carriera a Todi, in coppia con Gianluca Naso, ma anche stavolta viene sconfitto, per mano dei colombiani Giraldo e Rodriguez. La fase positiva si completa con il settimo titolo in singolare conquistato contro Trusendi a Sassuolo in luglio. A settembre prende parte per la prima volta alle qualificazioni degli US Open vincendo due incontri ma perdendo il match decisivo contro Dutra Silva. La stagione riserva ancora una finale Challenger, la quarta in doppio, in coppia con Giannessi a Stettino: stavolta a negare il primo titolo di categoria agli italiani sono Neal e Ken Skupski. Arnaboldi si avvicina a fine anno di nuovo ai primi duecento del mondo (in doppio arriva anche al 175 del ranking).\n2014 : Prima partecipazione a uno Slam.\nAd inizio stagione tenta per la seconda volta le qualificazioni agli Australian Open quattro anni dopo il primo tentativo, con gli stessi esiti della prima partecipazione: supera il primo turno contro James Ward ma perde al secondo contro Herbert. Il risultato gli \u00e8 comunque sufficiente per entrare per la prima volta tra i primi duecento del mondo. Nei mesi successivi tenta, senza fortuna, le qualificazioni anche a Zagabria e Houston, mentre ottiene discreti risultati a livello Challenger sia in singolare (semifinali a Bergamo e Vercelli) che in doppio (finale persa a Roma in coppia con Cipolla).\nIl debutto in un torneo di livello superiore arriva nella pi\u00f9 nobile delle cornici: al Roland Garros. Arnaboldi supera i tre turni di qualificazione eliminando Tatlot, Zeballos e McGee e si trova a disputare il suo primo incontro in uno Slam in un derby con Simone Bolelli, anche lui qualificato, che aveva gi\u00e0 incontrato due volte in stagione; come nei due precedenti recenti il milanese deve cedere il passo all'avversario che vince l'incontro con il punteggio di 6-4, 6-4, 6-2. Pu\u00f2 tentare anche le qualificazioni all'ultimo Slam che gli mancava: a Wimbledon elimina un altro italiano al primo turno (6-3, 4-6, 6-0 a Matteo Viola) ma viene eliminato da Berankis in due set nell'incontro successivo. Ai successivi US Open invece Arnaboldi viene eliminato al primo turno delle qualificazioni. Non va a buon fine nemmeno l'ultimo tentativo di accedere ad un torneo ATP, a Stoccolma, dove supera due turni ma al round decisivo viene battuto da Dustin Brown. La stagione ha segnato il tentativo per Arnaboldi di fare il salto di qualit\u00e0 verso il circuito principale ma \u00e8 la prima dal 2007 in cui non ha conquistato titoli. Chiude l'anno in posizione 181 del ranking ATP dopo aver toccato ad ottobre la posizione 153, suo miglior piazzamento di sempre.\n2015.\nL'inizio di stagione \u00e8 ancora nel segno del tentativo di avvicinarsi al circuito ATP. Tuttavia sia a Brisbane che a Sydney viene battuto al primo turno delle qualificazioni mentre agli Australian Open arriva al turno decisivo del tabellone cadetto, quando viene superato da Laurent Lokoli in tre set. In primavera torna a conquistare finali Challenger in doppio, prima a Kazan', in coppia con Viola, (sconfitta contro Elgin e Zelenay) poi ottenendo uno dei pi\u00f9 importanti risultati del suo percorso finora: il trofeo di doppio del Challenger di Vercelli, ottenuto in coppia con il cileno Hans Podlipnik-Castillo: \u00e8 il primo titolo Challenger nella carriera del canturino.\nA maggio parte dalle qualificazioni al Foro Italico, supera Kuku\u0161kin e Napolitano, accedendo cos\u00ec per la prima volta al tabellone principale del Masters 1000 romano. Al primo turno si trova opposto al numero 20 del mondo David Goffin al quale cede dopo due ore di gioco e dopo aver vinto il primo set per 7-5 per poi perdere 6-2, 6-1 nei due successivi. Torna al Roland Garros di nuovo giocando le qualificazioni; dopo il primo turno superato contro Kudla, ha dato vita alla pi\u00f9 lunga partita in tre set mai giocata nel successivo turno delle qualificazioni, giocando 71 games contro Herbert e superandolo dopo quattro ore e mezzo di gioco con il punteggio di 6-4, 3-6, 27-25. Al turno decisivo supera anche Marco Trungelliti e per il secondo anno consecutivo accede al tabellone principale dello slam parigino. Se l'anno prima il match dell'Open di Parigi aveva rappresentato la prima apparizione in uno slam, stavolta Arnaboldi riesce ad ottenere la prima vittoria in un torneo di questa levatura, dando vita ad un'altra maratona con l'australiano James Duckworth che, dopo oltre quattro ore di gioco, batte in rimonta con il punteggio di 4-6, 65-7, 7-64, 7-62, 6-0. Al secondo turno si trova per la prima volta opposto ad un top 10: il croato Marin \u010cili\u0107. Arnaboldi riesce a giocare alla pari per tutto il primo set, portandolo al tie-break poi perso per 7-3 cedendo nettamente per 6-1 negli altri due parziali. Nei cinque incontri di Parigi Arnaboldi \u00e8 restato in campo quasi quindici ore onorando cos\u00ec al meglio il torneo su terra rossa pi\u00f9 importante dell'anno.\nA Wimbledon riesce a vincere due incontri di qualificazione contro Olivo e Andreozzi ma al terzo turno Dustin Brown gli sbarra la strada verso il tabellone principale. A luglio riesce ad accedere al tabellone principale di B\u00e5stad superando i tre turni eliminatori e poi incontrando Jerzy Janowicz dal quale viene superato per 6-4, 5-7; a Gstaad invece si ferma al terzo turno di qualificazione. Arriva secondo turno di qualificazione agli US Open dove, superato Mertens, viene eliminato da Menendez-Maceiras. Sul finire di stagione torna a disputare una finale di doppio al Challenger di Genova e a conquistare il secondo titolo di stagione in doppio in coppia con Antonio Sancic, a Rennes. Chiude la stagione al 158\u00ba posto in singolare e 166\u00ba in doppio.\n2016 - 2018.\nAd inizio stagione perde al primo turno delle qualificazioni sia a Doha che agli Australian Open che a Montpellier, dove per\u00f2 raggiunge per la prima volta una semifinale in doppio in coppia con Marc L\u00f3pez. Esce al secondo turno di qualificazioni anche a Miami eliminato da Becker dopo aver battuto Luca Vanni. In aprile riesce a superare le qualificazioni prima a Bucarest, battendo Borza e Gaio prima di perdere con Robin Haase, poi all'Estoril eliminando Granollers-Pujol e Caruso per poi perdere al primo turno contro Borna \u0106ori\u0107. Non riesce a confermare n\u00e9 la partecipazione a Roma (perde al primo turno di qualificazioni con Lucas Pouille) n\u00e9 a Parigi dove arriva al terzo turno del torneo eliminatorio perdendo con Tobias Kamke; esce al primo turno di qualificazione anche a Wimbledon, perdendo contro G\u014d Soeda. Il risultato pi\u00f9 rilevante della stagione arriva a B\u00e5stad dove supera due turni contro Trungelliti e Donskoj e raggiunge per la prima volta un quarto di finale ATP che disputa con Albert Ramos-Vi\u00f1olas al quale cede dopo quadi due ore e mezzo di gioco con il punteggio di 7-5, 5-7, 0-6. Eliminato nel primo turno di qualificazioni agli US Open da Thomas Fabbiano, coglie due finali Challenger tra settembre ed ottobre, a Banja Luka con Maximilian Neuchrist, e a Suzhou con Jonathan Eysseric, senza per\u00f2 riuscire a rimpinguare il suo palmares. La stagione si rivela cos\u00ec avara di soddisfazione e il ranking ne risente, soprattutto in singolare dove perde circa cento posizioni a fine stagioni rispetto al 2015.\nDopo tre anni deve rinunciare agli Australian Open; inizia la stagione a febbraio e gioca principalmente nel circuito Challenger, senza per\u00f2 riuscire a conquistare risultati di rilievo. Ottenuta una wild card per le qualificazioni di Roma supera un turno contro Estrella Burgos ma viene estromesso al turno successivo da Berlocq. Il peggioramento in classifica lo esclude dal Roland Garros mentre riesce a rientrare nelle qualificazioni di Wimbledon dove supera un turno ma perde con Lacko nel successivo match. Per il resto pochi i risultati di rilievo del 2017: Arnaboldi non conquista infatti n\u00e9 titoli n\u00e9 finali nemmeno nel circuito Challenger e non ha accesso a nessun torneo del circuito ATP, chiudendo la stagione al 217\u00ba posto del ranking.\nNel 2018 torna a disputare le qualificazioni degli Australian Open ma viene eliminato al primo turno dallo spagnolo Munar. In aprile gioca gli unici match della stagione nel circuito maggiore conquistando l'accesso al 250 di Marrakech passando dalle qualificazioni: al primo turno supera per 6-2, 6-3 Dolgopolov ma agli ottavi viene battuto con un netto 6-0, 6-2 da Pablo And\u00fajar, futuro vincitore del torneo.\nDurante l'estate arriva per la prima volta a giocarsi un titolo Challenger sul veloce di Portorose dove affronta in finale Constant Lestienne dal quale viene superato per 6-2, 6-1. Il miglioramento in classifica gli permette di accedere alle qualificazioni degli US Open ma viene battuto all'esordio dal norvegese Casper Ruud con un doppio 6-2. L'ultimo tentativo di accedere ad un torneo di ATP risale ad Ottobre quando vince il primo turno di qualificazione di Stoccolma contro Moraing, ma viene battuto nel match successivo da Peter Polansky. L'ultimo ranking del 2018 lo vede piazzarsi alla posizione 176: per la prima volta dal 2015 torna a chiudere la stagione tra i primi duecento del mondo."}
{"id": "4164101", "revid": "1305772", "url": "https://it.wikipedia.org/wiki?curid=4164101", "title": "Rope (singolo)", "text": "Rope \u00e8 un singolo del gruppo musicale statunitense Foo Fighters, pubblicato il 25 febbraio 2011 come primo estratto dal settimo album in studio \"Wasting Light\".\nDescrizione.\nIl brano ha le sue origini nel tour promozionale di \"Echoes, Silence, Patience &amp; Grace\", quando Dave Grohl suon\u00f2 una prima versione con una chitarra acustica. Quando nel 2008 il tour termin\u00f2, il brano fu inizialmente registrato ai Grand Master Studios di Hollywood per poi essere incluso nella lista dei brani di \"Wasting Light\", registrato nel garage di Grohl.\nMusicalmente, il brano trae ispirazioni da quelli presenti nell'album \"Presence\" dei Led Zeppelin, album che Grohl afferm\u00f2 di amare molto.\nPromozione.\n\"Rope\" \u00e8 stato mandato per la prima volta nelle radio il 23 febbraio 2011 ed \u00e8 stato ufficialmente pubblicato il 1\u00ba marzo. Il singolo \u00e8 stato pubblicato inizialmente nel solo formato digitale ma il 9 maggio usc\u00ec una versione in vinile contenente una versione remixata dal musicista canadese deadmau5. La prima performance televisiva di \"Rope\" \u00e8 avvenuta agli NME Awards 2011.\nIl remix \u00e8 stato in seguito commercializzato nell'EP \"deadmau5 Mix Edits\", diffuso il 14 aprile, ed \u00e8 stato anche eseguito dal vivo dai due artisti in occassione dei Grammy Awards 2012.\nVideo musicale.\nIl video, diretto da Grohl, \u00e8 stato girato interamente in VHS, e mostra i Foo Fighters che si esibiscono all'interno di un cubo bianco costruito all'interno di un palcoscenico a Los Angeles. Lo spazio, da Grohl definito \u00abstretto e claustrofobico\u00bb, \u00e8 stato ispirato dal suo garage nel quale \u00e8 stato registrato \"Wasting Light\"."}
{"id": "4164103", "revid": "599013", "url": "https://it.wikipedia.org/wiki?curid=4164103", "title": "State Fair", "text": ""}
{"id": "4164105", "revid": "110157", "url": "https://it.wikipedia.org/wiki?curid=4164105", "title": "\u010cermn\u00e1 nad Orlic\u00ed", "text": "\u010cermn\u00e1 nad Orlic\u00ed \u00e8 un comune della Repubblica Ceca facente parte del distretto di Rychnov nad Kn\u011b\u017enou, nella regione di Hradec Kr\u00e1lov\u00e9."}
{"id": "4164107", "revid": "287204", "url": "https://it.wikipedia.org/wiki?curid=4164107", "title": "Paul Lecaron", "text": " Fu il cofondatore del Tennis Club de Paris.\nBiografia.\nPartecip\u00f2 ai Giochi della II Olimpiade di Parigi ai tornei di singolo e doppio di tennis. In entrambi i tornei fu eliminato ai quarti di finale.\nIn carriera, Lecaron prese parte anche a due campionati di tennis francesi, precisamente, nel 1897 e nel 1899. In entrambi i tornei fu eliminato in semifinale."}
{"id": "4164108", "revid": "287204", "url": "https://it.wikipedia.org/wiki?curid=4164108", "title": "Cermna nad Orlici", "text": ""}
{"id": "4164109", "revid": "599013", "url": "https://it.wikipedia.org/wiki?curid=4164109", "title": "Treasures", "text": "Treasures \u00e8 un album della cantante Dolly Parton pubblicato nel 1996 e composto di cover di brani rock e country degli anni '60, '70, '80. \u00c8 il suo trentatreesimo album di inediti."}
{"id": "4164112", "revid": "1543377", "url": "https://it.wikipedia.org/wiki?curid=4164112", "title": "Fl\u00e1via de Oliveira", "text": "Carriera.\nDebutta sulle passerelle nella primavera del 2002. Sfiler\u00e0 per Giorgio Armani, Ralph Lauren, Blumarine, Elie Saab, Yves Saint Laurent, Nina Ricci, Michael Kors, Missoni, Christian Dior, Valentino, Christian Lacroix; parteciper\u00e0 a campagne pubblicitarie per Adidas, Elie Tahari, Benetton, Salvatore Ferragamo, Cesare Paciotti, Kenneth Cole e Victoria's Secret. Per la casa di intimo sfiler\u00e0 anche e prender\u00e0 parte, dal 2006 al 2011, al Victoria's Secret Fashion Show.\nApparir\u00e0 sulle copertine della versione spagnola di \"Elle\" e \"Vogue\", oltre che per \"Harper's Bazaar\"; e nelle pagine di \"New York\", \"Flair\", \"Harper's Bazaar\", \"Elle\"."}
{"id": "4164114", "revid": "34971", "url": "https://it.wikipedia.org/wiki?curid=4164114", "title": "Tavolo dello chef", "text": "Il tavolo dello chef o in inglese chef's table, \u00e8 un tavolo di un ristorante posto, a differenza degli altri, all'interno della cucina e non nella sala\nCaratteristiche.\nIn generale si trova in quella parte della cucina deputata alla realizzazione dei piatti durante il servizio, o comunque gode di una buona visibilit\u00e0 sul processo di cottura e composizione dei piatti. \nLo \"chef's table\" per la sua particolarit\u00e0 viene in generale riservato a vip o ospiti particolari ed \u00e8 sempre molto ambito: nei periodi di minore affluenza all'interno del ristorante consente spesso di consumare il pasto \"accompagnati\" dalle spiegazioni dello chef sui piatti preparati, o anche di scambiare opinioni con lo chef sui temi pi\u00f9 diversi. In ogni caso consente agli appassionati di gastronomia una visuale senza pari sul funzionamento di una cucina professionale.\nLo \"chef's table\" \u00e8 un'abitudine molto diffusa nei ristoranti americani pi\u00f9 famosi, ma sta diffondendosi anche in Italia."}
{"id": "4164115", "revid": "554633", "url": "https://it.wikipedia.org/wiki?curid=4164115", "title": "Ca.90", "text": ""}
{"id": "4164121", "revid": "292162", "url": "https://it.wikipedia.org/wiki?curid=4164121", "title": "Storia della Palermo fenicia", "text": ""}
{"id": "4164122", "revid": "287204", "url": "https://it.wikipedia.org/wiki?curid=4164122", "title": "Mike Williams (giocatore di football americano 1987)", "text": "Carriera professionistica.\nTampa Bay Buccaneers.\nWilliams fu scelto dai Tampa Bay Buccaneers nel corso del quarto giro del Draft 2010. Il 4 giugno 2010 firm\u00f2 un contratto quadriennale. Il 12 settembre 2010, Mike fece il suo debutto nella NFL contro i Cleveland Browns, ricevendo 5 passaggi per 30 yard e segnando un touchdown. Williams part\u00ec come titolare in tutte e 16 le partite della sua stagione di debutto, guidando tutti i rookie in ricezioni (65), yard ricevute (964) e touchdown (11). I suoi 11 touchdown segnati su ricezione segnarono un nuovo record di franchigia per i Buccaneers in una singola stagione.\nNella stagione 2011, Williams gioc\u00f2 nuovamente tutte le 16 gare, 15 delle quali come titolare, terminando l'annata con 771 yard ricevute e segnando tre touchdown.\nNella settimana 6 della stagione 2012, Williams gioc\u00f2 una grande gara nella vittoria sui Kansas City Chiefs con 113 yard ricevute e segnando un touchdown. Nel Thursday Night Football della settimana 8 vinto contro i Minnesota Vikings Williams ricevette 68 yard e segn\u00f2 un touchdown. La sua stagione si concluse con 996 yard ricevute e 9 touchdown.\nIl 24 luglio 2013, Williams firm\u00f2 un prolungamento contrattuale quadriennale del valore di 40,25 milioni di dollari, 15 milioni dei quali garantiti. Nella prima gara della stagione 2013 contro i New York Jets, Williams segn\u00f2 un touchdown. Il secondo TD lo segn\u00f2 nella settimana 4 su passaggio del rookie Mike Glennon ma i Bucs persero la quarta gara consecutiva. Il 28 ottobre 2013 fu inserito in lista infortunati per un problema al tendine del ginocchio che gli fece perdere tutto il resto della stagione.\nBuffalo Bills.\nIl 4 aprile 2014, Williams fu scambiato con i Buffalo Bills per una scelta del sesto giro del draft, riunendosi col suo ex allenatore a Syracuse Doug Marrone. Il primo touchdown con la nuova maglia lo segn\u00f2 nella settimana 4 contro i Texans."}
{"id": "4164123", "revid": "287204", "url": "https://it.wikipedia.org/wiki?curid=4164123", "title": "Magyar Kupa 2012-2013", "text": "La Coppa d'Ungheria 2012-2013 (in ungherese \"Magyar Kupa\") \u00e8 stata la 73\u00aa edizione del torneo. Il Debrecen, detentore del trofeo, ha vinto la coppa per la sesta volta."}
{"id": "4164127", "revid": "1869172", "url": "https://it.wikipedia.org/wiki?curid=4164127", "title": "Phothisarat II", "text": "Fu proclamato re di Lan Xang nel 1622 quando aveva 70 anni, dopo la morte del predecessore Upagnuvarat, che aveva regnato solo 9 mesi dopo aver usurpato il trono al padre Voravongse II. Nei pochi anni in cui Phothisarat II fu sovrano non si verificarono eventi di grande rilievo.\nLe cronache che lo menzionano provengono dagli antichi annali di Lan Xang, di Lanna, di Ayutthaya e di Birmania, che differiscono tra loro. Gli annali di Lan Xang furono tradotti in altre lingue ed interpretati in diversi modi, dando luogo a controversie sull'attendibilit\u00e0 dei riferimenti storici. La principale tra le critiche che determinarono il cambiamento del testo originale, fu dettata dalla convinzione che molti degli avvenimenti storici fossero stati omessi o distorti nell'edizione originale a maggior gloria del regno. Gli avvenimenti e le date relative alla vita di Phothisarat II non sono quindi pienamente attendibili.\nBiografia.\nIl principe Ong Lo nacque nel 1552 ed era figlio del re Sen Surintra, un comandante militare che era salito al trono di Lan Xang in virt\u00f9 delle grandi capacit\u00e0 dimostrate al servizio di re Setthathirat I, contribuendo a respingere le invasioni birmane. La sua famiglia era imparentata con la Casa Reale di Lan Xang, ma il padre era di origini comuni, un fatto era osteggiato dalla popolazione e che aveva quindi contribuito alla relativa facilit\u00e0 con cui i birmani avevano espugnato Vientiane durante il suo regno nel 1575. Ong Lo trascorse buona parte della vita come governatore di Mueang Sikhotabong, l'odierna Thakhek nel Laos centrale.\nAscesa al trono.\nCon la morte di re Voravongse II, avvenuta nel 1621, si era aperta una nuova crisi per Lan Xang, con lotte per la successione che si sarebbero protratte per i 15 anni successivi. L'usurpatore Upagnuvarat, che aveva fatto uccidere il padre Voravongse succedendogli sul trono, mor\u00ec in circostanze imprecisate dopo soli 9 mesi di regno. Alla sua morte segu\u00ec un nuovo scontro tra le fazioni di corte, risoltosi in favore degli aristocratici che scelsero come nuovo sovrano Ong Lo, salito al trono nel 1622 con il nome regale Phothisarat II.\nEra diventato re quando aveva 70 anni, nel periodo in cui Lan Xang stava ricostruendo il proprio prestigio dopo essere stato dominato dai birmani della dinastia di Taung\u00f9 dal 1575 al 1603. Gli anni che precedettero la sua ascesa al trono furono all'insegna della pace e della stabilit\u00e0, ad eccezione dell'ultimo anno, quando Upagnuvarat usurp\u00f2 il trono al padre Voravongse II al termine di una breve guerra civile.\nRegno e successione.\nPhothisarat II regn\u00f2 fino alla morte e durante il suo regno l'unico evento di un certo rilievo fu la ribellione di Phragna Vieng, il governatore di una provincia, i cui uomini incendiarono il palazzo reale. La rivolta fu soffocata ed il sovrano fece costruire un nuovo palazzo reale.\nNel 1627 il vecchio sovrano mor\u00ec senza lasciare eredi al trono ed il Consiglio di Stato nomin\u00f2 re il giovane Mom Keo, legittimo discendente della Casa Reale, che aveva aiutato il fratello Upagnuvarat nella ribellione contro Voravongse II."}
{"id": "4164128", "revid": "599013", "url": "https://it.wikipedia.org/wiki?curid=4164128", "title": "Suore grigie del Sacro Cuore", "text": "Le Suore Grigie del Sacro Cuore (in inglese \"Grey Nuns of the Sacred Heart\") sono un istituto religioso femminile di diritto pontificio: le suore di questa congregazione pospongono al loro nome la sigla G.N.S.H.\nStoria.\nLa congregazione ebbe origine da quella canadese delle suore Grigie della Croce di Ottawa, derivata dalle suore della Carit\u00e0 fondate nel 1738 a Montr\u00e9al da Marie-Marguerite d'Youville.\nCon decreto del 12 maggio 1921 la Santa Sede stacc\u00f2 le filiali statunitensi dalla casa madre di Ottawa dando inizio a un istituto indipendente.\nLa sede generalizia fu inizialmente stabilita a Philadelphia, ma fu poi trasferita a Yardley, in Pennsylvania.\nAttivit\u00e0 e diffusione.\nLe suore grigie si dedicano all'istruzione e all'educazione cristiana della giovent\u00f9 e all'assistenza ad anziani ed ammalati.\nOltre che negli Stati Uniti d'America, le suore sono presenti ad Haiti; la sede generalizia \u00e8 a Yardley, in Pennsylvania.\nAlla fine del 2008 la congregazione contava 127 religiose in 45 case."}
{"id": "4164135", "revid": "729019", "url": "https://it.wikipedia.org/wiki?curid=4164135", "title": "Parasite Eve Original Soundtrack (1997)", "text": " \u00e8 la colonna sonora del film \"Parasite Eve\", realizzata da Joe Hisaishi."}
{"id": "4164136", "revid": "599013", "url": "https://it.wikipedia.org/wiki?curid=4164136", "title": "Paul Lebr\u00e9ton", "text": "Biografia.\nPartecip\u00f2 ai Giochi della II Olimpiade di Parigi ai tornei di singolo e doppio di tennis. Nel torneo di singolo fu eliminato al primo turno mentre nel torneo di doppio fu eliminato, assieme al compagno Paul Lecaron, ai quarti di finale.\nIn carriera, Lecaron prese parte anche a tre campionati di tennis francesi, dove giunse sempre secondo: 1898, 1899 e 1901."}
{"id": "4164138", "revid": "287204", "url": "https://it.wikipedia.org/wiki?curid=4164138", "title": "Paul Lebreton", "text": ""}
{"id": "4164139", "revid": "125600", "url": "https://it.wikipedia.org/wiki?curid=4164139", "title": "Windows Small Business Server", "text": ""}
{"id": "4164140", "revid": "729019", "url": "https://it.wikipedia.org/wiki?curid=4164140", "title": "Parabellum MG 17", "text": "Il Parabellum MG17 era mitragliatrice per aeromobili tedesca di calibro 7,92 \u00d7 57 mm Mauser della Deutsche Waffen und Munitionsfabriken (DWM) dal 1916 al 1918.\nDerivata della Parabellum MG 14 la prima MG17 apparve come arma per l'osservatore a bordo degli aerei da ricognizione mentre una seconda versione venne sviluppata per la fanteria."}
{"id": "4164141", "revid": "729019", "url": "https://it.wikipedia.org/wiki?curid=4164141", "title": "M\u00c1VAG H\u00e9ja II", "text": "Il M\u00c1VAG H\u00e9ja II era un caccia monomotore e monoplano ad ala bassa sviluppato dall'azienda aeronautica ungherese Magyar \u00c1llami Vagon \u00e9s G\u00e9pgy\u00e1r (M\u00c1VAG) nei primi anni quaranta.\nSviluppo del pari ruolo italiano Reggiane Re.2000, del quale l'azienda ungherese aveva acquistato la licenza di produzione, venne utilizzato dalla Magyar Kir\u00e1lyi Honv\u00e9d L\u00e9gier\u0151, l'allora designazione dell'aeronautica militare del Regno d'Ungheria, durante la seconda guerra mondiale.\nStoria del progetto.\nNel dicembre 1939 il ministero della difesa ungherese sigl\u00f2 un contratto di acquisto del caccia di produzione italiana Reggiane Re.2000. L'accordo prevedeva anche la possibilit\u00e0 di costruire l'aereo in Ungheria dietro licenza, compito che venne assegnato alla fabbrica Magyar \u00c1llami Vagon \u00e9s G\u00e9pgy\u00e1r (M\u00c1VAG), che decise di usare come propulsore un motore radiale raffreddato ad aria Weiss Manfr\u00e9d WMK-14 da 950\u00a0hp (708\u00a0kW), versione prodotta su licenza del Gnome-Rh\u00f4ne 14K francese provvisto di quattordici cilindri. Il ministero della difesa autorizz\u00f2 tuttavia il montaggio del pi\u00f9 potente WMK-14B da 1085\u00a0hp (809\u00a0kW). Di conseguenza, la Weiss Manfr\u00e9d pianific\u00f2 la costruzione di 329 WMK-14B: 247 destinati agli aerei M\u00c1VAG, e 82 usati come pezzi di ricambio. Il nuovo motore comport\u00f2 delle modifiche alla parte anteriore della fusoliera, pi\u00f9 lunga di 10\u00a0cm rispetto a quella dell'Re.2000 per mantenere stabile il centro di massa del velivolo. Altra differenza rispetto al caccia di derivazione italiano era lo spostamento della presa d'aria del carburatore, ora non pi\u00f9 presente nella parte superiore della cappottatura motore, e lo spostamento del nuovo radiatore dell'olio, pi\u00f9 pesante, verso poppa, pi\u00f9 o meno con inizio all'altezza delle mitragliatrici.\nDopo alcune prove pratiche condotte con un Re.2000 importato dall'Italia ma motorizzato con il WMK-14B, il ministero della difesa ordin\u00f2 alla M\u00c1VAG cento H\u00e9ja II (i Reggiane Re.2000 arrivati dall'Italia erano invece stati designati semplicemente \"H\u00e9ja\", \"astore\" in ungherese, designati dalle fonti anche H\u00e9ja I) da consegnarsi in due lotti rispettivamente di 25 e 75 esemplari.\nNel giugno 1941 un accordo tra la Germania e l'Ungheria autorizz\u00f2 quest'ultima a produrre alcuni aerei tedeschi su licenza, incluso il Messerschmitt Bf 109, ma il ministero della difesa ungherese previde di non poter disporre di un numero sufficiente di questi aerei prima del 1943, motivo per cui le attenzioni vennero concentrate sull'H\u00e9ja II, visto come un caccia \"temporaneo\" da usarsi fino all'arrivo di nuovi aerei. Il progetto dell'H\u00e9ja II intanto, dopo una visita in Italia effettuata da una piccola delegazione di tecnici agli inizi del 1940 e l'invio da parte della Reggiane dei dettagli di produzione l'11 ottobre dello stesso anno, continu\u00f2 il suo sviluppo fino a quando, sempre nel giugno 1941, il primo H\u00e9ja II decoll\u00f2 per un volo sperimentale ai comandi del pilota Taszil\u00f3 Sz\u00e9chenyi. L'esperienza maturata dall'aeronautica militare ungherese al fronte orientale sugger\u00ec di introdurre nell'H\u00e9ja II un'armatura posteriore a protezione del pilota spessa 8\u00a0mm, un serbatoio autosigillante supplementare per il carburante dalla capacit\u00e0 di 100\u00a0L e dei vetri per il tettuccio rinforzati, mentre la M\u00c1VAG respinse la richiesta del ministero della difesa di predisporre l'aereo per il trasporto di una bomba da 250 o 500\u00a0kg perch\u00e9 ci\u00f2 avrebbe comportato delle radicali modifiche alla struttura dell'aeroplano.\nNel novembre 1941 inizi\u00f2 la produzione del primo lotto di venticinque H\u00e9ja II. Al motore WMK-14B venne accoppiata un'elica tripala Weiss Manfr\u00e9d a passo variabile dal diametro di 3,2\u00a0m, 10\u00a0cm in pi\u00f9 rispetto alle eliche originali del Reggiane Re.2000. Cos\u00ec facendo la velocit\u00e0 dell'H\u00e9ja II era superiore rispetto a quella del modello costruito in Italia. Al posto delle due mitragliatrici Breda-SAFAT calibro 12,7\u00a0mm installate nell'H\u00e9ja, rivelatesi inaffidabili, nell'H\u00e9ja II vennero montate due mitragliatrici 1940.M dello stesso calibro progettate dall'ungherese Ferenc Gebauer e costruite dalla Danuvia, posizionate in fusoliera davanti al parabrezza a formare due caratteristici rigonfiamenti. Il primo volo del velivolo cos\u00ec equipaggiato avvenne all'aeroporto di Buda\u00f6rs il 20 aprile 1942, eseguito dall'ingegnere Tibor Tak\u00e1tsy, con ulteriori prove che continuarono all'istituto sperimentale dell'aeronautica di Csepel. Dopo migliorie al sistema di aspirazione dei motori, alla barra di comando e al carrello d'atterraggio, l'H\u00e9ja II venne dichiarato pronto per il servizio attivo il 25 settembre 1942, dopo che agli inizi del luglio precedente era stato completato l'ultimo dei venticinque aerei del primo lotto di produzione. La cattiva qualit\u00e0 dei serbatoi autosigillanti, di fattura italiana, obblig\u00f2 l'ingegner Tak\u00e1tsy a progettarne di nuovi, montati in tutti gli aerei del primo lotto per l'ottobre 1942.\nPrima che venisse iniziata la produzione del secondo lotto di settantacinque H\u00e9ja II, il ministero della difesa ne ordin\u00f2, il 29 settembre, un terzo lotto di cento aerei, la cui produzione inizi\u00f2 nel settembre 1943, mentre il secondo lotto venne completato il 7 marzo 1944. Gli ultimi due aerei di questo lotto vennero modificati per il bombardamento in picchiata con l'aggiunta di aerofreni, apposito mirino e un pilone centrale per una bomba da 250 o 500\u00a0kg. Nonostante in seguito venne modificato in tal senso un altro H\u00e9ja II, si crede che nessuno di questi tre aerei ebbe un impiego operativo.\nLa produzione del terzo lotto fu contraddistinta dalla difficolt\u00e0 nel reperire materiali e strumentazioni dai fornitori esteri. Nella notte tra il 3 e il 4 aprile 1944 inoltre un raid della Royal Air Force britannica danneggi\u00f2 seriamente le fabbriche Weiss Manfr\u00e9d assieme al 95% delle parti di ricambio disponibili. Un altro bombardamento, verificatosi il 27 agosto seguente, distrusse completamente la fabbrica dei motori, il centro di montaggio e il magazzino, rendendo impossibile completare la costruzione degli ultimi 25/30 H\u00e9ja II del terzo lotto. Per ovviare al problema si cerc\u00f2, inutilmente, di riciclare parti di ricambio dagli H\u00e9ja II danneggiati. Il numero totale degli H\u00e9ja II costruiti dalla M\u00c1VAG si ferm\u00f2 cos\u00ec a 192.\nImpiego operativo.\nL'aeronautica ungherese non invi\u00f2 gli H\u00e9ja II, a differenza degli H\u00e9ja, al fronte orientale, relegandoli piuttosto al ruolo addestratori, sebbene un gran numero di questi aerei difendesse i cieli ungheresi dalle incursioni dei bombardieri Alleati.\nAlla fine del 1942 venne previsto di dotare uno squadrone da caccia notturna con degli H\u00e9ja II dotati di radio tedesca FuG 16, ma il progetto venne cancellato prima che i piloti potessero essere addestrati in tal senso.\nIl 19 marzo 1944 la Germania invase l'Ungheria per prevenire un suo possibile abbandono dell'Asse. Le autorit\u00e0 tedesche proibirono alla M\u00c1VAG di consegnare gli aerei alle unit\u00e0 sul campo e di fare voli di prova fino al 1\u00ba aprile successivo, dopo il quale ripresero i test dei velivoli completati, seppur pesantemente ostacolati dai bombardamenti Alleati che resero difficoltoso l'approvvigionamento di parti di ricambio. Il 13 aprile 1944 caccia statunitensi P-38 Lightning del 1st Fighter Group (1\u00ba gruppo caccia) in scorta a bombardieri della Fifteenth Air Force (15\u00aa forza aerea) riportarono di aver ingaggiato ad ovest del lago Balaton dei Reggiane Re.2001, reclamando due vittorie. In realt\u00e0 gli aerei erano H\u00e9ja II e vi fu un solo aereo danneggiato. Successivamente otto H\u00e9ja II del 2\u00ba squadrone del 1\u00ba stormo caccia decollarono per ingaggiare i bombardieri del 454th Bombardment Group statunitense sopra Csepel, ma quattro di essi dovettero desistere a causa del fuoco difensivo proveniente dagli aerei avversari che procur\u00f2 danni a due velivoli, di cui uno costretto ad un atterraggio forzato; gli altri quattro aerei non riuscirono ad individuare la formazione statunitense, incontrando invece la scorta di P-47 Thunderbolt del 325th Fighter Group che rivendic\u00f2, in maniera veritiera, un aereo abbattuto pi\u00f9 un altro danneggiato, scambiando di nuovo gli H\u00e9ja II per dei Re.2001. \nNegli ultimi mesi del 1944 il 6\u00ba squadrone di addestramento del 101\u00ba stormo caccia aveva in carico sei H\u00e9ja II in grado di volare. Quattro o cinque H\u00e9ja II risultavano sostare nel dicembre dello stesso anno all'aeroporto di Buda\u00f6rs, distrutti poi dal personale di terra per impedirne la cattura da parte sovietica. L'ultima notizia nota riguardo ad un H\u00e9ja II, coinvolto in un non meglio specificato incidente durante un volo d'addestramento, \u00e8 datata 22 febbraio 1945."}
{"id": "4164151", "revid": "729019", "url": "https://it.wikipedia.org/wiki?curid=4164151", "title": "Federico Luigi di W\u00fcrttemberg-Winnental", "text": "Biografia.\nI primi anni.\nTerzogenito di Federico Carlo di W\u00fcrttemberg-Winnental e di Eleonora Giuliana di Brandeburgo-Ansbach studi\u00f2 dapprima all'accademia dei cavalieri del W\u00fcrttemberg, al collegio di Tubinga e all'Universit\u00e0 di Ginevra ed approfond\u00ec l'arte militare a Dresda, in Sassonia, dove sua zia Cristiana Eberardina era la moglie di re Augusto II di Polonia dove rimase sino al 1708. In questi anni Federico Luigi ottenne una notevole influenza sullo zio sovrano grazie anche all'appoggio che gli concesse Ursula Katharina von Altenbockum, moglie divorziata del principe Lubomirski e amante di re Augusto II; quando questa cadde in disgrazia e venne sostituita da Anna Constantia von Brockdrff, che in seguito venne promossa la titolo di contessa di Cosel.\nL'inizio della carriera militare.\nPerso l'appoggio dello zio e con la prospettiva di una carriera militare a fronte delle scarse possibilit\u00e0 di succedere al trono paterno, nel 1715 prese la decisione di arruolarsi nell'esercito olandese durante la guerra di successione spagnola al fianco del fratello maggiore Enrico Federico.\nNel 1715 torn\u00f2 in Sassonia e combatt\u00e9 contro il Regno di Svezia nella grande guerra del nord, prendendo parte alle operazioni militari presso le isole di Usedom e R\u00fcgen e all'assedio di Stralsund. In tutte queste operazioni militari, Federico Luigi ebbe modo di distinguersi per coraggio e lungimiranza militare. Insieme al maggiore generale danese Mayer e al maggiore generale prussiano Borck, guid\u00f2 i negoziati di resa con la Svezia il 20 dicembre 1715 alla Tribseer Tor di Stralsund.\nL'anno seguente, sotto il comando del principe Eugenio di Savoia, partecipa all'assedio di Belgrado del 1717 contro i turchi. Combatt\u00e9 nuovamente nella battaglia di Petrovaradino e nell'assedio di Timisoara, citt\u00e0 occupata infine dai turchi. Nell'agosto del 1717 i turchi giunsero a Belgrado e il gran visir Al\u00ec Pasci\u00e0 circond\u00f2 le truppe imperiali coi propri uomini. Ancora una volta Federico Luigi dimostr\u00f2 il proprio coraggio e le proprie abilit\u00e0 strategiche ribaltando la situazione al punto che Carlo VI del Sacro Romano Impero lo promosse feldmaresciallo luogotenente e gli affid\u00f2 il comando del 10\u00ba reggimento di fanteria precedentemente comandato da suo fratello.\nIl ritorno a Dresda.\nTornato a Dresda nel 1718, Federico Luigi ottenne il grado di tenente generale dell'esercito sassone-polacco su nomina dello stesso Augusto II. Il giorno del matrimonio del principe elettore Augusto, il 20 agosto 1719, ricevette l'Ordine dell'Aquila Bianca e rincontr\u00f2 Katharina, l'ex amante del sovrano, acquistando poi il castello rinascimentale di Gut Neschiwz in Lusazia che fece restaurare completamente in stile barocco.\nIl legame tra Federico Luigi e Katharina von Teschen risult\u00f2 gradito alla sua persona, ma molto meno alla famiglia dell'elettore, rigidamente cattolica, che non voleva che un suo esponente si legasse a un'esponente delle principali famiglie protestanti dell'impero tedesco. Augusto II si era gi\u00e0 convertito al cattolicesimo nel 1697, e per sposare la duchessa di Teschen, Federico Luigi fin\u00ec per convertirsi anch'egli al cattolicesimo come gi\u00e0 aveva fatto suo fratello maggiore Carlo Alessandro dal 1712. Nel suo percorso di conversione, nel 1722 Federico Luigi venne aiutato da un padre gesuita.\nNel 1723 Federico Luigi prese parte ai festeggiamenti per l'incoronazione di Carlo VI a re di Boemia a Praga e venne in quell'occasione elevato al grado di \"Feldzeugmeister\". Nello stesso anno riusc\u00ec a completare il castello di Neschwitz e, con la moglie fu in grado di trasferirvisi come residenza estiva e di caccia. Il suo mecenate sassone, Augusto II, decise di promuoverlo nuovamente al grado di generale di cavalleria e nel 1726 gli diede anche un grande castello appena fuori Dresda che in suo nome venne chiamato Friedrichstadt.\nLa ripresa dell'attivit\u00e0 militare.\nLa guerra a Parma.\nDal 1725 si rimise al servizio militare dell'imperatore ma inizialmente non prese parte a scontri diretti. Quando Antonio Farnese, ultimo duca di Parma e Piacenza, mor\u00ec senza figli nel gennaio del 1731, l'imperatore Carlo VI invi\u00f2 delle truppe per assicurarsi la successione a quel trono per il quale vantava della parentela e nomin\u00f2 Federico Luigi a comandante generale di questo contingente. Questa missione non dur\u00f2 ad ogni modo molto a lungo, poich\u00e9 Elisabetta Farnese, nipote ed erede del defunto e moglie del re spagnolo Filippo V, sfrutt\u00f2 tutti i suoi poteri come regina di Spagna per riconquistare l'eredit\u00e0 del marito per il maggiore dei suoi figli, Carlo III, futuro sovrano spagnolo.\nLa soppressione della rivolta in Corsica.\nNel 1732, per conto della Repubblica di Genova che aveva chiesto aiuto all'imperatore, comand\u00f2 un esercito di 7.000 uomini contro gli insorti in Corsica che avevano sollevato la popolazione gi\u00e0 dal 1729. Le truppe di Federico Luigi sbarcarono in Corsica il 7 aprile 1732 ma il generale tent\u00f2 in un primo momento di addivenire ad una soluzione amichevole del conflitto, offrendo ai ribelli un'amnistia completa se avessero deposto le armi. Quando quest'offerta venne respinta, ad ogni modo, Federico Luigi ordin\u00f2 diversi attacchi massicci guidati dal principe di Brandeburgo-Kulmbach e dal conte Samuel von Schmettau, oltre che dai generali Wachtendonk e Waldstein, operazioni che costrinsero gli insorti a riparare sulle montagne dove iniziarono una vera e propria guerriglia.\nAncora una volta a Federico Luigi venne chiesto di risolvere amichevolmente la disputa con trattative che si protrassero dall'8 all'11 maggio nella citt\u00e0 di Corte e che portarono alla fine a una soluzione positiva per i corsi. Il 18 luglio 1732, Federico Luigi torn\u00f2 a Genova con la maggior parte delle sue truppe, citt\u00e0 dove venne osannato come grande comandante militare e con salve di cannone offerte per lui dal senato genovese.\nLa guerra di successione polacca.\nNel febbraio del 1733, mor\u00ec Augusto II di Polonia e Augusto III gli succedette come nuovo sovrano di Polonia, sostenuto dall'imperatore Carlo VI e dalla zarina di Russia, mentre la Francia gli preferiva l'ex sovrano polacco e suoceri di Luigi XV, Stanislao Leszczynski. In assenza di un accordo pacifico, si apr\u00ec lo scontro noto come guerra di successione polacca.\nIn quest'ambito, Federico Luigi combatt\u00e9 assieme al maresciallo Claudio Florimondo di Mercy e ricevette il comando supremo delle truppe in Olanda ma nello stesso anno ricevette l'ordine di fare ritorno in Italia dove si prospettava una nuova campagna militare a settentrione.\nAlla morte di quest'ultimo nella battaglia di San Pietro, Federico Luigi si scontr\u00f2 con il maresciallo Dominik von K\u00f6nigsegg-Rothenfels per il comando delle forze austriache ma verr\u00e0 anch'egli ucciso nella battaglia di Guastalla.\nMatrimonio e figli.\nIl 22 ottobre 1722 Federico Luigi spos\u00f2 la quarantaduenne Ursula Caterina di Altenbockum, una delle amanti di Augusto II di Polonia, dalla quale non ebbe figli."}
{"id": "4164158", "revid": "1442080", "url": "https://it.wikipedia.org/wiki?curid=4164158", "title": "Texas Tennis Open 2012 - Singolare", "text": "Il singolare del Texas Tennis Open 2012 \u00e8 stato un torneo di tennis facente parte del WTA Tour 2012.\nLa detentrice del titolo era Sabine Lisicki ma non ha partecipato a questa edizione del torneo.\nRoberta Vinci ha sconfitto in finale Jelena Jankovi\u0107 per 7-5, 6-3."}
{"id": "4164160", "revid": "729019", "url": "https://it.wikipedia.org/wiki?curid=4164160", "title": "Evangelista Gonzaga", "text": "Biografia.\nEra figlio naturale di Carlo Gonzaga, nato da una relazione con una certa Dionigia.\nEntr\u00f2 giovanissimo come uomo d'armi alla corte dei Gonzaga e fu al servizio di tre marchesi: prima di Ludovico, poi di Federico per il quale ricopr\u00ec il ruolo di comandante delle truppe gonzaghesche, quindi di Francesco.\nNel 1484 fu accusato di aver tramato una congiura contro Francesco II Gonzaga che, anzich\u00e9 condannarlo a morte, lo imprigion\u00f2 nella \"Torre della Fame\" del castello di Castellaro. Nel 1491 venne scagionato e liberato, dopo la scoperta che port\u00f2 a Francesco Secco come ispiratore della congiura.\nMor\u00ec nel maggio 1492 e venne sepolto nel Santuario delle Grazie, alle porte di Mantova.\nVenne probabilmente ritratto da Andrea Mantegna nella celeberrima Camera degli sposi, \"Parete dell'incontro\", a fianco di Federico I Gonzaga."}
{"id": "4164163", "revid": "81195", "url": "https://it.wikipedia.org/wiki?curid=4164163", "title": "Ernst Fischer", "text": ""}
{"id": "4164166", "revid": "767487", "url": "https://it.wikipedia.org/wiki?curid=4164166", "title": "Mika Ojala", "text": ""}
{"id": "4164167", "revid": "15756", "url": "https://it.wikipedia.org/wiki?curid=4164167", "title": "Massimo Vitali", "text": "Biografia.\nMassimo Vitali \u00e8 nato a Como, Italia, nel 1944. Si \u00e8 trasferito a Londra dopo il liceo, dove ha studiato fotografia al London College of Printing.\nAll'inizio degli anni Sessanta inizia a lavorare come fotoreporter, collaborando con molte riviste e agenzie in Italia e in Europa. In questo periodo conosce Simon Guttmann, il fondatore dell'agenzia Report, che diventer\u00e0 fondamentale per la crescita di Massimo come \"Concerned Photographer\".\nAll'inizio degli anni Ottanta una crescente sfiducia nella convinzione che la fotografia avesse una capacit\u00e0 assoluta di riprodurre le sottigliezze della realt\u00e0 ha portato a un cambiamento nel suo percorso professionale. Ha iniziato a lavorare come direttore della fotografia per la televisione e il cinema. Tuttavia, il suo rapporto con la macchina fotografica non \u00e8 mai cessato e alla fine ha rivolto nuovamente la sua attenzione alla \"fotografia come mezzo di ricerca artistica\".\nLa sua serie di panorami di spiagge italiane \u00e8 iniziata alla luce dei drastici cambiamenti politici in Italia. Massimo inizi\u00f2 a osservare con molta attenzione i suoi connazionali. Ha rappresentato una \"visione igienizzata e compiacente della normalit\u00e0 italiana\", rivelando allo stesso tempo \"le condizioni interne e i disturbi della normalit\u00e0: la sua falsit\u00e0 cosmetica, allusioni sessuali, svago mercificato, senso di benessere illuso e conformismo rigido\". [Whitney Davis, \"How to Make Analogies in a Digital Age\" in October Magazine, Summer 2006, n.117, p.71-98.]\nNegli ultimi 12 anni ha sviluppato un nuovo approccio alla rappresentazione del mondo, illuminando l'apoteosi della Mandria, esprimendo e commentando attraverso le forme pi\u00f9 intriganti e palpabili dell'arte contemporanea: la Fotografia.\nNel 1995 ha iniziato la Beach Series.\nVive e lavora a Lucca, in Italia.\nCollezioni.\nAGO Art Gallery of Ontario (Canada)\nConservatoire du Littoral Paris (France)\nCentro de Arte Reina Sofia Madrid (Spain)\nCentro per L\u2019Arte Contemporanea Luigi Pecci Prato (Italy)\nThe Guggenheim New York (USA)\nMuseo de Arte contemporaneo de Castilla y Leon (Spain)\nBelgacom Bruxelles (Belgium)\nFondazione Sandretto Rebaudengo Guarene, Torino (Italy)\nMetropolitan Bank Trust Photo Collection, Chicago (USA)\nMMK Frankfurt am Main Sammlung E-On, Duesseldorf (Germany)\nMuseum of Contemporary Art Denver (USA)\nAgnes b. Paris (France)\nFond National d\u2019Art Contemporain Paris (France)\nArts Plastiques (Belgium)\nFondation Cartier Paris (France)\nFortis Bank (Germany)\nFRAC Alsace (France)\nABN Amro (NL)\nArken Museum (Denmark)\nAkzoNobel (NL)\nVanmoerkerke Collection (NL)\nCentre Pompidou Mus\u00e9e National d\u2019Art Moderne Paris (France)\nNeue Galerie der Stadt Linz (Austria)\nUBS-SBV, Switzerland / Italia\nSamuel P. Harn Museum of Art Gainesville, Florida (USA)\nUNICREDIT (Germany)\nAutostadt Wolfsburg \u2013 Volkswagen Collection (Germany)\nElton John Atlanta (USA)\nVacances Bleues Paris (France)\nElla Fontanals Cisneros Collection (USA)\nEssl Sammlung Austria (A)\nDeutsche Bank (D)\nRupert Everett (UK)\nSacha Cohen (USA)\nCameron Diaz (USA)\nCourteney Cox (USA)\nThe Nelson-Atkins Museum of Art Kansas City MO (USA)\nThe Hallmark Collection Kansas City, MO (USA)\nAT&amp;T Corporate Collection (USA)\nJWT New York (USA)\nKenneth Cole Collection (USA)\nPubblicazioni.\nDi seguito riportiamo una selezione di pubblicazioni di Massimo Vitali.\n2020\n\"Leporello 2020. No Country for Old Men,\" Studio Massimo Vitali\n2019\n\"Entering a New World\", Steidl, Goettingen\n\"Short Stories\", Steidl, Goettingen\n2011\n\"Natural Habitats\", Steidl, Goettingen\n2007\n\"Disco to Disco\", Exhibition Catalogue, Charta, Milano\n2004\n\"Massimo Vitali. Landscape with figures\", Steidl, Goettingen\n2001\n\"Swimming pools\", Steidl, Goettingen\n1999\n\"Beach &amp; Disco\", Steidl, Goettingen"}
{"id": "4164171", "revid": "287204", "url": "https://it.wikipedia.org/wiki?curid=4164171", "title": "Texas Tennis Open 2012 - Doppio", "text": "Il doppio del Texas Tennis Open 2012 \u00e8 stato un torneo di tennis facente parte del WTA Tour 2012.\nLe detentrici del titolo erano Alberta Brianti e Sorana C\u00eerstea ma hanno deciso di non partecipare a questa edizione del torneo.\nLe vincitrici del torneo sono Marina Erakovi\u0107 e Heather Watson che hanno battuto per 6-3, 6-0 L\u012bga Dekmeijere e Irina Falconi."}
{"id": "4164175", "revid": "287204", "url": "https://it.wikipedia.org/wiki?curid=4164175", "title": "Tre camerati", "text": "Tre camerati \u00e8 un romanzo dell'autore tedesco Erich Maria Remarque pubblicato per la prima volta in Germania nel 1936. \u00c8 scritto in prima persona dal punto di vista del personaggio principale Robert Lohkamp, la cui visione disillusa sulla vita \u00e8 dovuta alle terribili esperienze vissute nelle trincee sul fronte occidentale della Prima guerra mondiale.\nIl protagonista condivide le sue esperienze con i due compagni di fronte Otto K\u00f6ster e Gottfried Lenz con cui ha aperto un'autofficina.\nRemarque scrisse il romanzo durante il suo esilio in Svizzera.\nTrama.\nLa vicenda narrata nel romanzo si svolge in una citt\u00e0 tedesca (probabilmente Berlino, ma il cui nome non viene mai citato) alla fine degli anni Venti flagellata dalla disoccupazione e dai continui scontri tra opposte fazioni politiche.\nMentre il protagonista e i suoi due compagni d'armi riorganizzano la propria nuova vita gestendo un'officina e guidando un vecchio taxi la situazione economica peggiora giorno per giorno. In questo contesto Robert incontra Patrice Hollmann, una bellissima e misteriosa ragazza con un passato nell'alta borghesia. La storia d'amore si intensifica e poco alla volta la visione nichilista della vita di Robert si attenua pi\u00f9 si accorge di non poter fare a meno di Patrice.\nLa vicenda subisce una svolta quando Patrice viene colpita da una quasi fatale emorragia polmonare durante una vacanza estiva al mare. Al loro rientro in citt\u00e0 i loro giorni insieme sono agli sgoccioli in quanto Patrice decide di trasferirsi in Svizzera per curarsi in un sanatorio in montagna. Sar\u00e0 la limitatezza del tempo ancora a loro disposizione a rendere quei momenti cos\u00ec preziosi. \nQuando Patrice lascia la citt\u00e0 la situazione politica si infiamma e Lenz, uno dei soci di Robert, viene assassinato da un militante (probabilmente un nazista). Oltre a questo i due camerati rimasti devono affrontare la bancarotta e sono costretti a vendere la propria attivit\u00e0.\nCome se non bastasse l'arrivo di un telegramma che li informa del peggioramento della salute di Patrice spinge i due a guidare fino alle Alpi per rivedere per un'ultima volta la ragazza, aiutato economicamente dall'amico Otto Koster che vende l'inseparabile auto \"Carla\".\nFinalmente riuniti, Robert e Patrice, trascorrono insieme le ultime settimane di vita della ragazza, prima della sua inevitabile morte. \nDue anni dopo, nel 1938, ne fu tratto il film \"Tre camerati\", diretto da Frank Borzage e sceneggiato da Francis Scott Fitzgerald e Edward E. Paramore Jr., inserito tra i nella lista dei dieci migliori film dell'anno del National Board of Review of Motion Pictures. "}
{"id": "4164177", "revid": "686936", "url": "https://it.wikipedia.org/wiki?curid=4164177", "title": "Mike Williams (giocatore di football americano 1984)", "text": "Carriera professionistica.\nDetroit Lions.\nNella sua stagione da rookie nel 2005, Williams gioc\u00f2 14 partite di cui 14 da titolare. Williams segn\u00f2 il suo primo TD su ricezione nel giorno del suo debutto nella NFL su un passaggio da 3 yard del quarterback Joey Harrington, contro i Green Bay Packers. Williams gioc\u00f2 la prima gara da titolare contro i Ravens dove ebbe solo una 1 ricezione da 7 yard. Williams ricevette il suo passaggio pi\u00f9, 49 yard, in trasferta contro i Cleveland Browns. Egli termin\u00f2 quella gara con 95 yard su 5 ricezioni. Williams poi part\u00ec ancora titolare contro i Minnesota Vikings totalizzando 4 ricezioni per 43 yard. Tre delle quattro ricezioni avvennero su primi down. Williams in seguito fu inattivo nella gara in trasferta contro i Dallas Cowboys a causa di un infortunio alla caviglia. Williams ebbe un massimo di 6 ricezioni per 84 yard contro gli Atlanta Falcons e ed una ricezione da 21 yard al primo down nel drive di apertura contro i New Orleans Saints. La stagione di debutto termin\u00f2 con 29 ricezioni per 350 yard e 1 touchdown.\nNel 2006, Williams fu nella lista dei giocatori inattivi dei Lions per le prime due gare. Egli gioc\u00f2 solo otto gare in quella stagione, totalizzando otto ricezioni per 99 yard ed um touchdown. Durante la sconfitta della settimana 15 contro Green Bay, Williams guid\u00f2 i Lions in yard ricevuto dopo aver preso 3 passaggi per 42 yard. Williams ricevette altri due passaggi nella sconfitta della settimana successiva a Chicago ma ne fece cadere anche diversi altri, non riuscendo a segnare il potenziale touchdown della vittoria da Jon Kitna mentre il tempo scadeva. Durante la settimana 17 a Dallas, Williams ricevette due passaggi per 28 yard, compreso un touchdown da 21 yard nel quarto periodo.\nOakland Raiders.\nWilliams fu scambiato insieme a Josh McCown con gli Oakland Raiders durante il primo giorno del Draft NFL 2007 in cambio di una scelta del quarto giro che i Lions usarono per scegliere A.J. Davis. A Oakland, Williams si riun\u00ec col suo ex allenatore dei wide receiver al college, Lane Kiffin.\nIl 28 ottobre 2007, in una gara in trasferta contro i Tennessee Titans, il quarterback Daunte Culpepper lanci\u00f2 un passaggio a Williams che, se preso, avrebbe dato ai Raiders il primo down portandoli nella \"red zone\". Invece, Williams fece cadere la palla e i Raiders persero il possesso e la partita contro i Titans. L'errore di Williams si rivel\u00f2 essere la sua ultima giocata con gli Oakland Raiders, i quali lo svincolarono due giorni dopo.\nTennessee Titans.\nWilliams firm\u00f2 coi Tennessee Titans il 22 ottobre 2007, riunendosi col suo ex running back al college LenDale White ed il suo ex coordinatore difensivo ad USC, Norm Chow. Chris Mortensen di ESPN riport\u00f2 che Williams pesava 123\u00a0kg all'epoca della firma, un peso insolitamente alto per un wide receiver, dove la maggior parte dei giocatori pesano meno di 104\u00a0kg. Nella sua prima gara con la squadra fu inattivo. Fu visto in azione nelle successive due gare ma senza ricezioni. Williams perse 13\u00a0kg nella off-season tramite la boxe, giocando a basket e praticando pilates. Egli torn\u00f2 alle attivit\u00e0 della squadra nel maggio 2008 pesando 109\u00a0kg. Il 31 luglio, i Titans svincolarono Williams.\nSeattle Seahawks.\nDopo aver trascorso due anni lontano dal football, Williams firm\u00f2 coi Seattle Seahawks il 15 aprile 2010, riunendosi col suo ex capo-allenatore a USC Pete Carroll. Dopo che Seahawks svincolarono T.J. Houshmandzadeh, Williams divenne titolare e durante il suo debutto a Seattle, Williams fece registrare 4 ricezioni per 64 yard. Nella settimana 6, Mike stabil\u00ec i primati in carriera con 10 prese per 123 yard nella vittoria 23-20 su Chicago. Egli replic\u00f2 questa prestazione quattro settimane dopo contro gli Arizona Cardinals, ricevendo 11 passaggi per 145 yard. Luned\u00ec 3 gennaio, i Seahawks rifirmarono Williams con un'estensione contrattuale di tre anni.\nNella stagione 2011, Williams gioc\u00f2 12 partite, 10 delle quali da titolare, ma i suoi numeri calarono notevolmente rispetto alla stagione precedente. Egli ricevette in totale 18 passaggi per 236 yard ed un solo touchdown.\nIl 14 luglio 2012, Williams fu svincolato dai Seahawks, facendo risparmiare alla franchigia 3 milioni di dollari nel salary cap.\nToronto Argonauts.\nIl 24 maggio 2013, il ventinovenne Williams firm\u00f2 un contratto coi Toronto Argonauts della Canadian Football League. Una settimana dopo fu svincolato.\nStatistiche.\nStagione regolare"}
{"id": "4164178", "revid": "110157", "url": "https://it.wikipedia.org/wiki?curid=4164178", "title": "Ligue 2 2012-2013", "text": "La Ligue 2 2012-2013 \u00e8 stata la 74\u00aa edizione del secondo campionato di calcio pi\u00f9 importante in Francia.\nLa stagione \u00e8 iniziata il 27 luglio 2012 ed \u00e8 terminata il 24 maggio 2013. La squadra che ha vinto il campionato la scorsa edizione \u00e8 stata il Bastia.\nLo scorso campionato sono retrocesse dalla Ligue 1 2011-2012, Caen, Digione e Auxerre, hanno preso il posto delle tre squadre promosse, ovvero: Bastia, Stade Reims e Troyes.\nLe squadre retrocesse dalla stagione precedente, Metz, Boulogne e Amiens, sono state rimpiazzate da N\u00eemes, Niort e Gaz\u00e9lec Ajaccio."}
{"id": "4164179", "revid": "287204", "url": "https://it.wikipedia.org/wiki?curid=4164179", "title": "New Haven Open at Yale 2012 - Doppio", "text": "Il doppio del New Haven Open at Yale 2012 \u00e8 stato un torneo di tennis facente parte del WTA Tour 2012.\nChuang Chia-jung e Ol'ga Govorcova erano le detentrici, ma hanno deciso di cambiare partner. Chuang Chia-jung gareggia con Shahar Peer, mentre Ol'ga Govorcova con Vera Du\u0161evina. La Govortsova e la Dushevina hanno per\u00f2 perso al primo turno contro Liezel Huber e Lisa Raymond, mentre la Chuang Chia-jung e la Pe'er hanno perso al secondo turno sempre contro la Huber e la Raymond.\nLe vincitrici sono Liezel Huber e Lisa Raymond che hanno battuto in finale Andrea Hlav\u00e1\u010dkov\u00e1 e Lucie Hradeck\u00e1 col punteggio di 4-6, 6-0, [10-4]."}
{"id": "4164180", "revid": "1782831", "url": "https://it.wikipedia.org/wiki?curid=4164180", "title": "Capitoli di Kamen Teacher", "text": "Questa \u00e8 la lista dei capitoli del manga \"Kamen Teacher\", del mangaka T\u014dru Fujisawa. La serie narra le avventure del professore Gota Araki, alle prese col riportare l'ordine all'interno di un istituto scolastico molto problematico.\nIl manga \u00e8 stato serializzato in Giappone dalla Sh\u016beisha sulla rivista \"Weekly Young Jump\" a partire dal 2006. I singoli capitoli sono stati raccolti in quattro volumi formato tank\u014dbon, pubblicati tra il 19 aprile e il 19 dicembre 2007. L'edizione italiana \u00e8 stata pubblicata dalla J-Pop dal 6 luglio al 5 ottobre 2011 in 4 volumi come l'edizione originale."}
{"id": "4164185", "revid": "755885", "url": "https://it.wikipedia.org/wiki?curid=4164185", "title": "Non succeder\u00e0 pi\u00f9/Un filo di pazzia", "text": "Non succeder\u00e0 pi\u00f9/Un filo di pazzia \u00e8 un singolo di Claudia Mori, pubblicato nel 1982 dalla Compagnia Generale del Disco.\nLa canzone \u00e8 stata presentata in anteprima e fuori gara durante la serata finale del Festival di Sanremo 1982; diventer\u00e0 il singolo pi\u00f9 venduto dell'intero Festival.\nL\u2019arrangiamento originale della canzone \u00e8 stato composto da Pinuccio Pirazzoli.\nCover.\nGennaro Cosmo Parlato la reinterpreta nel 2005 per il suo album \"Che cosa c'\u00e8 di strano?\"\nUna versione a due voci del brano viene proposta al Festival di Sanremo 2020 da Elettra Lamborghini e Myss Keta, nella serata dedicata alle canzoni che hanno fatto la storia del Festival."}
{"id": "4164193", "revid": "585241", "url": "https://it.wikipedia.org/wiki?curid=4164193", "title": "Non succeder\u00e0 pi\u00f9", "text": ""}
{"id": "4164194", "revid": "585241", "url": "https://it.wikipedia.org/wiki?curid=4164194", "title": "Un filo di pazzia", "text": ""}
{"id": "4164207", "revid": "767487", "url": "https://it.wikipedia.org/wiki?curid=4164207", "title": "Una campana per Adano", "text": "Una campana per Adano (\"A Bell for Adano\") \u00e8 un film statunitense del 1945 diretto da Henry King.\nIl film \u00e8 stato tratto dal romanzo \"Una campana per Adano\", di John Hersey, che vinse il Premio Pulitzer nel 1945. La storia, ambientata durante la seconda guerra mondiale, ha per protagonista il maggiore italo-americano dell'esercito statunitense Victor P. Joppolo, che viene messo a capo della citt\u00e0 (nome di fantasia) di Adano (Licata, nella realt\u00e0, dove avvennero i fatti) durante l'invasione della Sicilia.\nProduzione.\nIl film, diretto da Henry King su una sceneggiatura di Lamar Trotti e Norman Reilly Raine con il soggetto di John Hersey (autore del romanzo), fu prodotto da Twentieth Century Fox Film Corporation e girato nei 20th Century Fox Studios a Century City in California. Il titolo di lavorazione fu \"John Hersey's A Bell for Adano\".\nDistribuzione.\nIl film fu distribuito negli Stati Uniti nel 1945 al cinema dalla Twentieth Century Fox.\nAlcune delle uscite internazionali sono state:\nCritica.\nSecondo il Morandini il film, classico del filone di propaganda statunitense, si rivela \"dignitoso\", traboccante \"di umanit\u00e0 e buoni sentimenti\" e si pregia di vari momenti emozionanti che \"riscattano in parte la convenzionale ambientazione siciliana\"."}
{"id": "4164210", "revid": "1983214", "url": "https://it.wikipedia.org/wiki?curid=4164210", "title": "A Bell for Adano", "text": "A Bell for Adano \u00e8 un film televisivo del 1967 diretto da Mel Ferber e tratto dal romanzo \"Una campana per Adano\" di John Hersey e dall'opera teatrale di Paul Osborn."}
{"id": "4164211", "revid": "339392", "url": "https://it.wikipedia.org/wiki?curid=4164211", "title": "Chokhmah", "text": ""}
{"id": "4164215", "revid": "74415", "url": "https://it.wikipedia.org/wiki?curid=4164215", "title": "Automotrici FCE ALn 56 01-06", "text": ""}
{"id": "4164217", "revid": "21880", "url": "https://it.wikipedia.org/wiki?curid=4164217", "title": "Lamineto", "text": "Il lamineto \u00e8 una associazione vegetale in cui convivono varie specie idrofite e subalofile, da quelle a foglia galleggiante (idrofite natanti) a quelle a foglia sommersa (idrofite sommerse). Si sviluppa in un ambiente acquatico, stagnante o dalla corrente molto debole, con profondit\u00e0 tra i 50 e i 200\u00a0cm. L'insieme delle foglie galleggianti o che raggiungono la superficie forma una \"lamina\" sull'acqua, da cui il nome, che contemporaneamente protegge l'ambiente e costituisce una zona di continuit\u00e0 tra i due ecosistemi dell'aria e dell'acqua.\nI lamineti sono distribuiti in tutto l'emisfero boreale; in Italia si ritrovano soprattutto in pianura Padana e in altre aree del Nord: le bonifiche e l'inquinamento ne hanno ridotto il numero principalmente al sud dove sono presenti in alcune zone protette costiere.\nFlora.\nTra le piante che possono comporre il lamineto ci sono:\nFauna.\nNel lamineto vivono le loro fasi larvali le libellule e gli anfibi: si trovano avannotti, girini e invertebrati di varie specie. Vi trovano rifugio e nutrimento uccelli acquatici come le anatre, gli svassi e le gallinelle d'acqua, e uccelli pescatori come gli aironi e il martin pescatore.\nSul fondo del lamineto vivono tinche e carpe.\nAlcuni uccelli dei generi \"Jacana\", \"Hydrophasianus\" e \"Actophilornis\" vivono esclusivamente nei lamineti.\nNella cultura di massa.\nTra i pittori che maggiormente hanno saputo valorizzare questi ambienti acquatici vi \u00e8 Claude Monet."}
{"id": "4164220", "revid": "551017", "url": "https://it.wikipedia.org/wiki?curid=4164220", "title": "Repubbliche boere", "text": ""}
{"id": "4164231", "revid": "200568", "url": "https://it.wikipedia.org/wiki?curid=4164231", "title": "Turco-altaica", "text": ""}
{"id": "4164232", "revid": "46931", "url": "https://it.wikipedia.org/wiki?curid=4164232", "title": "The Ox-Bow Incident", "text": ""}
{"id": "4164234", "revid": "1573940", "url": "https://it.wikipedia.org/wiki?curid=4164234", "title": "Chiesa di Santo Stefano (Padova)", "text": "La chiesa di Santo Stefano era un edificio religioso di origine medievale che si ergeva ove oggi \u00e8 il palazzo della Prefettura di Padova, sull'attuale piazza Antenore (un tempo contr\u00e0 San Lorenzo). Era la chiesa del contiguo monastero delle monache benedettine.\nStoria.\nLa chiesa, gi\u00e0 citata in documenti di et\u00e0 comunale (1034, 1200), apparteneva al monastero della monache benedettine che ne ebbero cura sino agli inizi dell'Ottocento, quando furono allontanate a causa delle soppressioni napoleoniche. La chiesa non era inizialmente destinata alla chiusura. Nel 1808 assunse il titolo di parrocchiale ed assorb\u00ec pure le parrocchie appartenenti alle chiese soppresse di San Lorenzo e San Giorgio. Sconsacrata nel 1810 (la parrocchia pass\u00f2 a San Francesco Grande) divenne aula di giustizia del vicino tribunale civile che aveva occupato le strutture del monastero. Nel 1820 venne riaperta come oratorio del ginnasio erariale. L'edificio venne demolito in seguito per dare spazio al nuovo complesso della prefettura, palazzo sorto su progetto di Vincenzo Bertelli portato a compimento durante il trentennio. Il palazzo venne inaugurato l'11 novembre 1937. A ricordo della chiesa, ancora oggi il palazzo \u00e8 chiamato \"di Santo Stefano\".\nNella chiesa di Santo Stefano era sepolto il famoso Bernardino Scardeone, canonico del Capitolo patavino e celebratissimo storico del suo tempo. Vicino alla porta occidentale, ricorda il Rossetti, c'era il sepolcro del padre di Pietro d'Abano, Costantino Notajo.\nDescrizione.\nEsterno.\nLa chiesa era orientata ponente-levante, e solo la fiancata sinistra (su cui si apriva probabilmente l'accesso principale) era pienamente visibile. La struttura era stretta da abitazioni medievali e dirimpetto si ergeva la chiesa di San Lorenzo. Lo spazio antistante era chiamato \"Corte Santo Stefano\" ed era forse spazio cimiteriale condiviso con la chiesa di San Lorenzo. Sul lato sinistro si ergeva il monastero di cui si conserva un chiostro rinascimentale, ora parte del liceo classico Tito Livio.\nInterno.\nIl Rossetti nella seconda met\u00e0 del Settecento cos\u00ec lo descriveva: l'altare maggiore era adornato di una pala di Pietro Damini, \"L'adorazione dei Magi\"; sull'altare di destra trovava posto un'altra tela del Damini raffigurante il martirio di Santo Stefano. Sull'altare di sinistra \"vicino alla sacrestia\" vi era la pala con la \"Vergine, il Bambino Ges\u00f9 e Santa Caterina\" di Giovanni Battista Pellizzari. In sacrestia si conservava l\"'Ecce Homo\" in marmo di Carrara opera di Filippo Parodi ora posta nella chiesa di San Francesco Grande."}
{"id": "4164245", "revid": "62244", "url": "https://it.wikipedia.org/wiki?curid=4164245", "title": "Calciatori della Nazionale lettone", "text": "Questa \u00e8 l'elenco dei calciatori con almeno una presenza nella Nazionale di calcio della Lettonia. In grassetto sono indicati i calciatori ancora in attivit\u00e0.\n\"Statistiche aggiornate al 3 gennaio 2017.\""}
{"id": "4164246", "revid": "47767", "url": "https://it.wikipedia.org/wiki?curid=4164246", "title": "Cvetan", "text": "Origine e diffusione.\nSi basa sul termine bulgaro \u0426\u0432\u0435\u0442\u0430\u043d (\"cvetan\"), che significa \"colore\" o \"fiore\"; nel secondo caso ha lo stesso significato dei nomi Fiore, Flora, Zahra, Bluma e Antea.\nNella traslitterazione del nome in inglese (e in altre lingue) la \u0426 iniziale diviene \"Ts\" e non \"C\".\nOnomastico.\nIl nome \u00e8 adespota, cio\u00e8 non \u00e8 portato da alcun santo, quindi l'onomastico ricade il 1\u00ba novembre ad Ognissanti."}
{"id": "4164251", "revid": "47767", "url": "https://it.wikipedia.org/wiki?curid=4164251", "title": "Cvetanka", "text": ""}
{"id": "4164252", "revid": "47767", "url": "https://it.wikipedia.org/wiki?curid=4164252", "title": "Tsvetan", "text": ""}
{"id": "4164253", "revid": "47767", "url": "https://it.wikipedia.org/wiki?curid=4164253", "title": "Cvetana", "text": ""}
{"id": "4164254", "revid": "47767", "url": "https://it.wikipedia.org/wiki?curid=4164254", "title": "Tsvetana", "text": ""}
{"id": "4164255", "revid": "47767", "url": "https://it.wikipedia.org/wiki?curid=4164255", "title": "Tsvetanka", "text": ""}
{"id": "4164260", "revid": "1305772", "url": "https://it.wikipedia.org/wiki?curid=4164260", "title": "Pien", "text": ""}
{"id": "4164263", "revid": "767487", "url": "https://it.wikipedia.org/wiki?curid=4164263", "title": "Collin Franklin", "text": "Carriera professionistica.\nNew York Jets.\nDopo non essere stato selezionato nel Draft 2011, Franklin firm\u00f2 in qualit\u00e0 di free agent con i New Jets, con cui pass\u00f2 la pre-stagione 2011, venendo tagliato prima dell'inizio della stagione regolare.\nTampa Bay Buccaneers.\nIl 10 agosto 2011, Franklin firm\u00f2 per far parte della squadra di allenamento dei Tampa Bay Buccaneers. Il 28 settembre, il giocatore fu promosso nel roster attivo dopo l'infortunio del tight end Cody Grimm che venne inserito in lista infortunati. Nella sua prima stagione da professionista, Franklin disput\u00f2 due partite, nessuna delle quali come titolare.\nStatistiche.\nNFL"}
{"id": "4164264", "revid": "606039", "url": "https://it.wikipedia.org/wiki?curid=4164264", "title": "Incurvarioidea", "text": ""}
{"id": "4164273", "revid": "122147724", "url": "https://it.wikipedia.org/wiki?curid=4164273", "title": "Clan armigero", "text": "Un clan armigero \u00e8 un clan scozzese, una famiglia o un cognome che \u00e8 registrato nel Court of the Lord Lyon ed un tempo aveva un capo senza armi specifiche, ma non ha un capo riconosciuto dalla Lyon Court. Prima del 1745 tutti i capi avevano degli stemmi; ad ogni modo, non tutti sono riconosciuti presso il \"Public Register of All Arms and Bearings in Scotland\" del 1672.\nNell'araldica scozzese le armi nude sono detenute solo dai capi posti a capo di clan, famiglie o cognomi. Il clan \u00e8 considerato una \"nobile incorporazione\" dal momento che essere capo di un clan \u00e8 un titolo onorifico in Scozia e questo conferisce nobilt\u00e0 all'intera istituzione. Dal momento che i clan armigeri non hanno capi, essi non sono riconosciuti come \"nobili\" e non hanno statuto legale secondo la legge scozzese."}
{"id": "4164274", "revid": "33689", "url": "https://it.wikipedia.org/wiki?curid=4164274", "title": "Trilogia del Cornetto", "text": "La Trilogia del Cornetto (\"The Three Flavours Cornetto Trilogy\" in lingua originale, nota anche come \"Blood and Ice Cream trilogy\") \u00e8 una serie di film diretti da Edgar Wright, scritti da Simon Pegg e Wright, e interpretati da Pegg e Nick Frost. Trae il suo nome dal cono gelato confezionato, il \"cornetto\", appunto, che appare come elemento allegorico in ognuno dei tre film.\nLa trilogia.\nI film della trilogia sono \"L'alba dei morti dementi\", una commedia romantica con zombie, \"Hot Fuzz\", una commedia poliziesca, e \"La fine del mondo\", un film di commedia fantascientifica. Non c'\u00e8 continuit\u00e0 tra i tre, ma in ogni film compare un cornetto di uno specifico sapore: in \"L'alba dei morti dementi\" il cornetto \u00e8 al sapore di fragola, dal colore rosso vivace, correlato agli elementi sanguinosi e cruenti del film; in \"Hot Fuzz\" vi \u00e8 il cornetto blu originale, per indicare l'elemento poliziesco; in \"La fine del mondo\" il cornetto rappresentativo \u00e8 alla menta con granella di cioccolato, dal colore verde-marrone, per indicare l'elemento fantascientifico.\nDurante la promozione di \"Hot Fuzz\" in un'intervista \u00e8 stato fatto notare che il cornetto \u00e8 l'elemento di unione con il precedente film ed \u00e8 stato chiesto al regista se avrebbe fatto una trilogia; alla domanda Wright ha risposto che sarebbe stata come la Trilogia dei Colori di Krzysztof Kie\u015blowski, ma con i cornetti. Il cornetto non \u00e8 l'unico elemento ricorrente nella trilogia: diverse gag si presentano in vari modi nei tre film, come ad esempio il saltare una staccionata, il bere al pub, la presenza dei videogiochi al pub e le coppie di gemelli. Simon Pegg, Nick Frost, Martin Freeman, Bill Nighy, Rafe Spall, Julia Deakin e Patricia Franklin sono gli attori che hanno lavorato in tutti e tre i film della trilogia (Nighy solo come voce in \"La fine del mondo)\".\nAccoglienza.\nCritica.\nL'alba dei morti dementi\nHot Fuzz\nLa fine del mondo\nBotteghino.\nL'alba dei morti dementi\nHot Fuzz\nLa fine del mondo"}
{"id": "4164277", "revid": "664238", "url": "https://it.wikipedia.org/wiki?curid=4164277", "title": "The Three Flavours Cornetto Trilogy", "text": ""}
{"id": "4164279", "revid": "117156658", "url": "https://it.wikipedia.org/wiki?curid=4164279", "title": "Notazione a frecce di Knuth", "text": "La notazione a frecce di Knuth \u00e8 un tipo di notazione numerica, creata dall'informatico Donald Knuth per scrivere numeri molto grandi che nelle normale notazioni a cifre o esponenziale sarebbero impossibili da scrivere, come il numero di Graham.\nDefinizione.\nLa \"sequenza di iperoperazione\" \u00e8 una sequenza di operazioni binarie formula_1, definita ricorsivamente come segue:\nPer \"n\" = 0, 1, 2, 3, questa definizione riproduce le operazioni di base dell'aritmetica della funzione successiva (che \u00e8 un'operazione unaria), addizione, moltiplicazione e esponenziazione, come:\ne per \"n\" \u2265 4 estende queste operazioni di base oltre l'esponenziazione in quella che pu\u00f2 essere scritta in notazione a frecce di Knuth come\nDescrizione.\nQuesta notazione si compone di un numero iniziale, seguito da un dato numero di frecce verso l'alto, seguita infine da un numero finale.\nIl significato delle frecce \u00e8 il seguente:\nIl risultato \u00e8 un aumento numerico estremamente elevato per ogni freccia aggiunta.\nIn termini numerici:\nformula_12\nformula_13 volte\ne via dicendo."}
{"id": "4164280", "revid": "287204", "url": "https://it.wikipedia.org/wiki?curid=4164280", "title": "Hide (unit\u00e0 di misura fondiaria)", "text": "Hide indicava in origine la quantit\u00e0 di terra sufficiente a sostentare una famiglia, ma pi\u00f9 tardi, nell'Inghilterra anglosassone, divenne un'unit\u00e0 usata per valutare la disponibilit\u00e0 a pagare o raccogliere le tasse. Il gettone (\"Danegeld\") doveva essere raccolto secondo una percentuale fissa per ogni \"hide\" (d'ora in avanti si user\u00e0 il termine \"famiglia\"). Dopo la conquista normanna dell'Inghilterra, le stime degli \"hidage\" (d'ora in avanti \"familiari\") furono registrate nel \"Domesday Book\" nel 1086 e i re Normanni continuarono ad usarli (con alcune modifiche) per stimare le tasse fino alla fine del XII secolo.\nLa \u201cfamiglia\u201d non era un'area di terra fissa.\nSignificato originale.\nLa parola anglosassone per \u201cfamiglia\u201d era \"hid\" (o il suo sinonimo \"hiwisc\"). Si riteneva che entrambe le parole derivassero dalla stessa radice \"hiwan\", che significava appunto \u201cfamiglia\u201d.\nBeda, nella sua \"Historia ecclesiastica gentis Anglorum\" (731 d.C. circa) descrive l'estensione di un territorio per il numero di famiglie che supportava, come (per esempio) in Latino \"terra x familiarum significa\" \u201cun territorio di dieci famiglie\u201d. Nella versione Anglo-Sassone della stessa parola \"hid\" o \"hiwan\" \u00e8 usata al posto di \"terra \u2026 familiarum\". Altri documenti del periodo mostrano la stessa equivalenza ed \u00e8 chiaro che la parola \u201chide\u201d originariamente significasse \u201cterra sufficiente per il sostentamento di un contadino e della sua famiglia\u201d.\nLo sviluppo in unit\u00e0 di tassazione.\nSuccessivamente \u201cfamiglia\u201d perse il suo significato originale e divenne la base di un sistema artificiale di stima della terra per propositi di tassazione. Molti dei dettagli circa lo sviluppo del sistema durante i 350 anni che passarono tra il tempo di Beda e il Domesday Book rimangono oscuri. Secondo Sir Frank Stenton, \u201cNonostante il lavoro di molti studiosi la \u201cfamiglia\u201d dei primi testi inglesi rimane un termine dal significato elusivo\u201d. Dalla fine del periodo Anglo-Sassone fu inteso come misura di \u201cun'area di terra che potesse essere tassata\u201d, ma non esisteva una correlazione fissa con la sua superficie, il numero di braccianti che vi lavoravano o la sua popolazione; n\u00e9 era limitata alla terra arabile sulla propriet\u00e0. Secondo Bailey, \u201c\u00c8 un'opinione comune che la \u201cfamiglia\u201d nel 1086 avesse un'estensione veramente variabile sul territorio; il vecchio concetto di 120 acri non pu\u00f2 essere sostenuto.\u201d\nSono sopravvissuti diversi documenti datati che si riferiscono alle \u201cfamiglie\u201d, ma questi possono essere solo visti come passi nello sviluppo del concetto della \u201cfamiglia\u201d e non ci consentono di esaminare l'intera questione.\nIl documento noto come il \u201cTribal Hidage\u201d (Familiare delle trib\u00f9) \u00e8 una lista molto antica databile forse al VII secolo, ma nota solo da un manoscritto pi\u00f9 tardo e inaffidabile. \u00c8 una lista di trib\u00f9 e piccoli regni che dovevano un tributo a un signore e della disponibilit\u00e0 proporzionata o della quota imposta su ciascuno di loro. Ci\u00f2 \u00e8 espresso in termini di \u201cfamiglie\u201d, sebbene non abbiamo dettagli di come ci si fosse arrivati, n\u00e9 di come venissero convertiti in disponibilit\u00e0 monetaria.\nLa stima delle \u201cfamiglie\u201d poteva anche essere usata per l'assegnazione di altri obblighi a cui una comunit\u00e0 doveva rispondere, non solo di natura pecuniaria. Il \"Burghal Hidage\" (Familiare dei borghi)risalente ai primi del X secolo \u00e8 una lista di borghi che fornivano la stima della \u201cfamiglia\u201d dei distretti confinanti che erano soggetti al contributo per la difesa del borgo, ciascuno contribuendo al mantenimento e all'equipaggiamento di uomini per le fortificazioni in proporzione al numero di \u201cfamiglie\u201d per cui essi rispondevano.\nIl \u201cCounty Hidage\u201d (Familiare delle contee)risalente ai primi del XI secolo elenca il numero totale di \u201cfamiglie\u201d stimate per ogni contea e sembra che da questo momento almeno il numero totale di \u201cfamiglie\u201d in una data area fosse imposto dall'alto. Ad ogni contea veniva assegnato un numero preciso di \u201cfamiglie\u201d, per i quali sarebbe stata chiamata a rispondere. Per esempio, nei primi anni dell'XI secolo, al Northamptonshire erano assegnate 3200 \u201cfamiglie\u201d, mentre allo Staffordshire ne erano assegnate solo 500. Questo numero era quindi diviso tra le centene nella contea. Teoricamente c'erano 100 \u201cfamiglie\u201d per ogni centena, ma questa proporzione non era sempre mantenuta, per esempio a causa dei cambiamenti nelle centene o nelle propriet\u00e0 che le comprendevano o perch\u00e9 le stime erano alterate quando l'attuale disponibilit\u00e0 di moneta era percepita come troppo alta o troppo bassa o per altre ragioni attualmente sconosciute.\nLe \u201cfamiglie\u201d dentro ogni centena erano quindi divise tra villaggi, propriet\u00e0 o tenute, solitamente in blocchi o multipli di 5 \u201cfamiglie\u201d, sebbene questo criterio non fosse sempre rispettato. Differenze dalla norma potevano risultare dalle propriet\u00e0 che venivano spostate da una centena ad un'altra, o da aggiustamenti della dimensione di una propriet\u00e0 o dalle alterazioni nel numero di \u201cfamiglie\u201d per cui una propriet\u00e0 doveva rispondere.\nMentre ogni comunit\u00e0 locale aveva il compito di decidere come la sua quota di \u201cfamiglie\u201d dovesse essere divisa tra le terre possedute da quella comunit\u00e0, comunit\u00e0 diverse usavano criteri diversi, a seconda di che tipo di terra possedevano e del modo in cui il benessere di un individuo veniva considerato all'interno della comunit\u00e0, \u00e8 auto-evidente che non \u00e8 possibile un'unica definizione comprensiva.\nDopo la conquista normanna.\nIl \"Domesday Book\", registrando i risultati dell'indagine svolta per ordine di Guglielmo il Conquistatore nel 1086, stabilisce in \u201cfamiglie\u201d (o carucati o sulunghi a seconda dei casi) i valori stimati di propriet\u00e0 su tutta l'area coperta dall'indagine. Solitamente, fornisce questa informazione per il 1086 e anche per il tempo di Edoardo il Confessore (cio\u00e8, poco prima della Conquista), ma alcune contee erano diverse e mostravano questa informazione per una sola di queste date. Da quel momento le valutazioni mostravano molte anomalie.\nA volte la stima in \u201cfamiglie\u201d \u00e8 data sia per l'intera tenuta, sia per le terre demaniali (cio\u00e8 il demanio di propriet\u00e0 del signore) incluse in esse.\nI re Normanni continuarono dopo la Conquista ad usare il sistema che trovarono sul posto. Il \u201cgeld\u201d era riscosso ad intervalli secondo l'esistente stima dei \u201cfamiliari\u201d. Sally Harvey ha suggerito che i dati relativi agli arativi nel Domesday Book fossero intesi essere usati per una completa rivalutazione ma, se fosse cos\u00ec, non fu mai fatto. Le Pipe Rolls, quando disponibili, mostrano che le riscossioni erano basate largamente sulle vecchie stime, sebbene con alcune modifiche ed esenzioni.\nL'ultima riscossione registrata fu per il 1162-63 durante il regno di Enrico II, ma la tassa non fu formalmente abolita e Enrico II pens\u00f2 di usarla ancora tra il 1173 e il 1175. Le vecchie stime furono usate per una tassa sulla terra nel 1193-94 per incassare maggior denaro per il riscatto di re Riccardo.\nRelazione con altri termini simili.\nUna \u201cfamiglia\u201d era costituita da quattro \"vergati\". Una misura simile era usata nel Danelaw settentrionale, nota con il nome di \"carucato\", consistente in otto \"bovati\", e il Kent usava un sistema basato su un \"sulungo\", consistente di otto gioghi, che erano pi\u00f9 ampi della \u201cfamiglia\u201d e occasionalmente erano considerati l'equivalente di due \u201cfamiglie\u201d.\nQueste misure avevano origini differenti, a significare la quantit\u00e0 di terra che poteva essere coltivata da una squadra di braccianti opposta alla famiglia possidente, ma tutto ci\u00f2 pi\u00f9 tardi divenne una stima fiscale artificiale.\nDa questa unit\u00e0 di misura trae origine il nome di Hyde Park a Londra.\nBibliografia.\nLetture di approfondimento.\n\u00c8 stato svolto molto lavoro investigando sulla \"familiarizzazione\" di varie contee e anche nel tentativo di scoprire di pi\u00f9 sull'origine e sullo sviluppo della \"famiglia\" e il proposito per cui essa venne usata, ma senza produrre molte conclusioni chiare che potessero aiutare il lettore comune. Coloro che volessero maggiori informazioni possono consultare i seguenti lavori in aggiunta a quelli citati nelle Note:"}
{"id": "4164286", "revid": "123699308", "url": "https://it.wikipedia.org/wiki?curid=4164286", "title": "Salsiccia pasqualora", "text": "La salsiccia pasqualora \u00e8 un insaccato di carne di maiale tipico siciliano. \u00c8 un prodotto inserito nella lista dei prodotti agroalimentari tradizionali italiani (P.A.T) del Ministero delle politiche agricole alimentari e forestali (Mipaaf).\nNome.\nIl nome deriva dall'usanza di riservare alcuni tagli della carne di maiale macellata durante la settimana santa di Pasqua per l'insaccamento e il successivo consumo estivo.\nTerritorio.\nLa salsiccia pasqualora \u00e8 riconosciuta come P.A.T siciliana originaria dei comuni di Trapani, Erice, Valderice, Paceco, Calatafimi, Alcamo, Castellammare del Golfo, Buseto Palizzolo, San Vito Lo Capo, Custonaci. La sua preparazione \u00e8 diffusa per\u00f2 anche in tutto il resto della Sicilia soprattutto nelle zone montane. Esiste anche la \"salsiccia pasqualora caccamese\" o \"di Caccamo\" in provincia di Palermo la quale \u00e8 stata inclusa nell'arca del gusto Slow Food.\nCaratteristiche.\nQuesto prodotto era noto gi\u00e0 nell'antichit\u00e0 romana citato da Virgilio nelle Georgiche.\n\u00c8 una salsiccia di sola carne di maiale tagliata in punta di coltello e macinata con piatto a fori larghi prodotta con l'aggiunta di sale (30 grammi ogni chilo) pepe nero (5 grammi ogni chilo), peperoncino, vino bianco e semi di finocchio selvatico. Una volta prodotta viene fatta stagionare per una o due settimane. Oltre che cotta alla brace viene consumata soprattutto cruda come se fosse un salamino. Si presenta con una forma ad \"U\" allungata."}
{"id": "4164295", "revid": "1437331", "url": "https://it.wikipedia.org/wiki?curid=4164295", "title": "Armigero", "text": "In araldica, un armigero \u00e8 una persona titolata ad utilizzare uno stemma.\nEtimologia.\nLa parola latina \"armiger\" significa letteralmente \"colui che porta le armi\". Per tutto il medioevo la parola era riferita ad uno scudiero che seguiva un cavaliere, cio\u00e8 come colui che trasportava fisicamente le armi del cavaliere. \nPeriodo moderno.\nAttualmente, il termine \"armiger\" viene utilizzato prevalentemente in araldica in alcuni paesi come Canada, Irlanda, Spagna e Regno Unito dove l'araldica \u00e8 regolata da leggi precise e da enti come il College of Arms, la Court of the Lord Lyon o l'Office of the Chief Herald of Ireland. Una persona titolata che pu\u00f2 provare una discendenza agnatizia da una persona che aveva gi\u00e0 diritto di portare uno stemma specifico, pu\u00f2 egli stesso ottenerne le armi. Il semplice diritto ad essere armigero non prova l'uso di uno stemma.\nCiascuno pu\u00f2 utilizzare un qualsiasi stemma in paesi ove l'araldica non \u00e8 regolata come negli Stati Uniti. Nel Paesi Bassi sono regolati i titoli nobiliari ma non l'araldica. In Svezia la nobilt\u00e0 ha dal 1762 la prerogativa di utilizzare l'elmo aperto, mentre gli altri usano l'elmo chiuso come decorazione sopra lo stemma."}
{"id": "4164304", "revid": "1543377", "url": "https://it.wikipedia.org/wiki?curid=4164304", "title": "Tim Weber", "text": "Carriera.\nClub.\nTim Weber inizi\u00f2 a militare nelle giovanili del SC Bern, compresa una breve esperienza in Prima Lega con l'EHC Rot-Blau Bern, prima di trasferirsi nel 2007 in Svezia presso il Modo Hockey Dopo aver militato nelle formazioni Under-18 e Under-20 esord\u00ec anche in Elitserien, collezionando 10 presenze fra il 2008 ed il 2010. L'anno successivo gioc\u00f2 nella United States Hockey League con i Chicago Steel.\nConclusa l'esperienza in Nordamerica firm\u00f2 un contratto annuale con la formazione di Lega Nazionale B del SC Langenthal, con la quale conquist\u00f2 il titolo di campione della LNB per la stagione 2011-2012. In 65 presenze con la maglia dei bernesi raccolse 11 reti e 16 assist.\nNell'estate del 2012 giunse l'ingaggio da parte dell'HC Ambr\u00ec-Piotta, con un contratto valido fino al 2013. Nella primavera del 2013 firm\u00f2 un contratto biennale con l'EHC Olten.\nNazionale.\nNella stagione 2007-2008 Weber disput\u00f2 numerosi incontri con la selezione Under-18, senza disputare per\u00f2 impegni ufficiali. Fra il 2009 ed il 2010 invece con la rappresentativa Under-20 prese parte ai mondiali U20 del 2010, conclusi al quarto posto."}
{"id": "4164306", "revid": "228587", "url": "https://it.wikipedia.org/wiki?curid=4164306", "title": "Moltedo", "text": "Moltedo \u00e8 una frazione del comune di Imperia, in provincia di Imperia.\nGeografia fisica.\nSi trova alla testata del valletta del rio che prende il nome dal paese, il \"Rio Moltedo\".\nStoria.\nUn tempo il paese era diviso nelle due borgate di \"Moltedo Superiore\" e \"Moltedo Inferiore\". I due nuclei sono sempre stati divisi: nel medioevo la prima apparteneva alla Contea di Prel\u00e0 e la seconda a quella di Porto Maurizio. In seguito, durante il XVII e XVIII secolo, la borgata superiore appartenne al Piemonte e quella inferiore alla Repubblica di Genova.\nFu in passato comune autonomo, prima di partecipare nel 1923 alla creazione del comune di Imperia.\nEconomia.\nL'economia del paese \u00e8 principalmente legata all'agricoltura, specialmente alla produzione dell'olio d'oliva nei numerosi uliveti che circondano il paese.\nInfrastrutture e trasporti.\nStrade.\nLa frazione di Moltedo \u00e8 collegata ad Imperia per mezzo di una strada comunale.\nFerrovie.\nLa stazione ferroviaria pi\u00f9 vicina \u00e8 quella di Imperia sulla linea ferroviaria Ventimiglia \u2013 Genova nel tratto locale compreso tra Ventimiglia e Savona."}
{"id": "4164308", "revid": "110157", "url": "https://it.wikipedia.org/wiki?curid=4164308", "title": "Semino", "text": "Semino \u00e8 una frazione di 302 abitanti del comune di Busalla, nell'alta valle Scrivia. Posizionata a 488 m sul livello del mare, lungo la strada provinciale 53 che collega la frazione con Pietrafraccia e quindi Ronco Scrivia, \u00e8 posta a 5,5\u00a0km a nordest dal capoluogo comunale.\nStoria.\nSecondo le fonti storiche una sua prima citazione potrebbe essere risalente gi\u00e0 in un documento del 1248; la locale chiesa parrocchiale di San Martino, invece, nel 1523.\nCaratteristico paese rurale dell'Appennino ligure, con case stretta in pietra e l'una addossata all'altra, e piccole vie nel centro storico, fu compreso nel territorio feudale di Busalla seguendone le sorti storiche fino ai giorni nostri.\nMonumenti e luoghi d'interesse.\nArchitetture religiose.\nLa locale chiesa parrocchiale \u00e8 intitolata a san Martino. L'edificio, citato nel 1523, dovrebbe essere risalente al 1570; la struttura verr\u00e0 ampliata e modificata nel corso del XIX secolo.\nNei pressi della chiesa vi \u00e8 l'oratorio della Beata Vergine Maria, quest'ultimo menzionato in un documento del 1576 e gi\u00e0 sede di diverse confraternite (del Santissimo Sacramento e del Santissimo Rosario).\nCultura.\nEventi.\nIl 15 agosto nella festivit\u00e0 del Ferragosto viene organizzata una festa in paese."}
{"id": "4164320", "revid": "72396", "url": "https://it.wikipedia.org/wiki?curid=4164320", "title": "Bangali-Fod\u00e9 Koita", "text": ""}
{"id": "4164321", "revid": "767487", "url": "https://it.wikipedia.org/wiki?curid=4164321", "title": "Aleksandr Zamolod\u010dikov", "text": "Biografia.\nHa conseguito una laurea in ingegneria nucleare all'Istituto di Fisica e Tecnologia di Mosca (nel 1975) e un dottorato in fisica presso l'Istituto di Fisica Teorica e Sperimentale (nel 1978). Si \u00e8 unito al personale di ricerca dell'Istituto Landau di Fisica Teorica, dove ha ottenuto un dottorato ad honorem (nel 1983). \u00c8 coautore della famosa teoria dell'infinita simmetria conforme in due dimensioni dei campi quantici, con Alexander Polyakov e Alexander Belavin. Fratello gemello del defunto Aleksej Zamolod\u010dikov (1952-2007), anch'egli fisico, \u00e8 entrato alla Rutgers University nel 1990, dove ha cofondato il Rutgers New High Energy Theory Center."}
{"id": "4164326", "revid": "1543377", "url": "https://it.wikipedia.org/wiki?curid=4164326", "title": "Rimini Baseball Club 2012", "text": "Il Rimini Baseball Club ha preso parte alla Italian Baseball League 2012.\nDivise e sponsor.\nLo sponsor tecnico \u00e8 Erre\u00e0. Non avendo uno sponsor principale, sulle divise \u00e8 riportata la dicitura \"Rimini\".\nSul retro delle divise bianche figura lo sponsor secondario \"Flaminaire\".\nCollegamenti esterni.\nStatistiche dal sito Baseball.it"}
{"id": "4164340", "revid": "47112", "url": "https://it.wikipedia.org/wiki?curid=4164340", "title": "Centro di Ecologia Alpina", "text": ""}
{"id": "4164341", "revid": "599013", "url": "https://it.wikipedia.org/wiki?curid=4164341", "title": "Suore ancelle di Ges\u00f9", "text": "Le suore ancelle di Ges\u00f9 (in polacco \"Siostry S\u0142ugi Jezusa\") sono un istituto religioso femminile di diritto pontificio.\nStoria.\nLa congregazione fu fondata l'8 dicembre 1884 da Eleonora Motylowska, insieme con Onorato da Bia\u0142a, come associazione di domestiche.\nL'istituto, aggregato all'Ordine dei frati minori cappuccini dal 18 aprile 1906, ricevette il pontificio decreto di lode nel 1907.\nAttivit\u00e0 e diffusione.\nIl fine principale dell'istituto \u00e8 l'assistenza alle giovani lavoratrici; le suore hanno esteso il loro apostolato ad altre opere educative e assistenziali.\nOltre che in Polonia, le religiose sono presenti in Bolivia, Regno Unito, Stati Uniti d'America e Ucraina; la sede generalizia \u00e8 a Varsavia.\nAlla fine del 2008 la congregazione contava 311 religiose in 32 case."}
{"id": "4164357", "revid": "1573940", "url": "https://it.wikipedia.org/wiki?curid=4164357", "title": "Chiesa di San Silvestro (Bagnoli del Trigno)", "text": "La chiesa di San Silvestro Papa si trova nella parte antica di Bagnoli del Trigno, sul contrafforte roccioso che domina la cosiddetta \"Terra di basso\".\nStoria.\nFu costruita nel XIII-XIV secolo ed \u00e8 stata pi\u00f9 volte danneggiata da terremoti e restaurata.\nDescrizione.\nLa sua caratteristica \u00e8 quella di essere letteralmente incastrata fra due speroni di roccia, che lasciano visibili solo le pareti laterali. Il portale di ingresso si apre infatti sulla parete laterale destra, rivolta verso il centro abitato. \nIl campanile, caratteristico per la sua copertura \"a cipolla\" realizzata in maiolica colorata, \u00e8 costruito sullo sperone che sorge acconto all'abside.\nIl portale ha su ognuno dei due lati tre colonnine tonde: su ogni lato la pi\u00f9 interna \u00e8 liscia, quella centrale \u00e8 decorata con un motivo tortile e quella esterna presenta una decorazione a spina di pesce. Le tre colonnine terminano in alto su un capitello decorato con un volto umano fra motivi floreali. Sopra il portale, sollevata da un architrave, una lunetta semicircolare riprende all'interno le decorazioni delle colonnine e presenta all'esterno una cornice decorata con una pianta stilizzata che nasce dalla bocca di una testa umana sulla sinistra e termina in un'anfora sulla destra.\nInterno.\nL'interno \u00e8 a tre navate. Sulla parete di fondo c'\u00e8 la cantoria con l'organo a canne. Sulla parete della navata destra c'\u00e8 un crocifisso ligneo che ha la particolarit\u00e0 di avere le braccia snodate, in modo da poterle abbassare lungo i fianchi della statua quando questa veniva usata senza la croce nella processione del Venerd\u00ec Santo.\nSempre sulla parete della navata di destra, accanto all'ingresso secondario della chiesa, una lapide ricorda la consacrazione della chiesa e dell'altare maggiore da parte del vescovo di Trivento Alfonso Mariconda.\nIl testo dell'iscrizione \u00e8 il seguente:\nD O M\nDIE IIII MEN(sis) MARTII A.D. MDCCXXVI\nECCL(esi)AM ARCHIPRESBYTERALE(m) HA(n)C DIVO SILVES\nTRO DICATA(m) EIUSQ(ue) ALTARE MAIUS SOLEMNI RITU\nCONSECRAVIT ALPHO(n)SUS MARICO(n)DA EP(isco)PUS TRI(venti)\nNUS QUI INDULGENTIAS DE MORE CO(n)CESSIT PERPE\nTUO VALITURAS AC TALIS CO(n)SECRATIONIS AN(n)I\nVERSARIU(m) DIE(m) QUOTAN(n)IS CELEBRA(n)DUM AB\nO(mn)IBUS ECCLESIASTICIS DICTAE MATRICIS ECC(lesiae)\nSUB RITU DUP. I CLASSIS CUM OCTA\nVA AD DOMINICA(m) I 7BRIS TRA(n)STULIT \nTraduzione italiana:\n\"A Dio, ottimo e massimo\"\n\"Nel giorno quarto del mese di marzo dell'anno del Signore 1726, Alfonso Mariconda vescovo di Trivento consacr\u00f2 con rito solenne questa chiesa arcipresbiterale dedicata a San Silvestro ed il suo altare maggiore, concesse le solite indulgenze valide in perpetuo e port\u00f2 alla prima domenica di settembre il giorno anniversario di tale consacrazione, da celebrarsi ogni anno da tutti gli ecclesiastici di detta chiesa matrice, con rito doppio di prima classe con l'ottava.\"\nIn fondo alla navata sinistra una cappella \u00e8 dedicata alla Madonna Incoronata. Nella chiesa \u00e8 conservato lo stemma episcopale di Pio Augusto Crivellari, vescovo di Trivento dal 1958 al 1966, un tempo collocato all'interno della lunetta del portale."}
{"id": "4164358", "revid": "729019", "url": "https://it.wikipedia.org/wiki?curid=4164358", "title": "Assedio di Danzica (1734)", "text": "L'assedio di Danzica del 1734 \u00e8 un episodio della guerra di successione polacca durante il quale l'esercito russo (che per la prima volta affrontava quello francese in guerra) conquist\u00f2 la citt\u00e0 di Danzica.\nContesto.\nAlla morte di Augusto II di Sassonia \u2013 che a partire dal 1697 aveva regnato anche sul Regno di Polonia \u2013 nel febbraio 1733 scoppi\u00f2 un conflitto per la successione al trono, che vide coinvolte le principali potenze europee.\nStanislao Leszczy\u0144ski, che per un breve periodo (dal 1705 al 1709) aveva assunto il titolo di sovrano di Polonia durante la grande guerra del Nord, era stato eletto re dal \"Sejm\" generale del 10 settembre 1733 con il sostegno dell'aristocrazia polacca, del Regno di Francia (la figlia di Leszczy\u0144ski aveva sposato Luigi XV) e di Carlo XII, re di Svezia.\nLa Russia e la Sassonia si opponevano alla nomina di Leszczy\u0144ski in quanto preferivano un sovrano sul quale esercitare la propria influenza. Nell'agosto 1733 la Russia invi\u00f2 dunque il proprio esercito in Polonia costringendo Leszczy\u0144ski a ritirarsi a Danzica, in attesa di rinforzi provenienti dalla Francia.\nIl 30 settembre una divisione russa composta da 20.000 soldati sotto il comando del generale d'origine irlandese Peter Lacy arriv\u00f2 a Varsavia inducendo, il 6 ottobre, una nuova riunione del \"Sejm\" che proclam\u00f2 re Federico Augusto II di Sassonia.\nLa Francia tuttavia, nonostante si fosse impegnata a sostenere finanziariamente e militarmente Leszczy\u0144ski, era riluttante ad inviare la propria flotta nel Mar Baltico per evitare possibili attriti con la Gran Bretagna e la Repubblica delle Sette Province Unite.\nL'inizio dell'assedio.\nIl generale Lacy, intanto, marci\u00f2 alla testa di 12.000 soldati verso Danzica e, a partire dal 22 febbraio 1734, la cinse d'assedio.\nIl cardinale Andr\u00e9-Hercule de Fleury, cancelliere di Luigi XV, ordin\u00f2 pertanto l'invio di una piccola flotta francese nel Mar Baltico per dare sostegno a Leszczy\u0144ski. Partite da Brest il 31 agosto 1733, 14 navi con a bordo 1.500 uomini, arrivarono a Copenaghen il 20 settembre ma \u2013 su indicazione dell'ambasciatore francese in Danimarca, il conte Louis de Br\u00e9han de Pl\u00e9lo, venne richiamata in patria.\nIl 17 marzo 1734 il generale russo d'origine tedesca Burkhard Christoph von M\u00fcnnich arriv\u00f2 con 15.000 uomini a Danzica fornendo rinforzi alle truppe di Lacy e prendendo il comando delle operazioni d'assedio. Adam Tar\u0142o tent\u00f2 alla testa di 8.000 soldati polacchi di rompere l'assedio ma venne respinto. Intanto le forze assedianti si rafforzarono con ulteriori 10.000 soldati sassoni.\nLa Francia decise pertanto di inviare una seconda flotta che arriv\u00f2 a Weichselm\u00fcnde l'11 maggio. Il 27 maggio le truppe francesi si scontrarono con le forze russo-sassoni ma venne respinte.\nLa resa di Danzica.\nIl 30 giugno Danzica si arrese senza condizioni dopo un assedio di 135 giorni. Due giorni prima Leszczy\u0144ski era riuscito a fuggire dalla citt\u00e0 travestito da contadino e ripar\u00f2 a K\u00f6nigsberg. Qui scrisse all'ambasciatore polacco a Parigi chiedendo di indurre il re di Francia ad attaccare la Sassonia aiutando cos\u00ec le forze del conte Miko\u0142aj Potocki in Ucraina. Luigi XV tuttavia si rifiut\u00f2 di fornire l'aiuto richiesto e, il 26 gennaio 1736 Leszczy\u0144ski rinunci\u00f2 alle proprie pretese sul trono di Polonia."}
{"id": "4164363", "revid": "15756", "url": "https://it.wikipedia.org/wiki?curid=4164363", "title": "Aerobic Circuit Training", "text": "L\u2019Aerobic Circuit Training, chiamato anche Super Circuit Training (SCT), Super Circuit Resistance Training, o Super Circuit Weight Training, \u00e8 un metodo di allenamento misto aerobico/anaerobico, che unisce il tradizionale allenamento coi pesi (\"resistance training\") in modalit\u00e0 a circuito con il tradizionale allenamento aerobico cardiovascolare (\"steady state training\"), con il fine di produrre sia miglioramenti sotto il profilo della forza e massa muscolare, che sulla capacit\u00e0 cardiovascolare. Nel settore fitness italiano questo metodo \u00e8 alternativamente noto come Cardio Fit Training (CFT).\nCaratteristiche.\nDiversamente dal \"Circuit Training\" con i pesi tradizionale, il quale consiste nell'eseguire monoserie per i singoli gruppi muscolari (di solito 8-12) consecutivamente, ad alte ripetizioni (di solito 12-20), basse intensit\u00e0 (40-60% 1-RM), e pause minime (al massimo di 10-20 secondi), il metodo \"Super Circuit Training\" combina gli esercizi tipici dell'allenamento coi pesi con il tradizionale allenamento cardiovascolare aerobico, con il fine di produrre sia miglioramenti sotto il profilo della forza e massa muscolare, che sulla capacit\u00e0 cardiovascolare. In questo tipo di protocollo, gli esercizi allenamento coi pesi sono alternati da stazioni aerobiche (dette \"recupero attivo\") la cui durata varia da 30-60 secondi a 2-3 minuti o pi\u00f9, a moderata intensit\u00e0, con periodi di recupero molto brevi o nulli. Gli esercizi coi pesi possono essere svolti usando pesi liberi, macchine isotoniche, e calistenia (esercizi a corpo libero), e la loro esecuzione avviene in successione senza pausa, quindi sotto forma di \"super set\", \"tri set\" o \"set giganti\". Esempi di esercizi aerobici a moderata intensit\u00e0 sono i vari macchinari cardio come \"treadmill, stepper, elliptical trainer, bike\" ecc. Alcuni autori raccomandano che per garantire la massima efficacia e sicurezza dell'allenamento, gli esercizi coi pesi debbano essere organizzati in modo da allenare prima i gruppi muscolari pi\u00f9 grandi, e successivamente selezionare gruppi muscolari diversi.\nIn uno degli studi scientifici (Mosher et al., 1998) che applicarono una forma di \"Aerobic Circuit Training\", ad ogni stazione aerobica seguivano 5 esercizi coi pesi o calistenia. Le stazioni aerobiche, della durata di tre minuti, e eseguite ad un'intensit\u00e0 tra il 75 e l'85% FCmax, includevano \"treadmill, cicloergometro, remoergometro, armoergometro, stair climber\". Ad 1 minuto di recupero attivo sulle macchine aerobiche seguivano stazioni con sovraccarichi della durata di 30 secondi per la parte superiore, inferiore, addominale, combinazioni tra parte superiore e inferiore e esercizi calistenici. Ognuno di questi esercizi veniva seguito da 30 secondi di recupero attivo. Gli esercizi coi pesi erano eseguiti ad intensit\u00e0 del 40% 1-RM per la parte superiore, e del 50% 1-RM per la parte inferiore, che venne incrementata durante il programma.\nUn altro esempio di ACT \u00e8 quello della ricerca di Maiorana et al. (2000), il quale consisteva in 7 esercizi coi pesi alternati con 8 stazioni aerobiche (cicloergometro). Ogni esercizio veniva eseguito per 45 secondi, con 15 secondi di pausa prima di passare alla stazione successiva. Per concludere il circuito, i soggetti eseguivano una camminata sul \"treadmill\". L'esercizio di \"recupero attivo\" (\"cicloergometro\") tra le stazioni coi pesi venne impostato per mantenere la frequenza cardiaca in una determinata fascia e per facilitare i miglioramenti a livello cardiorespiratorio. L'intensit\u00e0 e la durata del programma di allenamento vennero progressivamente aumentati durante le 8 settimane previste, sulla base della tolleranza individuale. Inizialmente vennero aumentati il numero degli esercizi a circuito da 1 a 3, seguiti da un incremento della resistenza sul \"cicloergometro\". L'intensit\u00e0 dell'esercizio coi pesi venne segnato al 55% 1-RM nelle prime 4 settimane, per aumentare al 65% 1-RM nelle ultime 4. Il \"cicloergometro\" e la camminata sul \"treadmill\" venivano svolti ad un'intensit\u00e0 pari al 75% FCmax osservata durante l'esercizio, ed aumentata all'85% dalla 6\u00aa settimana. Durante l'esercizio coi pesi i soggetti vennero incaricati di eseguire 1 ripetizione ogni 3 secondi, risultando in 15 ripetizioni in 45 secondi.\nRecupero attivo e smaltimento del lattato.\nUn'interessante caratteristica che contraddistingue l\u2019\"Aerobic Circuit Training\" dall'esercizio coi pesi tradizionale e dall'esercizio coi pesi in stile \"circuit training\" tradizionale, \u00e8 il fatto che le fasi di \"recupero attivo\", cio\u00e8 gli intervalli aerobici, possono servire a smaltire la notevole mole di acido lattico prodotto durante lo sforzo anaerobico glicolitico. Infatti una blanda attivit\u00e0 aerobica come la corsa o la camminata al termine dell'attivit\u00e0 anaerobica, o, in questo caso, anche nelle fasi di recupero attivo, permettono che il lattato prodotto nella fase anaerobica sia rimosso pi\u00f9 rapidamente. Quando l'attivit\u00e0 leggera viene svolta dopo l'esercizio, una parte del lattato accumulato viene metabolizzato per via aerobica per supportare parte della richiesta di ATP per svolgere la stessa attivit\u00e0 leggera. Sembra inoltre che l'accumulo di lattato sia rimosso dal sangue pi\u00f9 rapidamente se l'attivit\u00e0 leggera prevede il reclutamento dei muscoli attivi durante lo sforzo lattacido, e non dai muscoli che erano inattivi. Per permettere questo processo metabolico \u00e8 necessario che la fase di recupero attivo venga svolta al di sotto della \"soglia anaerobica\", la quale se superata, imporrebbe la continua produzione di acido lattico dovuta all'entit\u00e0 dello sforzo di natura anaerobica. Per gli individui non allenati, la soglia anaerobica viene individuata approssimativamente tra il 50 e il 60% del VO (massimo consumo di ossigeno). Alcuni studi hanno analizzato il recupero attivo tra le serie dell'esercizio con sovraccarichi mostrando svariati benefici. Si \u00e8 constatato che 4 minuti di pedalata durante il recupero attivo al 25% del VO riducono maggiormente le concentrazioni di lattato rispetto al normale recupero passivo, o ad un recupero attivo al 50% del VO. Inoltre, al termine dell'allenamento in cui veniva svolta la pedalata al 25% del VO, i soggetti riuscivano ad eseguire pi\u00f9 ripetizioni alla massima fatica comparati ai soggetti che avevano eseguito altri tipi di recupero. Quindi la blanda attivit\u00e0 aerobica durante il recupero attivo pu\u00f2 favorire la performance se i tempi di recupero stessi trovano una durata sufficiente.\nVarianti del Super Circuit Training.\nIl \"Super\" o \"Aerobic Circuit Training\" pu\u00f2 essere identificato generalmente come un protocollo in cui l'allenamento con sovraccarichi (\"Resistance training\") eseguito in serie consecutive senza pausa, o con pause molto brevi (\"Circuit Training\", CT), viene intervallato da stazioni aerobiche. Il principio del ACT per\u00f2 pu\u00f2 essere ritrovato in altri metodi a circuito aerobico che applicano lo stesso criterio, si tratta del \"Cardio Fit Training\" (CFT), dello \"Spot reduction\" (SR), e del \"Peripheral Heart Action\" (PHA) in modalit\u00e0 aerobica.\nCardio Fit Training (CFT).\nIn linea generale i termini \"Cardio Fit Training\" (CFT) e \"Super/Aerobic Circuit Training\" (SCT) sembrerebbero sinonimi, perch\u00e9 entrambi fanno riferimento ad un metodo che unisce l'attivit\u00e0 con i pesi, sovraccarichi, o calistenia in \"Super set\", \"Tri set\" o \"Set giganti\", con intervalli eseguiti con macchine cardio tra i set. Ma mentre \"Aerobic Circuit Training\" viene riconosciuto come termine a livello scientifico internazionale, il termine \"Cardio Fit Training\" sembra essere diffuso solo sul territorio nazionale. Inoltre, si potrebbe dire che i due protocolli trovano alcune differenze nella loro definizione, in relazione a diversi parametri come i tempi di recupero, tempi di esecuzione degli esercizi, numero di ripetizioni, intensit\u00e0, durata dell'esercizio ecc. Per come viene descritto, il metodo CFT sembra essere pi\u00f9 definito, mentre per l'ACT la descrizione risulta leggermente differente a seconda delle fonti, ma comunque differisce leggermente dal CFT su alcuni punti. Ad esempio, le varie fonti sul ACT riportano una pausa di alcuni secondi tra le serie e le stazioni, mentre nel CFT le pause in genere non sono previste. Nel SCT comunemente definito, o quello applicato in alcune ricerche, le stazioni aerobiche hanno una durata di 1-2 minuti, mentre nel CFT le stazioni trovano una durata mediamente superiore, attorno ai 3-5 minuti o pi\u00f9. A grandi linee si tratta comunque dello stesso tipo di allenamento poich\u00e9 le sottili differenze di impostazione vengono variate soggettivamente in base alla necessit\u00e0 e alla preferenza del singolo, in modo da non poterli effettivamente considerare due metodi diversi.\nCome l'ACT, il CFT introduce l'attivit\u00e0 cardio, e quindi coniuga in un'unica seduta l'allenamento aerobico su macchine cardio a quello con sovraccarichi e macchine isotoniche, in questo caso coinvolgendo tutti o una buona parte dei distretti corporei. La metodica CFT prevede un allenamento continuato per una durata totale di almeno 25-30 minuti. La parte relativa ai sovraccarichi e macchine isotoniche \u00e8 impostata ad intensit\u00e0 medio-bassa, cio\u00e8 dalle 10-12 alle 20 ripetizioni, che potrebbero essere riconosciute come equivalenti ad un'intensit\u00e0 (% 1RM) di circa il 70% 1RM o inferiore. Inoltre la parte isotonica viene eseguita con pi\u00f9 esercizi in super set, tri set, o set multipli (quindi senza pause tra le serie). Le stazioni aerobiche singole hanno una durata di circa 3-5 minuti, e vengono eseguite a bassa intensit\u00e0 e a frequenza cardiaca costante. Il passaggio da sovraccarichi a macchine aerobiche non prevede pause. In genere il metodo CFT \u00e8 pensato per coinvolgere tutti i distretti corporei in un'unica seduta (Total Body), ma pu\u00f2 essere personalizzato in modo da colpire, ad esempio, solo la parte superiore o inferiore.\nHigh Intensity Aerobic Circuit Training.\nL\u2019\"Aerobic Circuit Training\" ad alta intensit\u00e0 \u00e8 una variante del normale protocollo ACT in cui le stazioni aerobiche vengono svolte parzialmente o completamente ad un'intensit\u00e0 maggiore. Questo metodo \u00e8 stato testato in alcune recenti ricerche (Paoli et al, 2010), mostrando di portare miglioramenti della composizione corporea, del profilo lipidico e della pressione sanguigna superiori al normale ACT con stazioni aerobiche ad andamento costante a bassa intensit\u00e0 (50% della FC), oppure alla normale attivit\u00e0 aerobica a bassa intensit\u00e0 (50% della FC). L'ACT ad alta intensit\u00e0 ha dimostrato una maggiore riduzione del peso corporeo, una maggiore riduzione della massa grassa, una maggiore tolleranza lattacida e della forza muscolare rispetto al ACT tradizionale e al tradizionale allenamento di \"endurance\". L'ACT ad alta intensit\u00e0, come testato nelle ricerche in questione, consiste nell'esecuzione di normali esercizi con i pesi alternati con stazioni aerobiche sotto forma di \"interval training\", in cui viene alternato un periodo di 3 minuti a bassa intensit\u00e0 al 50% della FC, con 1 minuto a medio-alta intensit\u00e0, cio\u00e8 al 75% della FC. Altri autori hanno descritto l'intensit\u00e0 delle stazioni aerobiche ad un livello costante poco al di sotto della \"soglia anaerobica\". Considerando che la soglia anaerobica avviene tra l'80-90% della FC per gli individui allenati e come minimo al 50-60% della FC per i non allenati, l'intensit\u00e0 adeguata per le stazioni aerobiche potrebbe variare da minime del 45-55% FC per i sedentari (un livello analogo o pi\u00f9 basso del normale ACT), al 75-80% FC per gli allenati. In sintesi, le differenze tra l'ACT tradizionale e l'ACT ad alta intensit\u00e0 testato da Paoli et al. sta nel fatto che le stazioni aerobiche raggiungono un'intensit\u00e0 mediamente pi\u00f9 alta, in cui normalmente prevale l'ossidazione di carboidrati sui lipidi. Inoltre, nella parte dedicata ai pesi, i ricercatori hanno introdotto la tecnica ad alta intensit\u00e0 del \"rest-pause\" (su 6-RM, un carico equivalente a circa l'85% 1-RM), e le pause tra gli esercizi ammontano a 60 secondi. Secondo i ricercatori, la maggiore efficacia sul dimagrimento del protocollo \u00e8 dovuta in parte all'aumento del EPOC (il dispendio energetico post-esercizio) e all'aumento dei livelli di GH, ormone dalle propriet\u00e0 lipolitiche. Effettivamente \u00e8 stato dimostrato che nell'esercizio cardiovascolare l'aumento dell'intensit\u00e0 \u00e8 positivamente correlato con l'elevazione del EPOC e dei livelli di GH.\nCardio-Peripheral Heart Action (Cardio-PHA).\nIl metodo PHA tradizionale e originario in realt\u00e0 non prevedeva l'introduzione di stazioni aerobiche, pertanto si pu\u00f2 dire che nella sua versione classica esso non pu\u00f2 considerarsi una variante del SCT, ma piuttosto del normale \"Circuit training\" (CT). A differenza di quest'ultimo, il PHA tradizionale prevede di stimolare consecutivamente senza pausa gruppi muscolari pi\u00f9 possibile distanti tra loro (alternanza tra parte superiore e inferiore), per facilitare la circolazione e intensificare il lavoro cardiovascolare. Solo successivamente il PHA \u00e8 stato rielaborato introducendo delle caratteristiche proprie del SCT, quindi intervallando la fase con sovraccarichi a circuito con brevi fasi di recupero attivo sulle macchine aerobiche. Questa variante \u00e8 stata da alcuni nominata come \"Cardio\"-PHA. Le differenze tra SCT e Cardio-PHA sono le medesime presenti tra CT e PHA tradizionale. L'essenziale differenza dal normale \"Super Circuit Training\", \u00e8 che il Cardio-PHA colpisce zone corporee molto distanti consecutivamente, invece di stimolare gruppi muscolari vicini, o lo stesso gruppo muscolare con diversi esercizi consecutivi.\nSpot reduction (SR).\nL'SR \u00e8 una forma di \"Aerobic Circuit Training\" mirata alla riduzione del grasso localizzato. La differenza essenziale \u00e8 che l'ACT, al contrario del SR, vuole colpire molte pi\u00f9 aree corporee, senza la pretesa di lavorare sul dimagrimento localizzato e selettivo, ma per sviluppare una generale tonificazione e ipertrofia muscolare di aree pi\u00f9 vaste, per indurre un maggiore impatto metabolico, e per stimolare l'apparato circolatorio a livello sanguigno, periferico, e linfatico. Infatti questo \u00e8 frequentemente impostato in modalit\u00e0 \"Total Body\", ovvero coinvolgendo tutti i gruppi muscolari in un'unica seduta. Il metodo SR si concentra invece su quegli esercizi che coinvolgono determinati distretti corporei in cui si intende ridurre il grasso localizzato (cosce, glutei, addome, braccia), mentre nel ACT gli esercizi previsti sono analoghi a quelli di un normale allenamento coi pesi e coinvolgono pi\u00f9 aree corporee, in cui non c'\u00e8 la necessit\u00e0 di ridurre il grasso localizzato. L'ACT \u00e8 leggermente pi\u00f9 orientato sull'attivit\u00e0 con i pesi/isotonica, infatti l'intensit\u00e0 (% 1RM) di lavoro sui sovraccarichi \u00e8 mediamente superiore, quindi le ripetizioni mediamente inferiori, mentre la durata delle stazioni aerobiche \u00e8 mediamente inferiore. Si potrebbe comunque concludere che l'SR si presenta come una variante del \"Aerobic Circuit Training\" specializzata sul dimagrimento localizzato.\nVantaggi e riscontri scientifici.\nI sostenitori del CFT/SCT citano svariati benefici riguardo a questo metodo. Ad esempio, ne riconoscono una maggiore efficacia rispetto all'impostazione di un protocollo di allenamento che vede l'esecuzione consecutiva del classico esercizio anaerobico con sovraccarichi, e il tradizionale esercizio aerobico su macchine cardio (\"Concurrent training\"). Ci\u00f2 che un significativo numero di ricerche pu\u00f2 confermare, \u00e8 che eseguire consecutivamente l'allenamento anaerobico di forza con i pesi e quello aerobico (o viceversa) pu\u00f2 bloccare o attenuare gli adattamenti e i miglioramenti indotti dal singolo tipo allenamento. Nel particolare contesto anaerobico dell'ipertrofia e della forza, molti segnalano un'attenuazione dei miglioramenti se viene integrata l'attivit\u00e0 aerobica. Sulla base di questi dati, i promotori del CFT hanno ipotizzato che, per fare in modo che questi adattamenti non vengano attenuati, venga proposta, o la dissociazione tra la seduta aerobica e anaerobica in sedute o giornate diverse, oppure l'esecuzione di un programma ACT.\nIn realt\u00e0 alcuni studi segnalano che anche il \"Circuit training\" produce dei miglioramenti inferiori se confrontato ai metodi tradizionali: alcuni riconobbero un incremento della capacit\u00e0 aerobica tra il 5 e l'11%, se comparato ad altri metodi aerobici che producono un miglioramento tra il 15 e il 20% nello stesso periodo, mentre altri rilevarono un inferiore miglioramento dell'iperotrofia e della forza rispetto ad altri metodi di allenamento coi pesi. I ricercatori conclusero che il \"Circuit training\" non \u00e8 indicato per esaltare la capacit\u00e0 cardiovascolare. Piuttosto potrebbe essere applicato durante una fase di mantenimento di un programma aerobico. Alcuni ricercatori hanno tuttavia constatato, come conferma di queste considerazioni, che il \"Circuit training\" porta a miglioramenti sullo sviluppo della forza e potenza significativamente maggiori rispetto a quando l'esercizio coi pesi e di endurance venivano combinati in un'unica sessione consecutivamente.\nUn altro dei punti di forza del ACT sarebbe l'aumento del EPOC, cio\u00e8 il consumo di ossigeno in eccesso post-allenamento, un concetto noto in passato come \"debito di ossigeno\", legato alla spesa energetica nel periodo successivo all'attivit\u00e0 fisica. Secondo alcuni sostenitori del SCT o CFT, questo metodo creerebbe un EPOC molto elevato, similmente ad altri metodi cardiofitness come l\"'High Intensity Interval Training\" (HIIT). I risultati scientifici sull'argomento sono controversi, ed alcuni non danno ragione a questa ipotesi. Elliot et al. (1988) hanno studiato la differenza tra l'EPOC aerobico su cicloergometro (40 minuti a 80% max frequenza cardiaca), il \"Circuit Training\" (4, 8 set di esercizi, 15 ripetizioni al 50% 1RM) e l'allenamento con i pesi ad alta intensit\u00e0 (3 serie, 8 esercizi, 3-8 ripetizioni all'80-90% 1RM). L'allenamento coi pesi ad alta intensit\u00e0 ha prodotto l'EPOC maggiore (10,6 litri, 53 calorie) rispetto al circuit training (10,2 litri, 51 calorie) e il ciclismo (6,7 litri, 33,5 calorie). In uno studio condotto da Murphy e Swartzkopf (1992), l'allenamento coi pesi standard (3 serie, 6 esercizi, ripetizioni ad esaurimento a 80% 1RM, 120 secondi di riposo) \u00e8 stato confrontato con un \"Circuit training\" con i pesi (3 serie di circuiti, 6 esercizi, 10-12 ripetizioni al 50% 1RM, 30 secondi di riposo). Il volume di lavoro totale di entrambi i programmi \u00e8 stato simile, tuttavia, l'allenamento coi pesi a circuito ha suscitato una risposta pi\u00f9 ampia del EPOC rispetto al programma standard di allenamento coi pesi (5 litri, 25 calorie contro il 2,7 litri, 13,5 calorie).\nTutti questi studi per\u00f2 esaminavano gli effetti del \"Circuit training\" coi pesi tradizionale, ovvero senza stazioni aerobiche. La ricerca scientifica sul metodo \"Aerobic Circuit Training\" ha rilevato diversi benefici, ed \u00e8 stato paragonato al normale \"Circuit training\" dimostrando una certa superiorit\u00e0. Le dichiarazioni che vedono l'ACT come metodo in grado di evitare l'attenuazione dei miglioramenti dati dal singolo tipo di allenamento, come avviene durante l'esecuzione di un programma organizzato con una parte anaerobica e una aerobica consecutivamente (\"Concurrent training\"), rimarrebbero per ora non confermati. In aggiunta, riguardo al EPOC, alcuni studi hanno rilevato che eseguire consecutivamente l'esercizio anaerobico con i pesi e l'esercizio aerobico incidano maggiormente sul questo paramentro pi\u00f9 della loro esecuzione in sessioni separate, ma non \u00e8 stato stabilito quanto l'ACT possa incidere sul EPOC. Ad ogni modo si pu\u00f2 accertare che questa strategia consenta di ottenere i benefici dati da entrambi gli allenamenti, aerobico cardiofitness e anaerobico coi pesi, in un unico protocollo, laddove questi singoli allenamenti potrebbero ostacolare i miglioramenti tipici dell'altro rispettivo. Ad esempio, il solo allenamento aerobico tradizionale non permette di aumentare rilevantemente la massa magra e la forza muscolare, mentre il solo allenamento anaerobico coi pesi non permette un rilevante miglioramento della capacit\u00e0 cardiovascolare e cardiorespiratoria, ma l'ACT consentirebbe di ottenere i miglioramenti indotti da entrambi i tipi allenamento, anche se non \u00e8 stabilito se questi avvengano in maniera paragonabile. Il metodo \"Super Circuit Training\" \u00e8 stato oggetto di una serie di studi abbastanza limitati, soprattutto da parte di una squadra di ricercatori del \"Dipartimento del movimento umano e Scienza dell'esercizio\" (Maiorana, Green et al.) della University of Western Australia a Nedlands, nell'Australia Occidentale.\nMosher et al. (1994) riscontrarono che il gruppo di soggetti, 17 ragazze del college, che aveva eseguito l\u2019\"Aerobic Circuit Training\" aveva ottenuto un significativo incremento del VOmax, della forza muscolare, e un significativo decremento delle pliche e della percentuale di massa grassa. I ricercatori conclusero che l\u2019\"Aerobic Circuit Training\" \u00e8 un metodo efficace per migliorare la capacit\u00e0 cardiovascolare, la composizione corporea, e la forza muscolare. Questi primi risultati confermarono che l'SCT riesce a stimolare dei miglioramenti tipici di entrambi i tipi di allenamento, anaerobico e aerobico.\nMaiorana et al. (2000) dimostrarono che un allenamento a circuito intervallato da stazioni cardio migliora la capacit\u00e0 cardiorespiratoria e la forza muscolare nei pazienti con insufficienza cardiaca cronica. I ricercatori conclusero che questo tipo di \"Circuit training\" \u00e8 un valido metodo per migliorare la funzione muscolare periferica, la capacit\u00e0 cardiorespiratoria, e la forza muscolare. Uno studio contemporaneo dello stesso gruppo di ricercatori rilev\u00f2 un miglioramento generale della funzione vascolare in soggetti affetti da insufficienza cardiaca cronica, e non solo nel letto vascolare distribuito delle aree coinvolte nell'esercizio. Poco tempo dopo la stessa squadra di Maiorana applic\u00f2 questo allenamento anche su pazienti affetti da diabete di tipo 2. Anche in questo caso ottennero dei risultati positivi sulla capacit\u00e0 funzionale, sulla forza, sull'incremento della massa muscolare, e sul controllo glicemico.\nGreen et al. nel 2001 (stessa \u00e9quipe di Maiorana) compararono l'intensit\u00e0 aerobica del \"Super Circuit Training\" e dell'allenamento aerobico tradizionale (su cicloergometro) su soggetti affetti da insufficienza cardiaca cronica in et\u00e0 avanzata (et\u00e0 media 62 anni). Misurarono la frequenza cardiaca, il grado di percezione dello sforzo, la pressione sanguigna, il consumo di ossigeno, e la capacit\u00e0 ventilatoria dei soggetti sottoposti ai due metodi. Non vennero riscontrate significative differenze tra consumo di ossigeno, percezione dello sforzo, e pressione sanguigna durante l'esercizio, tra le due sessioni. La pressione sanguigna sistolica era significativamente inferiore nell'allenamento a circuito. La ventilazione al minuto e il volume corrente erano significativamente pi\u00f9 alti, e la frequenza respiratoria significativamente pi\u00f9 bassa durante il circuito. Durante il circuito, la percezione dello sforzo era significativamente correlata con il consumo di ossigeno (% VOmax), contrariamente alla frequenza cardiaca (% FCmax). Al contrario, durante la sessione aerobica, la frequenze cardiaca era correlata con i valori del consumo di ossigeno, ma non la percezione dello sforzo. Si concluse che il Circuit training aerobico \u00e8 una forma di esercizio fisico ben tollerata dai pazienti affetti da insufficienza cardiaca cronica, associata ad una simile richiesta di ossigeno e emodinamica se comparata all'esercizio aerobico. I risultati suggeriscono che il grado di percezione dello sforzo pu\u00f2 essere un metodo migliore per prescrivere e monitorare l'intensit\u00e0 dell'esercizio durante l'allenamento a circuito aerobico, mentre la frequenza cardiaca \u00e8 un metodo migliore per valutare l'intensit\u00e0 durante l'esercizio aerobico classico.\nTakeshima et al. (2004), applicando un metodo in circuit training aerobico a 8 uomini e 10 donne anziani, rilevarono un significativo miglioramento della capacit\u00e0 cardiorespiratoria, forza muscolare, composizione corporea e del profilo HDL. Questo studio conferm\u00f2 i risultati di Mosher (1994), effettuato su giovani donne.\nMonteiro et al. (2008) compararono le risposte fisiologiche del normale \"Circuit training\" con quelle del \"Aerobic circuit training\". I soggetti testati erano 10 uomini e 15 donne, tra i 18 e i 35 anni, in stato di allenamento medio. Gli esercizi del \"Circuit training\" tradizionale raggiungevano una durata di 60 secondi, mentre nel \"Aerobic Circuit training\" i soggetti eseguivano gli stessi esercizi per 30 secondi, intervallati da altri 30 secondi di esercizio aerobico sul treadmill. Gli intervalli di riposo tra i set duravano 15 secondi. Confrontando i due protocolli di allenamento a circuito, \u00e8 stato osservato che il circuito aerobico impone un maggiore consumo di ossigeno relativo e assoluto, oltre che un maggiore dispendio energetico rispetto all'allenamento a circuito tradizionale per entrambi i sessi. Per quanto riguarda la differenza tra i sessi, i maschi hanno mostrato un maggiore consumo di ossigeno relativo e assoluto, oltre che un maggiore dispendio energetico rispetto alle femmine sia durante l'esecuzione del circuito aerobico che di quello tradizionale. Le femmine hanno mostrato un significativo maggior valore VO2max% per entrambi i protocolli. I ricercatori conclusero che l\u2019\"Aerobic circuit training\" \u00e8 un metodo adeguato per produrre miglioramenti cardiovascolari e un maggiore dispendio energetico sia per gli uomini che per le donne, mentre il \"Circuit training\" classico \u00e8 sufficiente solo per le donne fuori forma.\nPaoli et al. (2010) testarono 40 partecipanti (et\u00e0 50-65 anni) dividendoli in 4 gruppi: controllo, circuito aerobico a bassa intensit\u00e0 (stazioni aerobiche da 8 minuti al 50% FC), circuito aerobico ad alta intensit\u00e0 (stazioni aerobiche da 8 minuti a frequenza varia tra il 50% e il 75% FC, e la tecnica del \"rest pause\" con carichi ad alta intensit\u00e0 nella parte dedicata ai pesi), e la normale attivit\u00e0 aerobica \"steady state\" a bassa intensit\u00e0 (50% FC per 30 minuti, con un incremento graduale di 3 minuti ogni settimana). I 3 gruppi si allenavano 3 volte a settimana per 50 minuti per un periodo di 12 settimane. Al termine del periodo di studio, venne osservato che il gruppo che svolgeva il circuito aerobico ad alta intensit\u00e0 aveva ottenuto migliori risultati sotto l'aspetto della composizione corporea, della tolleranza lattacida, e della forza muscolare.\nPaoli et al. (2013) riproposero i protocolli precedentemente testati per valutare le differenze sui fattori di rischio cardiovascolari in soggetti sani sovrappeso. Quarantotto partecipanti (et\u00e0 media 61 anni) vennero divisi nei 3 gruppi proposti nel precedente studio (il gruppo di controllo non \u00e8 stato formato). Sia i protocolli testati che la frequenza, il volume e l'intensit\u00e0 erano analoghi a quelli dello studio precedente. Al termine dello studio, il circuito aerobico ad alta intensit\u00e0 mostr\u00f2 una significativa maggiore riduzione della massa grassa, pressione diastolica, colesterolo totale, colesterolo LDL, trigliceridi e apolipoproteine B e un significativo incremento del colesterolo HDL. Il circuito aerobico a bassa intensit\u00e0 mostr\u00f2 la maggiore riduzione della pressione sistolica. Tutti i gruppi mostrarono un significativo miglioramento del peso corporeo senza particolari differenza tra i gruppi. I risultati indicarono che il circuito aerobico ad alta intensit\u00e0 fosse pi\u00f9 efficace nel migliorare la pressione sanguigna, le lipoproteine e i trigliceridi rispetto all'attivit\u00e0 di \"endurance\" e al circuito aerobico a bassa intensit\u00e0.\nConclusioni.\nIn conclusione, i benefici e caratteristiche confermati indotti dal \"Super Circuit Training\" sono:\nEsempi di allenamento ACT.\nACT 1 (Total body):\nACT 2 (Total body):\nACT 3 (Total body):\nACT 4 (Total body):\nACT (Upper Body per uomo):\nACT (Lower Body per donna):\nHigh Intensity Aerobic Circuit 1\nHigh Intensity Aerobic Circuit 2\nSar\u00e0 possibile apportare le adeguate modifiche ad un protocollo di allenamento \"Aerobic Circuit Training\":"}
{"id": "4164366", "revid": "647919", "url": "https://it.wikipedia.org/wiki?curid=4164366", "title": "Cardio Fit Training", "text": ""}
{"id": "4164371", "revid": "767487", "url": "https://it.wikipedia.org/wiki?curid=4164371", "title": "Ericino", "text": "L'ericino \u00e8 un formaggio e prodotto tipico siciliano. Rientra nell'elenco dei prodotti agroalimentari tradizionali (PAT) stilato dal Ministero delle politiche agricole alimentari e forestali (Mipaaf).\nIl formaggio \u00e8 prodotto nei comuni di Erice, Valderice, Custonaci, San Vito Lo Capo, Castellammare del Golfo e Calatafimi in Provincia di Trapani.\nCaratteristiche.\n\u00c8 un formaggio misto, prodotto mescolando il latte di pecora della Valle del Belice al latte di vacca cinisara in varie proporzioni. Il processo di caseificazione \u00e8 lo stesso del pecorino.\nLa forma \u00e8 cilindrica con i lati dritti e un diametro che varia dai 15 ai 30 centimetri e pesa fra i 2 e i 7 chilogrammi. Ha la scorza liscia e un colore che va dal giallo paglierino al marrone scuro. La pasta \u00e8 elastica bianca con venature paglierine. La pasta presenta buchi irregolari nelle dimensioni e con distribuzione casuale."}
{"id": "4164376", "revid": "116115048", "url": "https://it.wikipedia.org/wiki?curid=4164376", "title": "Stadi 2010", "text": "Stadi 2010 \u00e8 un DVD di Luciano Ligabue uscito nel 2012 in edicola e contiene varie performance registrate durante le tappe del tour \"Stadi 2010\"."}
{"id": "4164379", "revid": "212348", "url": "https://it.wikipedia.org/wiki?curid=4164379", "title": "Marcatura a zona", "text": ""}
{"id": "4164383", "revid": "287204", "url": "https://it.wikipedia.org/wiki?curid=4164383", "title": "Giovanni Adolfo II di Sassonia-Weissenfels", "text": "Biografia.\nUltimo dei dodici figli del duca Giovanni Adolfo I di Sassonia-Weissenfels e di Giovanna Maddalena di Sassonia-Altenburg, partecip\u00f2 alla guerra di successione polacca per sostenere l'elezione di Federico Augusto II di Sassonia a re di Polonia.\nDopo la morte di suo fratello Cristiano di Sassonia-Weissenfels, che non aveva figli, eredit\u00f2 il ducato di Sassonia-Weissenfels. Partecip\u00f2 alla Seconda guerra di Slesia contro il Regno di Prussia. Dopo essere stato sconfitto nella battaglia di Hohenfriedberg, venne sostituito al comando delle forze sassoni da Frederick Augustus Rutowsky, fratello illegittimo di Federico Augusto I elettore di Sassonia.\nDopo la battaglia di Kesselsdorf, Federico Augusto riconsegn\u00f2 il comando a Giovanni Adolfo, che venne inoltre proclamato capo del governo della Sassonia in assenza del primo ministro Heinrich von Br\u00fchl.\nGiovanni Adolfo ritir\u00f2 le truppe sassoni in Boemia, ma cinque mesi dopo mor\u00ec d'infarto all'et\u00e0 di 62 anni."}
{"id": "4164388", "revid": "135224", "url": "https://it.wikipedia.org/wiki?curid=4164388", "title": "Trivex", "text": "Trivex \u00e8 il nome commerciale di un materiale utilizzato per la fabbricazione di lenti per occhiali. Dal punto di vista chimico, il Trivex \u00e8 un prepolimero facente parte della classe degli uretani. Diversi produttori offrono lenti in Trivex con differenti nomi commerciali. \n\u00c8 sviluppato nel 2001 come sostituto del policarbonato.\nCaratteristiche.\nRispetto al policarbonato, il Trivex ha una resistenza meccanica simile e maggiore leggerezza (cio\u00e8 una densit\u00e0 minore, pari a 1,11 g/cm3).\nAltre sue caratteristiche sono:"}
{"id": "4164397", "revid": "51928360", "url": "https://it.wikipedia.org/wiki?curid=4164397", "title": "Meike Becker", "text": ""}
{"id": "4164400", "revid": "118031", "url": "https://it.wikipedia.org/wiki?curid=4164400", "title": "Christopher Michael Benoit", "text": ""}
{"id": "4164403", "revid": "1869172", "url": "https://it.wikipedia.org/wiki?curid=4164403", "title": "Mom Keo", "text": "Fu proclamato re dopo la morte del predecessore Phothisarat II, che secondo alcune fonti era il fratello. Secondo altre fonti, Mom Keo era invece fratello del re Upagnuvarat.\nLe cronache che lo menzionano provengono dagli antichi annali di Lan Xang, di Lanna, di Ayutthaya e di Birmania, che differiscono tra loro. Gli annali di Lan Xang furono tradotti in altre lingue ed interpretati in diversi modi, dando luogo a controversie sull'attendibilit\u00e0 dei riferimenti storici. La principale tra le critiche che determinarono il cambiamento del testo originale, fu dettata dalla convinzione che molti degli avvenimenti storici fossero stati omessi o distorti nell'edizione originale a maggior gloria del regno. Gli avvenimenti e le date relative alla vita di Mom Keo non sono quindi pienamente attendibili.\nBiografia.\nNel 1627, alla morte di Phothisarat II, il Consiglio di Stato scelse Mom Keo come suo successore. Il nuovo sovrano ebbe due figli, il principe Ton, che sarebbe divenuto il suo successore con il nome regale Ton Kham, ed il principe Viksai, che sarebbe salito al trono di Lan Xang dopo la morte del fratello maggiore.\nDurante il regno di Mom Keo si acuirono i conflitti tra i pi\u00f9 importanti clan nobiliari del regno, ognuno dei quali tram\u00f2 per usurpare il trono allargando la cerchia dei propri alleati e formando una propria milizia. Il regno si indebol\u00ec e la popolazione risent\u00ec pesantemente della situazione. Molti degli abitanti abbandonarono l'impoverita capitale e si trasferirono sulla sponda opposta del Mekong. Nei 6 anni del regno di Mom Keo non si registrarono altri eventi rilevanti.\nIl sovrano mor\u00ec nel 1633 e gli succedette sul trono il figlio maggiore Ton Kham, che aveva nominato erede al trono e vicer\u00e9 con il titolo di \"upagnuvarat\". Alla morte di Ton Kham sal\u00ec al trono il figlio minore di Mom Keo, il principe Viksai. In seguito i conflitti di corte sarebbero stati appianati da Surigna Vongsa, figlio di Ton Kham e successore di Viksai nel 1638, che avrebbe consolidato il suo potere cacciando dalla capitale tutti i vari fratelli e cugini pretendenti al trono. Nel 1690, alla morte di Surigna, riesplosero drammaticamente i conflitti di corte che sarebbero continuati fino al 1707, quando Lan Xang si sarebbe frazionato nei Regni di Luang Prabang e di Vientiane.\nGenealogia.\nDai due figli di Mom Keo si svilupparono diversi rami della casa reale:"}
{"id": "4164404", "revid": "209263", "url": "https://it.wikipedia.org/wiki?curid=4164404", "title": "Donato l'allupato", "text": ""}
{"id": "4164411", "revid": "767487", "url": "https://it.wikipedia.org/wiki?curid=4164411", "title": "ITF Women's Circuit Sao Jose Do Rio Preto 2012", "text": "L'ITF Women's Circuit Sao Jose Do Rio Preto 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a S\u00e3o Jos\u00e9 do Rio Preto in Brasile dal 23 luglio al 29 luglio 2012 su campi in terra battuta e aveva un montepremi di $25,000.\nVincitori.\nSingolare.\n Florencia Molinero ha battuto in finale Mar\u00eda Irigoyen 6\u20133, 6\u20134\nDoppio.\n Mailen Auroux / Mar\u00eda Irigoyen hanno battuto in finale Aranza Salut / Carolina Zeballos 6\u20131, 7\u20136(1)"}
{"id": "4164421", "revid": "770987", "url": "https://it.wikipedia.org/wiki?curid=4164421", "title": "ITACA (accademia teatrale)", "text": ""}
{"id": "4164423", "revid": "122668153", "url": "https://it.wikipedia.org/wiki?curid=4164423", "title": "Drupi (La visiera si stacca e si indossa!)", "text": "Drupi (La visiera si stacca e si indossa!) \u00e8 il quarto album di Drupi, pubblicato nel 1976. Nell'album \u00e8 incluso il brano \"Sambari\u00f2\", con il quale torna al Festival di Sanremo."}
{"id": "4164426", "revid": "767487", "url": "https://it.wikipedia.org/wiki?curid=4164426", "title": "Knoll Open 2012", "text": "Il Knoll Open 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Bad Saulgau in Germania dal 30 luglio al 5 agosto 2012 su campi in terra battuta e aveva un montepremi di $25,000.\nVincitori.\nSingolare.\n Mervana Jugi\u0107-Salki\u0107 ha battuto in finale Carina Witth\u00f6ft 6\u20132, 6\u20134\nDoppio.\n Roc\u00edo de la Torre-S\u00e1nchez / Nicole Rottmann hanno battuto in finale Anastasija Pivovarova / Laura Thorpe 7\u20135, 6\u20131"}
{"id": "4164432", "revid": "1573940", "url": "https://it.wikipedia.org/wiki?curid=4164432", "title": "Cattedrale di Old Sarum", "text": "L'antica Cattedrale di Old Sarum era un edificio religioso costruito in stile romanico-normanno ad Old Sarum, vicino al luogo ove si trova oggi la moderna citt\u00e0 di Salisbury, nello Wiltshire, che divenne sede episcopale della diocesi di Old Sarum. Sostituita dall'attuale cattedrale di Salisbury nel 1220, oggi ne rimangono solo le fondamenta.\nStoria.\nDopo la conquista normanna dell'Inghilterra nel 1066, Guglielmo il Conquistatore utilizz\u00f2 la fortezza di collina di Old Sarum, gi\u00e0 utilizzata dai romani con il nome di \"Sorviodunum\" e successivamente dagli Anglosassoni, come base per le sue operazioni militari. Guglielmo trasfer\u00ec la sede anglosassone della diocesi dall'Abbazia di Sherborne ad Old Sarum, assegnando al proprio nipote Osmundo la carica di cancelliere del re e quella di vescovo di Old Sarum, incaricandolo di erigere col\u00e0 una nuova cattedrale.\nOsmundo riusc\u00ec a portare a termine la costruzione della cattedrale nel 1092.\nTuttavia, solo cinque giorni dalla sua consacrazione, la nuova cattedrale sub\u00ec seri danni alla copertura a causa di una violenta tempesta. Il successore di Osmundo, Ruggero di Salisbury, ripristin\u00f2 la cattedrale ampliandone alcune parti.\nTuttavia la localit\u00e0 di Old Sarum, pi\u00f9 fortezza che citt\u00e0, era fortemente esposta ed aveva problemi di rifornimento idrico.\nNel 1219 i limiti di spazio sul colmo della collina erano divenuti causa di dispute, con la cattedrale ed il castello molto vicini fra loro ed i rispettivi capi in perenne conflitto. Quando gli uomini del vescovo Herbert Poore vennero tenuti fuori dalla fortezza sulla collina dagli uomini del re, Poore chiese formalmente lo spostamento della cattedrale.\nUn progetto per spostare la cattedrale era gi\u00e0 stato redatto per il re Riccardo I nel 1194. La disposizione ufficiale del re per la distruzione della cattedrale, che sarebbe stata sostituita da una nuova, sita nella pianura sottostante, sulla riva dell'Avon, venne emessa e il trasloco inizi\u00f2 nel 1219.\nNel 1220 veniva consacrata, ancorch\u00e9 incompleta, la nuova cattedrale, che fu terminata nel 1258 in stile gotico primitivo inglese.\nLa licenza per l'erezione del muro che chiudeva la cattedrale, utilizzando quel che rimaneva dei resti della cattedrale di Old Sarum, venne concessa nel 1327 ed il muro fu terminato nel 1331.\nStruttura.\nLa cattedrale normanna di Old Sarum aveva una lunghezza di 56 metri da cima a fondo, dimensioni inferiori a quelle in uso per le cattedrali erette a quei tempi. Di pianta cruciforme, aveva una navata di sette campate con pilastri a sezione di croce, un'abside ed una torre centrale. Vi trovavano posto numerose cappelle.\nBibliografia.\nin lingua inglese, salvo diverso avviso:"}
{"id": "4164433", "revid": "767487", "url": "https://it.wikipedia.org/wiki?curid=4164433", "title": "Rebecq Ladies Trophy 2012", "text": "Il Rebecq Ladies Trophy 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Rebecq in Belgio dal 30 luglio al 5 agosto 2012 su campi in terra battuta e aveva un montepremi di $25,000.\nVincitori.\nSingolare.\n Kirsten Flipkens ha battuto in finale Myrtille Georges 6\u20132, 6\u20131\nDoppio.\n Diana Buzean / Dani\u00eblle Harmsen hanno battuto in finale Lesley Kerkhove / Marina Mel'nikova 6\u20134, 6\u20132"}
{"id": "4164464", "revid": "767487", "url": "https://it.wikipedia.org/wiki?curid=4164464", "title": "Wertham", "text": "Biografia.\nMarco Deplano nel 1994 inizi\u00f2 a sviluppare, con lo pseudonimo di Wertham, un progetto di power electronics, partendo da un'avversione ai dogmi religiosi, morali, politici e ideologici che formarono i temi da lui maggiormente trattati, tentandone un'analisi che prende spesso le mosse dai loro lati pi\u00f9 estremi.\nNei primi anni duemila, Marco Deplano, assieme a John Murphy e Richard Leviathan, forma il gruppo Foresta di Ferro che pubblica un album, \"Bury Me Standing\", e alcuni singoli ed EP tra il 2002 e il 2005 per l'etichetta austriaca Hau Ruk!, sottoetichetta della WKN di propriet\u00e0 di Albin Julius. In questo periodo Deplano collabora inoltre con il gruppo di Julius, Der Blutharsch, prestando la voce nell'album \"Time Is Thee Enemy!\" del 2003.\nNel 2014 assieme agli Uncodified di Corrado Altieri e Simon Balestrazzi, produce un concept album dedicato alle storie di sangue e vendetta della Sardegna.\nNel 2015 Wertham prende parte all'ensemble New Processean Order di Alessandro Papa, partecipando all'album \"CrucifEgo\"."}
{"id": "4164468", "revid": "1788047", "url": "https://it.wikipedia.org/wiki?curid=4164468", "title": "Camila Alves", "text": "Biografia.\nNata da madre artista e padre agricoltore, passa la giovinezza tra le spiagge di Bahia e le campagne di Minas Gerais. A 15 anni si reca a Los Angeles per far visita ad uno zio e vi rimane. Dopo aver lavorato per quattro anni come donna delle pulizie e cameriera decide che gli Stati Uniti saranno il suo paese.\nA 19 anni decide di spostarsi a New York per diventare una modella. Con la madre concepisce una nuova linea di borse. e nel 2010 conduce il programma Shear Genius per il canale Bravo.\nVive ad Austin (Texas) con il marito Matthew McConaughey con il quale si \u00e8 sposata il 9 giugno 2012. Hanno tre bambini: Levi (7 luglio 2008), Vida (3 gennaio 2010) e Livingston (28 dicembre 2012)."}
{"id": "4164471", "revid": "767487", "url": "https://it.wikipedia.org/wiki?curid=4164471", "title": "Womannequin", "text": "Womannequin \u00e8 l'EP di debutto della cantante britannica Natalia Kills, registrato sotto il nome di Natalia Cappuccini.\nL'album \u00e8 stato pubblicato il 9 ottobre del 2008 ed ha suscitato discreto successo."}
{"id": "4164472", "revid": "767487", "url": "https://it.wikipedia.org/wiki?curid=4164472", "title": "Societ\u00e0 Sportiva Juventus Stabia 1991-1992", "text": "Questa voce raccoglie le informazioni riguardanti la Societ\u00e0 Sportiva Juve Stabia nelle competizioni ufficiali della stagione 1991-1992.\nStagione.\nNella stagione 1991-1992 la Juve Stabia partecipa al campionato di Serie C2 girone C, giungendo al 16\u00ba posto con 35 punti, e dopo aver disputato lo spareggio contro il Cerveteri."}
{"id": "4164500", "revid": "438678", "url": "https://it.wikipedia.org/wiki?curid=4164500", "title": "Oxegen Festival", "text": ""}
{"id": "4164503", "revid": "76963", "url": "https://it.wikipedia.org/wiki?curid=4164503", "title": "Timo H\u00fcbsch", "text": "Biografia.\n\u00c8 nato a Colonia, precisamente nel \"Distretto di Lindenthal\". \nHa studiato presso l'Accademia d'Arte Drammatica \"Arturo\" di Colonia e ha lavorato in ruoli teatrali a Colonia, a Berlino, e in altre citt\u00e0 tedesche. Diventa famoso in Italia per aver recitato, nel ruolo di Alexander Wagner, nella soap opera \"La strada per la felicit\u00e0\", tra il 2008 e il 2009, a fianco di Anja Boche (Nora Van Weyden)."}
{"id": "4164505", "revid": "767487", "url": "https://it.wikipedia.org/wiki?curid=4164505", "title": "Claudio Lenoci", "text": "Biografia.\nSi \u00e8 laureato in scienze economiche e commerciale e di professione fa il commercialista. Viene eletto deputato per la prima volta nel 1979 e sar\u00e0 rieletto per altre tre legislature, sempre alla Camera dei deputati. Sin dagli inizi della sua carriera politica \u00e8 sempre stato iscritto al Psi. \u00c8 il fratello di Titino Lenoci, gi\u00e0 deputato Psi per tre legislature, scomparso nel 1978.\nIncarichi parlamentari.\n\u00c8 stato componente delle seguenti commissioni parlamentari: Interni; Difesa; Belle arti; Esteri; Igiene e sanit\u00e0 pubblica; Affari sociali.\nSottosegretario di Stato.\nHa svolto l'incarico di Sottosegretario di Stato per gli Affari esteri nel settimo governo di Giulio Andreotti e sottosegretario per l'Interno nel primo governo di Giuliano Amato."}
{"id": "4164511", "revid": "115233", "url": "https://it.wikipedia.org/wiki?curid=4164511", "title": "Gli esiliati in Siberia", "text": ""}
{"id": "4164516", "revid": "1543377", "url": "https://it.wikipedia.org/wiki?curid=4164516", "title": "Corriere Vicentino", "text": "Il Corriere Vicentino \u00e8 la rivista della provincia di Vicenza che copre la zona della Valle del Chiampo. Si occupa di giornalismo territoriale, trattando temi che spaziano dall\u2019attualit\u00e0 alla cronaca, dall\u2019economia al sociale, dallo sport alla cultura. Pone particolare attenzione alle informazioni delle amministrazioni comunali e alle varie associazioni locali. Il format d\u00e0 spazio a fatti e storie della valle, mettendo in luce il tesoro imprenditoriale e culturale dell\u2019Ovest vicentino.\nStampato in oltre 15.000 copie, viene distribuito in maniera capillare su tutto il territorio, occupandosi in particolare dei comuni di: Arzignano, Montecchio Maggiore, Chiampo, Montebello Vicentino, Nogarole Vicentino, San Pietro Mussolino, Crespadoro, Altissimo, Montorso Vicentino, Zermeghedo. \nIl magazine, con redazione a Montecchio Maggiore, \u00e8 pubblicato da Berica Editrice, e all\u2019edizione cartacea, viene affiancata quella digitale, entrambe gratuite. Con un\u2019azienda di oltre 25 dipendenti, Corriere Vicentino pu\u00f2 contare su un\u2019ampia rete di collaboratori presenti in tutti i suoi comuni.\nStoria.\nCorriere Vicentino nasce nel gennaio del 2000 dall\u2019idea condivisa di quarantadue soci, tra cui Stefano Cotrozzi, attuale Direttore Responsabile. Inizialmente in formato tabloid, il giornale si \u00e8 poi evoluto, nel 2008, diventando magazine.\nDal 2000 al 2016 il Corriere Vicentino si \u00e8 occupato oltre che dell\u2019Ovest Vicentino anche dell\u2019Area Berica. In quella fase la rivista raggiungeva le 240 pagine ed era stampata in 30.000 copie.\nDal 2013 l\u2019edizione cartacea \u00e8 supportata anche dalla piattaforma web, con oltre 300.000 visualizzazioni l\u2019anno, in cui quotidianamente vengono pubblicate notizie e aggiornamenti del territorio."}
{"id": "4164517", "revid": "66008918", "url": "https://it.wikipedia.org/wiki?curid=4164517", "title": "Eia! Eia! Eia! Alal\u00e0!", "text": ""}
{"id": "4164532", "revid": "125240407", "url": "https://it.wikipedia.org/wiki?curid=4164532", "title": "Foro (Ripa Teatina)", "text": "Foro, chiamato anche Il Foro o Foro di Ripa Teatina (\"Lu Fore\" in dialetto ripese), \u00e8 una frazione di circa 1000 abitanti nel comune di Ripa Teatina. Questa frazione \u00e8 la pi\u00f9 grande sia per estensione territoriale sia per numero di abitanti.\nGeografia fisica.\nIl foro dista circa 4\u00a0km dal centro di Ripa Teatina; confina con i comuni di Miglianico (circa 3\u00a0km) e Villamagna (circa 6\u00a0km) e dista circa 10\u00a0km da Francavilla al mare e 30\u00a0km dalle vette della Majella.\nLa contrada \u00e8 attraversata dal fiume Foro da cui prende il nome.\nEconomia.\nL'economia della contrada \u00e8 fiorente. Gi\u00e0 a partire dagli anni 90 sono comparse numerose piccole aziende industriali e nonostante un calo della produzione (soprattutto kiwi) degli ultimi anni, l'economia di questa contrada \u00e8 riuscita sempre ad essere di maggiore importanza per il paese (Ripa Teatina), anche grazie alla vicinanza della Val Pescara e di Miglianico.\nI principali prodotti agricoli sono: l'ulivo, la vite, i kiwi e altri frutti come pere, mele, ciliegie, fragole ecc.\nInfrastrutture e trasporti.\nLa contrada \u00e8 attraversata dalla Strada statale 263 di Val di Foro e di Bocca di Valle che collega il parco nazionale della Majella a Francavilla al mare.\nMonumenti e luoghi d'interesse.\nNella contrada \u00e8 presente la chiesa della Madonna del Rosario, recentemente restaurata e alcuni resti archeologici di epoca romana.\nManifestazioni.\nLa prima settimana di luglio viene festeggiata la Madonna del Rosario con una grande festa."}
{"id": "4164543", "revid": "1573940", "url": "https://it.wikipedia.org/wiki?curid=4164543", "title": "Gymnocrex rosenbergii", "text": "Il rallo faccianuda (Gymnocrex rosenbergii ) \u00e8 un uccello della famiglia dei Rallidi originario di Sulawesi.\nDescrizione.\nCome tutti i Rallidi, il rallo faccianuda ha ali corte, zampe lunghe e robusti piedi muniti di artigli affilati. Lungo 30\u00a0cm, il rallo faccianuda si riconosce facilmente per la chiazza di pelle nuda color blu cobalto brillante attorno agli occhi. Questo blu risalta particolarmente sul bruno-violaceo delle regioni superiori e sul nero della sommit\u00e0 del capo, della coda e delle regioni inferiori. Maschi e femmine hanno aspetto simile.\nDistribuzione e habitat.\nIl rallo faccianuda vive solamente a Sulawesi e sulla vicina isola di Peleng.\nSebbene abiti prevalentemente nelle fitte e umide foreste di pianura, si incontra anche nelle risaie abbandonate. Si pensa che prediliga le aree con un fitto sottobosco di piccoli alberelli, palme, rattan e bamb\u00f9, nei pressi di torrenti e stagni. \u00c8 stato avvistato a varie altitudini, ma \u00e8 pi\u00f9 comune tra i 150 e i 900 m di quota.\nBiologia.\nCome molti altri Rallidi, anche il rallo faccianuda ha un comportamento riservato e una natura elusiva, e per questo viene avvistato solo di rado; quindi, le informazioni che possediamo sulla sua biologia sono molto scarse.\nTrascorre gran parte della propria esistenza al suolo, ed \u00e8 capace di volare solo per brevi distanze. \nSi ritiene che si nutra soprattutto di chiocciole e insetti.\nEmette un richiamo simile al \u00abrussare\u00bb di un uomo, ma quando \u00e8 allarmato pu\u00f2 chiocciare pi\u00f9 silenziosamente.\nConservazione.\nSi ritiene che la piccola popolazione di rallo faccianuda (3500-15.000 esemplari) sia in diminuzione e per questo motivo la specie \u00e8 classificata dalla \"IUCN Red List\" come specie vulnerabile. La causa principale del suo declino \u00e8 la distruzione, il degrado e la frammentazione dell'habitat. Negli ultimi due decenni le foreste di pianura di Sulawesi e Peleng sono diminuite rapidamente, soprattutto a causa dell'avanzare dell'agricoltura.\nLa distruzione delle foreste \u00e8 dovuta anche all'aumento della popolazione umana. In passato, in Indonesia \u00e8 stata portata avanti la politica di reinsediare gli abitanti provenienti dalle isole maggiori in regioni meno popolate, come appunto Sulawesi. Questo ha causato effetti deleteri per l'ambiente: le foreste sono state abbattute per fare spazio a campi coltivati, nuove strade e centri abitati, e la caccia e l'insostenibile pratica dell'agricoltura taglia e brucia hanno raggiunto un livello allarmante.\nLa scarsa attitudine al volo, inoltre, rende il rallo faccianuda vulnerabile agli attacchi dei predatori, come i cani, e alla cattura tramite trappole."}
{"id": "4164544", "revid": "770987", "url": "https://it.wikipedia.org/wiki?curid=4164544", "title": "Enrico Galbiati", "text": ""}
{"id": "4164552", "revid": "300067", "url": "https://it.wikipedia.org/wiki?curid=4164552", "title": "Rom\u0101ns Ab\u017einovs", "text": "Biografia.\nMor\u00ec all'et\u00e0 di appena 23 anni precipitando dalla finestra di un alto edificio.\nCarriera.\nClub.\nHa giocato nelle giovanili del , principale squadra lettone del campionato sovietico di calcio\nNel 1987 ha cominciato la sua carriera in prima squadra con la maglia dello , club della terza serie sovietica.\nNel 1988 si \u00e8 trasferito nel , anch'esso club lettone di terza serie sovietica, con cui vinse due campionali regionali lettoni; dal 1990, con la retrocessione in Vtoraja Niz\u0161aja Liga, il club cambi\u00f2 nome in , mentre dal 1992 partecip\u00f2 al primo storico campionato lettone, arrivando secondo a seguito di spareggio contro lo .\nNazionale.\nVanta un'unica presenza in nazionale, collezionata il 9 settembre 1992: gioc\u00f2, infatti, nella netta sconfitta contro l' nella gara valida per le qualificazioni al campionato mondiale di calcio 1994; la sua partita dur\u00f2 poco pi\u00f9 di mezz'ora, durante la quale fu ammonito e sostituito da Rom\u0101ns Sidorovs."}
{"id": "4164553", "revid": "767487", "url": "https://it.wikipedia.org/wiki?curid=4164553", "title": "DBUs Landspokalturnering 2012-2013", "text": "La DBUs Landspokalturnering 2012-2013 \u00e8 la 59\u00aa edizione della coppa danese. La competizione \u00e8 iniziata il 14 agosto 2012 ed \u00e8 terminata il 9 maggio 2013. L'Esbjerg ha vinto il trofeo per la terza volta."}
{"id": "4164554", "revid": "729019", "url": "https://it.wikipedia.org/wiki?curid=4164554", "title": "TEE Rheinpfeil", "text": "Il treno TEE Rheinpfeil, in italiano \"Freccia del Reno\" dal nome del fiume che costeggiava su una parte del percorso, ebbe origine da una relazione rapida di prima classe istituita nel 1954 dalla Ferrovia Federale Tedesca (DB) per collegare Monaco di Baviera con Dortmund attraverso Francoforte sul Meno&lt;ref name=\"TEE2008/262-265\"&gt;.&lt;/ref&gt;.\nPur essendo una relazione interna DB, nel 1965 il Rheinpfeil entr\u00f2 a far parte del raggruppamento Trans Europ Express come complemento del Rheingold, con cui era strettamente legato per lo scambio di vetture dirette.\nPerse la classificazione Trans Europ Express nel 1971 divenendo un treno InterCity&lt;ref name=\"TEE2008/262\"&gt;.&lt;/ref&gt;."}
{"id": "4164555", "revid": "729019", "url": "https://it.wikipedia.org/wiki?curid=4164555", "title": "Assedio di Philippsburg (1734)", "text": "L'assedio di Philippsburg \u00e8 un episodio della guerra di successione polacca durante la quale l'esercito francese assedi\u00f2 la citt\u00e0 di Philippsburg, nell'attuale Land del Baden-W\u00fcrttemberg, in Germania.\nContesto.\nAlla morte di Augusto II di Polonia nel febbraio 1733 si apr\u00ec una contesa per la successione al trono del Regno di Polonia che vide contrapposti Federico Augusto II di Sassonia e Stanislao Leszczy\u0144ski (suocero di Luigi XV di Francia). Il 12 settembre 1733 Leszczy\u0144ski venne eletto re dal \"Sejm\" scatenando la reazione dell'Principato di Sassonia e dell'Austria sostenuti dall'Impero russo.\nLa Russia e l'Austria invasero la Polonia e Leszczy\u0144ski, che non disponeva di un proprio esercito, fu costretto a rifugiarsi a Danzica nella speranza di ricevere rinforzi dalla Francia. Mentre le forze russe, austriache e sassoni cingevano d'assedio la citt\u00e0, la Spagna (che sperava di estendere la propria influenza sul Regno di Napoli) si alle\u00f2 con la Francia mentre la Gran Bretagna, la Repubblica delle Sette Province Unite, la Svezia, la Danimarca e la Repubblica di Venezia rimasero neutrali.\nLuigi XV \u2013 su consiglio del principe Luigi Francesco di Borbone-Conti e di Maurizio di Sassonia, fratellastro di Federico Augusto II \u2013 incaric\u00f2 il duca di Berwick di invadere la Renania conquistando il Ducato di Lorena, per distrarre l'attenzione dell'Austria dagli eventi in Polonia.\nAlla fine del 1733 il duca di Berwick attravers\u00f2 il Reno e assedi\u00f2 Kehl, nei pressi di Strasburgo. Dopo aver espugnato la fortezza, l'esercito francese si arrest\u00f2 a causa dell'arrivo dell'inverno. Il principe Eugenio di Savoia ebbe dunque il tempo per organizzare una controffensiva austriaca.\nNel frattempo, nel dicembre 1733 Gottfried Ernst von Wuttgenau venne nominato comandante della fortezza di Philippsburg. Von Wuttgenau si prepar\u00f2 alla difesa della propria posizione.\nL'assedio.\nNel maggio 1734 le truppe francesi circondarono la fortezza di Philippsburg con 46 battaglioni - 14 sulla riva sinistra del Reno, le altre sulla riva destra \u2013 tagliando ogni via d'accesso al forte. Il 26 maggio i francesi iniziarono inoltre una trincea. Mentre ispezionava questa trincea il duca di Berwick venne ucciso da una cannonata e il comando pass\u00f2 a Claude Fran\u00e7ois Bidal d'Asfeld.\nIl 12 giugno, il duca di Berwick mor\u00ec colpito da una palla di cannone mentre ispezionava le fortificazioni.\nIl 17 giugno i soldati francesi riuscirono a penetrare nella fortezza arrivando fino al fossato interno. Il giorno seguente Wuttgenau fu costretto a chiedere la resa.\nIl 19 giugno il principe Eugenio \u2013 che aveva raccolto circa 70.000 uomini \u2013 raggiunse Bruchsal con lo scopo di spezzare l'assedio francese ma D'Asfeld riusc\u00ec a respingere l'attacco austriaco.\nIn seguito D'Asfeld venne nominato maresciallo di Francia grazie all'abilit\u00e0 dimostrata durante l'assedio e Wuttgenau, per lo determinazione dimostrata nella difesa della citt\u00e0, venne promosso tenente generale."}
{"id": "4164561", "revid": "767487", "url": "https://it.wikipedia.org/wiki?curid=4164561", "title": "O\u013cegs Aleksejenko", "text": "Carriera.\nClub.\nHa giocato quasi esclusivamente con il Daugava (divenuto nel 1991 P\u0101rdaugava), ad eccezione delle parentesi al Fakel e alla Dinamo Minsk. Con l'indipendenza lettone ha disputato due stagioni RAF Jelgava e una al Gimo, in Svezia.\nTornato brevemente in patria con l'Olimpija R\u012bga, vinse la Coppa lettone, segnando tra l'altro il primo gol in finale. Chiuse la carriera disputando quattro stagioni in squadre di Hong Kong.\nNazionale.\nVanta 13 presenze in nazionale, tra il 1992 e il 1993, in cui ha realizzato anche un gol. Ha giocato il primo storico incontro della Lettonia dopo la ritrovata amichevole, l'amichevole contro la disputata l'8 aprile 1992; era il capitano di quella nazionale. Ha ricoperto questo ruolo in tutti e tredici gli incontri disputati.\nIl suo unico gol risale alla partita contro l' valida per le Qualificazioni al campionato mondiale di calcio 1994 giocata l'11 novembre 1992."}
{"id": "4164567", "revid": "767487", "url": "https://it.wikipedia.org/wiki?curid=4164567", "title": "Luigi Astolfi", "text": "Biografia.\nLuigi Astolfi nacque in Lombardia negli anni 1790.\nNel 1817 ebbe il primo grande successo come danzatore al Teatro San Benedetto di Venezia nel balletto \"Osvaldo ed Olfrida\" di Giuseppe Sorrentino.\nNegli anni successivi svolse anche l'attivit\u00e0 di coreografo, soprattutto a Lisbona e, in misura minore, anche a Porto, a Vienna e in Russia, senza per\u00f2 ottenere particolari successi; si ricordano le rappresentazioni di \"Belisario\" e \"Gli esiliati in Siberia\" (1831) di Gaetano Donizetti, \"La muta di Portici\" di Daniel Auber (1838) accolte tiepidamente da pubblico e critica.\nIn seguito fu anche compositore delle musiche che interpretava; il suo primo grande successo fu \"Le Sette reclute\", rappresentato per la prima volta nel 1832 al Teatro alla Canobbiana di Milano. Sempre alla Canobbiana, nel 1837 fu la prima de \"I minatori di Salerno\", la sua opera pi\u00f9 famosa e pi\u00f9 rappresentata, non solo dallo stesso Astolfi ma anche da altri danzatori; fu l'unica opera di Astolfi ad essere rappresentata anche dopo la sua morte.\nFu primo ballerino, sia dei ballerini italiani sia di quelli portoghesi, al Teatro Reale di San Giovanni a Lisbona fino alla stagione 1839-40, che fu per Astolfi un completo fallimento. Altri insuccessi li ebbe a Crema e Bergamo nel 1837 e al Teatro Carignano di Torino nel 1842.\nNegli anni 1840 si spos\u00f2 con la danzatrice e prima mima Fanny Mazzarelli, sorella della pi\u00f9 famosa soprano Rosina Mazzarelli.\nFu compositore e coreografo de \"La Encantadora de Madrid\", rappresentata con successo nella stagione 1845-46 al Teatro Regio di Torino e interpretata da Fanny Cerrito e Arthur Saint-L\u00e9on.\nSi ritir\u00f2 a vita privata nel 1855 a Milano, dove mor\u00ec nel 1860.\nStile.\nLuigi Astolfi fu un danzatore molto impegnato nel riconoscere e soddisfare i gusti del pubblico. Nel periodo pi\u00f9 sfortunato della sua attivit\u00e0 teatrale gli fu rimproverata un'eccessiva ricerca del particolare in questo senso; ma per il resto della sua carriera pubblico e critica furono sempre concordi nel tributargli un indiscutibile successo.\nAstolfi scrisse pi\u00f9 di cinquanta opere, molte delle quali furono riprese dai pi\u00f9 famosi ballerini dell'epoca, tra i quali Nicola Molinari, Emanuele Viotti, Domenico Ronzani, Fanny Cerrito e Arthur Saint-L\u00e9on."}
{"id": "4164568", "revid": "123210536", "url": "https://it.wikipedia.org/wiki?curid=4164568", "title": "Camila Alves Souza", "text": "Non va confusa con l'omonima modella Camila Alves, moglie di Matthew McConaughey.\nPosa per le riviste Max, Elle, GQ, Glamour fotografata anche da David LaChapelle; per le campagne di Avon, Escada, Triumph, Bruno Magli, Clairol, Christian Dior, Levi's; sfiler\u00e0 tra gli altri per Giorgio Armani e Carolina Herrera.\nHa recitato per alcune serie TV brasiliane diversi episodi; nel 2002 prende parte al film d'animazione \"Snow Dogs\" e nel 2010 al film \"The Confidant\"."}
{"id": "4164571", "revid": "1543377", "url": "https://it.wikipedia.org/wiki?curid=4164571", "title": "Cultura di Chvalynsk", "text": "La cultura di Chvalynsk fu una cultura dell'epoca eneolitica (et\u00e0 del rame), diffusasi nella prima met\u00e0 del V millennio a.C. presso Chvalynsk, sul fiume Volga nell'attuale Oblast' di Saratov in Russia. La cultura viene anche definita come \" Medio Eneolitica\" o \"Eneolitico Sviluppato\" o \"proto-kurgan\". \u00c8 stata preceduta nel \"primo Eneolitico\" dalla cultura di Samara, dalla quale deriva, e succeduta nel \"tardo Eneolitico\" dalla cultura di Jamna.\nEstensione e durata.\nLa cultura Chvalynsk si estese da Saratov a nord al Caucaso del nord a sud, dal Mare di Azov a ovest fino al fiume Ural ad est.\nLa datazione radiometrica con il Carbonio-14 di reperti provenienti dalle tombe fa risalire, con buona sicurezza, la cultura al periodo che va dal 5000 a.C. al 4500 a.C.. Il materiale proveniva dai siti di Chvalynsk I, o \"primo Chvalynsk\" e di Chvalynsk II, o \"tardo Chvalynsk\".\nAlcuni considerano Chvalynsk I come un sito del \"primo Eneolitico\", contemporaneo quindi alla cultura di Samara. L'archeologa e linguista lituana Gimbutas invece ritiene che la cultura di Samara sia precedente e pone Chvalynsk I nell\"'Eneolitico Sviluppato\". Non esistono al momento sufficienti siti e reperti della cultura di Samara per poter dare una conclusione certa.\nSiti.\nIl sito di Chvalynsk \u00e8 composto da un cimitero di 30 m. per 26 m., contenente circa 158 scheletri, principalmente in inumati in tombe singole ma anche collettive. I defunti vennero inumati appoggiati sulla schiena e in posizione fetale con le ginocchia rialzate. Dodici tombe erano coperte con tumuli di pietra. Sono state trovate anche delle aree sacrificali simili a quelle di Samara contenenti resti di cavalli, bovini e ovini.\nNel 1929 a Krivoluchie \u00e8 stata ritrovata una tomba singola con corredi funebri ed il corpo del defunto ricoperto di colore ocra e posto in posizione supina e con le ginocchia piegate. A Nal'\u010dik \u00e8 stata scoperta una tomba di una trentina di metri di diametro, coperta da un kurgan di terra alto 67 metri, contenente 121 tombe singole con i corpi dei defunti ricoperti di colore ocra adagiati sulla schiena e con le ginocchia piegate.\nManufatti.\nChvalynsk evidenzia l'ulteriore sviluppo del kurgan. Inizialmente realizzato, nella cultura di Samara, per tombe individuali o di piccoli gruppi di defunti, nella cultura Chvalynsk si ritrovano invece gruppi di tombe, che sicuramente fanno riferimento a gruppi familiari oppure di individui residenti nello stesso luogo. L'ipotesi che si trattasse di gruppi familiari potrebbe essere confermata o meno con l'avvento del test del DNA.\nAnche se ci sono differenze in termini di ricchezza del corredo funebre, nessuno di quelli rinvenuti sembrano identificare un capo. Ci\u00f2 non esclude tuttavia la possibilit\u00e0 che uno dei defunti fosse un capo. Nei kurgan di epoca successiva invece si ritrovano dei tumuli riservati esclusivamente al capo ed al suo seguito, restandone esclusa la gente comune.\nQuesto sviluppo suggerisce una crescente disparit\u00e0 di ricchezza, che a sua volta implica una crescita della ricchezza di tutta la comunit\u00e0 ed un aumento della popolazione. L'espansione della cultura kurgan al di fuori della sua terra d'origine nella steppa occidentale sembra essere conseguente ad un aumento della popolazione, ma le cause di questo successo e di questa espansione non sono ancora chiare.\nSappiamo che il metallo era disponibile sia nel Caucaso che nel sud degli Urali. Nelle tombe Chvalynsk sono stati trovati anelli di metallo ed anelli di metallo a spirale. Tuttavia non vi \u00e8 alcuna indicazione di un utilizzo diverso da quello ornamentale. La qualit\u00e0 delle armi di pietra e degli strumenti raggiunge un livello elevato. La tomba Krivoluchie, che Gimbutas ritiene essere di un capo, conteneva un lungo pugnale di selce e punte di freccia, tutte accuratamente decorate su entrambe le facce. Inoltre \u00e8 stata rinvenuta una testa d'ascia in porfido con una sporgenza Lug ed una impugnatura forata. I manufatti di questo tipo non molto tempo dopo saranno realizzati in metallo.\nCi sono anche molti esempi di gioielli personali: collane di conchiglie, pietra e denti di animali, bracciali di pietra o di osso, pendenti di zanna di cinghiale. Gli animali i cui denti sono serviti a decorare questi indoeuropei sono cinghiali, orsi, lupi, cervi e altri. Alcuni di questi denti devono essere stati difficili da reperire. Non \u00e8 possibile stabilire se fossero utilizzati come denaro."}
{"id": "4164585", "revid": "298229", "url": "https://it.wikipedia.org/wiki?curid=4164585", "title": "Natal'ja Pomo\u0161\u010dnikova", "text": ""}
{"id": "4164588", "revid": "341295", "url": "https://it.wikipedia.org/wiki?curid=4164588", "title": "Giovanni Torti", "text": "Biografia.\nAvviato al seminario, fu allievo di Giuseppe Parini e protetto del cardinale Angelo Maria Durini; decise tuttavia di non voler intraprendere la vita sacerdotale. Lasciato dunque il seminario, trov\u00f2 impiego nella burocrazia della Repubblica Cisalpina anche grazie all'interessamento di Francesco Melzi.\nAmico di Ugo Foscolo, ne confront\u00f2 l'opera con quella di Ippolito Pindemonte nell\"'Epistola sui sepolcri\" (1808). Instaur\u00f2 successivamente rapporti amicali anche con Alessandro Manzoni e altri poeti milanesi, quali Carlo Porta e Tommaso Grossi. Collabor\u00f2 assieme al Manzoni a far nascere il periodico \"Il Conciliatore\" nel 1818, chiuso meno di un anno dopo dalla censura austriaca.\nTra le sue altre opere di ispirazione romantica si citano \"Sermoni sulla poesia\" (1818), \"La torre di Capua\" (1829), \"Scetticismo e religione\" (1836) ed \"Inno alle Cinque giornate\" (1848).\nCostretto all'esilio per motivi politici in seguito alle cinque giornate, fugg\u00ec a Genova. Fu il primo rettore dell'Ateneo genovese dal 5 febbraio 1849 fino alla sua morte (15 febbraio 1852).\nManzoni gli rende un curioso omaggio ne I Promessi Sposi, al capitolo XXIX, parlando dei pochi bravi rimasti fedeli all'Innominato, dopo la conversione di quest'ultimo, li definisce: \"pochi e valenti come i versi di Torti\".\n\u00c8 sepolto nel cimitero monumentale di Staglieno. \nAl Torti \u00e8 stata dedicata una via a Genova nei pressi dell'Ospedale San Martino, nel quartiere di San Fruttuoso."}
{"id": "4164595", "revid": "767487", "url": "https://it.wikipedia.org/wiki?curid=4164595", "title": "Joe Cilia", "text": ""}
{"id": "4164599", "revid": "1782831", "url": "https://it.wikipedia.org/wiki?curid=4164599", "title": "Personaggi de La strada per la felicit\u00e0", "text": "Questo \u00e8 l'elenco dei personaggi della soap opera tedesca \"La strada per la felicit\u00e0\", prodotta e trasmessa da ZDF e mandata in onda in italiano su Rai 3.\nPersonaggi principali.\nJulia Gravenberg.\nEpisodi 1-303, guest 734-737, \u00e8 interpretata da Susanne G\u00e4rtner e doppiata da Selvaggia Quattrini.\nJulia Schilling, giovane tedesca, vive con sua madre Christa, e lavora come guida nei safari organizzati dal villaggio turistico di Frederik Gravenberg. Daniel, nipote di Frederik, va a far visita a suo zio in Sudafrica, dove incontra e si innamora di Julia. Per alcuni problemi della madre, Julia si trasferisce a Falkental, dove vengono ospitate da Tobias Becker, un'ex fidanzato di Christa. Julia trova lavoro alla Falkental Porcellane, azienda dei Gravenberg. Dopo essersi reincontrati, Daniel e Julia si rimettono insieme. Col passare del tempo, per\u00f2, i due giovani si accorgono di non essere felici, soprattutto per colpa della perfida madre di Daniel (Annabelle), e troncano la relazione. Successivamente si innamora di Frederik, ma quando sono al municipio per sposarsi, lei lo pianta in asso e si trasferisce in Sudafrica. Qui incontra il latitante J\u00f6rg Schwarz, suo ex accompagnatore nei Safari, che la rapisce. Daniel e Tobias vanno in Sudafrica per cercarla e la trovano. Nel frattempo J\u00f6rg viene ucciso dal morso di un serpente. Alla fine tornano in Germania per sposarsi e ritornano definitivamente in Sudafrica, dove avranno due figlie: la prima si chiama Masika e la seconda Amary. Il giorno del funerale della suocera Annabelle Gravenberg, Julia torna a Falkental per pochi giorni (4 puntate) assieme al marito Daniel.\nDaniel Gravenberg.\nEpisodi 1-303, guest 734-737, \u00e8 interpretato da Roman Rossa e doppiato da Gabriele Trentalance.\nDaniel Gravenberg appartiene ad una famiglia di alto calibro di Falkental (in Germania) che amministra la Falkental Porcellane ed ha un hotel in Sudafrica. L\u00ec incontra Julia Schilling, una giovane tedesca, di cui si innamora. Dopo essersi lasciati, si sono ritrovati a Falkental e si sono ancora fidanzati. Specialmente per colpa di sua madre Annabelle, tronca di nuovo la relazione con Julia e si fidanza con Marie Vermont, un'amica di famiglia. Dopo aver capito che era con Julia che vuole trascorrere il resto cella sua vita, la riconquista in Sudafrica. I due, dopo essersi sposati in Germania, trascorreranno tutta la vita in Sudafrica, dove avranno due figlie: la prima si chiama Masika e la seconda Amary. Il giorno del funerale della madre Annabelle Gravenberg, Daniel torna a Falkental per pochi giorni (4 puntate) assieme alla moglie Julia.\nNina Petersen.\nEpisodi 215-500, \u00e8 interpretata da Gisa Zach e doppiata da Ilaria Latini.\nNina Bergmann \u00e8 una fotoreporter, divorziata dal collega Max Van Weyden, con cui ha avuto una figlia, Paula Bergmann. Max scompare misteriosamente durante un reportage in un paese sudamericano, sconvolto dalla guerra civile. Nina affida Paula a suo nonno Richard Van Weyden, padre di Max, e parte dalla Germania in cerca del marito, ma dopo un lungo viaggio in Sud America lo crede morto. Tornata a casa, si rende conto che Richard non ha nessuna intenzione di affidarle Paula. Perci\u00f2 scappa con la figlia lontano dal suocero e da Viktoria Van Weyden, sorella di Max, donna affascinante, ma perfida e viziata. Persone fredde e gelide sono i Van Weyden, affaristi senza scrupoli e titolari di una holding che ingloba aziende in tutto il mondo. Richard fa di tutto pur di ritrovare Paula; cos\u00ec Nina si reca a Falkental dalla zia Birgit Barbara Hertel, ospite, a sua volta, di Tobias Becker. Nina incontra, sempre a Falkental, Ben Petersen, fratellastro di Julia Gravenberg, e pian piano i due cominciano ad amarsi. L'amore tra Nina e Ben deve superare numerosi ostacoli: la lotta tra Nina e Richard per l'affidamento di Paula, il ritorno di Max in citt\u00e0, il matrimonio tra Ben ed Elsa, il rapimento di Nina da parte di Max, la cecit\u00e0 di Elsa e un terremoto che causa la sepoltura di Nina sotto una vecchia chiesa. Superati questi ostacoli i due riescono infine a sposarsi e ad andare a vivere ai Caraibi con Paula.\nBen Petersen.\nEpisodi 239-500, \u00e8 interpretato da Hubertus Grimm e doppiato da Stefano Crescentini.\nBen Petersen \u00e8 il fratello di Julia: un uomo onesto e leale. A Falkental Ben incontra Nina Bergmann, una fotoreporter, e pian piano i due cominciano ad amarsi. L'amore tra Nina e Ben deve superare numerosi ostacoli: il ritorno dell'ex marito di Nina (Max Van Weyden) in citt\u00e0, il matrimonio tra Ben ed Elsa, il rapimento di Nina da parte di Max, la cecit\u00e0 di Elsa e un terremoto che causa la sepoltura di Nina sotto una vecchia chiesa. Superati questi ostacoli i due riescono infine a sposarsi e ad andare a vivere ai Caraibi con Paula, la figlia di Nina.\nLuisa Becker.\nEpisodi 469-703, guest 789, \u00e8 interpretata da Susanne Berckhemer e doppiata da Rachele Paolelli.\nLuisa Maywald \u00e8 una giovane ragazza che sogna di poter aprire un suo albergo, possibilmente con l'amore della sua vita. La ragazza inoltre \u00e8 molto superstiziosa, in quanto lascia il suo destino in mano ad un portafortuna, ovvero un portachiavi di una camera di un hotel. Dopo un incontro fortuito si innamora, ricambiata, di Simon Becker, ma l'amore tra i due \u00e8 ostacolato dalla sorella adottiva di Luisa, Nora Maywald, anch'essa innamoratasi di Simon. Dopo molti intrighi e pripezie Luisa e Simon riescono a sposarsi e a realizzare il loro sogno di avere un albergo tutto loro. Dopo il salto temporale di sei anni si trasferiscono in Nuova Zelanda, e inoltre si viene a saper che hanno un figlio, Moritz. Sei anni dopo, in occasione del matrimonio di Nora, i due tornano a Falkeltal per pochi giorni.\nSimon Becker.\nEpisodi 474-703, guest 789, \u00e8 interpretato da David Kramer e doppiato da Emiliano Coltorti.\nSimon Becker \u00e8 il figlio di Harald e Marianne Becker. Dopo il trasferimento della sua famiglia a Falkental, Simon si innamora di Luisa Maywald, la proprietaria di un portachiavi che Simon aveva trovato tempo prima, ma in seguito a un equivoco la scambia inizialmente per Nora Maywald. Dopo essersi trovati, la storia tra Simon e Luisa \u00e8 tormentata da Nora ed Henning Reichenbach. Quando tutto questo finisce e decidono di sposarsi, Simon cade da un albero provocandosi un aneurisma e in seguito entra in stato di coma. Risvegliatosi, riesce poi a sposare Luisa. Dopo il matrimonio i due si trasferiscono in Nuova Zelanda dove hanno un figlio, Moritz, e, sei anni dopo, tornano per pochi giorni a Falkental, in occasione del matrimonio della cognata Nora.\nNora Wagner.\nEpisodi 469-789, \u00e8 interpretata da Anja Boche e doppiata da Alessia Amendola.\nNora \u00e8 la figlia di Richard Van Weyden e di Annabelle Gravenberg, ma viene data in adozione ancora infante alla famiglia Maywald, crescendo come loro figlia. A causa di una foto ritrovata da Eva Landmann, Nora, ormai adulta, apprende delle sue origini e cerca in tutti i modi di guadagnarsi il rispetto materno e di essere riconosciuta come figlia, supportando Annabelle in tutte le sue malefatte.Inoltre fa di tutto per ostacolare l'amore tra Luisa e Simon, ma alla fine si riconcilia con entrambi. Si rende responsabile di falsa testimonianza nel processo contro Annabelle per la morte di Viktoria Van Weyden, di tentato omicidio ai danni di Hagen Ritter e dell'omicidio di Harald Becker. Presa dai rimorsi Nora decide di costituirsi, facendo incriminare anche Jan Delbruck e sua madre Annabelle. Ma durante il trasferimento dei condannati Annabelle riesce a fuggire; Nora viene pertanto accusata di complicit\u00e0 e la sua pena allungata a sei anni. Dopo essere uscita di prigione e la rocambolesca morte di Annabelle, Nora eredita la direzione della Falkental Porcellane. Ella incontra inoltre un suo precedente flirt, Alexander Wagner, ma convinti di essere entrambi figli di Richard Van Weyden sono costretti a interrompere la loro relazione. Infine si scopre per\u00f2 che Alexander \u00e8 frutto di una relazione extraconiugale di Judith Wagner e lui e Nora possono cos\u00ec sposarsi.\nAlexander Wagner.\nEpisodi 711-789, \u00e8 interpretato da Timo H\u00fcbsch e doppiato da Christian Iansante.\nAlexander Wagner \u00e8 un uomo che incontra Nora Van Weyden ad Amburgo prima della prigionia della donna e se ne innamora. Ricontratisi sei anni dopo tra loro sboccia di nuovo la passione, a tal punto che Alexander chiede a Nora di sposarlo, ma scoprono di essere entrambi figli di Richard Van Weyden, e quindi si lasciano cercando di mantenere le apparenze di semplici fratelli. I due decidono quindi di prendere strade diverse per cui, mentre Nora prende in mano le redini della Falkental Porcellane, Alexander fa ritornare a Falkental la sua ex fidanzata Jessica Fuchs, ancora intenzionata a riconquistarlo. Alexander scopre infine dalla madre Judith Wagner di essere il frutto di una relazione extraconiugale e quindi non imparentato con Nora. I due possono cos\u00ec sposarsi.\nAnnabelle Gravenberg.\nEpisodi 1-732, 734, \u00e8 interpretata da Isa Jank e doppiata da Alessandra Cassioli.\nAnnabelle, madre di Daniel e Patrizia Gravenberg, compare fin dal primo episodio della serie.\nLa donna sin da subito dimostra di essere una perfida dark lady, ostacolando in ogni modo possibile ,durante la prima stagione, la relazione tra il figlio Daniel Gravenberg e Julia Schelling, al punto tale da costringere l'ex fidanzata di Daniel, Marie Vermont, a simulare una gravidanza per riuscire a farle sposare suo figlio.\nNel frattempo, il suocero Werner Gravenberg comprende il piano diabolico di Annabelle e quest'ultima non esita un momento ad uccidere l'anziano uomo, avvelenandolo. Marie si rende conto che c'\u00e8 qualcosa di strano dietro la morte di Werner e, intenta a denunciare Annabelle, viene brutalmente aggredita dalla donna, finendo in coma. Purtroppo, Daniel viene accusato del tentato omicidio della ragazza ma viene scagionato e al suo posto la polizia indaga su Annabelle, dopo che Daniel ascoltato la madre mentre rivelava il suo reato alla perfida Katy Wellinghof.\nAllontanata dai Gravenberg, alla fine della prima stagione Annabelle sposa Richard van Weyden, riuscendo cos\u00ec ad estromettere il cognato Frederich dall'azienda di famiglia. Nel corso della seconda stagione, Annabelle trova un'acerrima nemica in Victoria van Weyden, figlia del marito Richard, storia che si concluder\u00e0 con l'omicidio di Viktoria per mano di Annabelle,la quale compresa l'intenzione della figliastra di avvelenarla, scambia i bicchieri, causandone la morte in breve tempo. Annabelle viene pertanto processata, ma a seguito dello spergiuro di quella che si riveler\u00e0 essere sua figlia illegittima (avuta con Richard molti anni prima), Nora van Weyden, sar\u00e0 assolta.\nNel corso della terza stagione la dark lady si macchia di altri crimini tra cui truffa nei confronti di Harald Becker, minacce verso Luisa Maywald e l'omicidio di Helena Bernstein, madre di Viktoria e nuova moglie di Richard. La stagione si concluder\u00e0 con il processo contro Annabelle grazie alla denuncia della figlia Nora e alla conseguente condanna all'ergastolo della donna, la quale confessa finalmente tutti i suoi crimini. Nonostante ci\u00f2 la perfida dark lady riesce a farla franca, rimanendo in latitanza per 6 lunghi anni e riuscendo a fare ingiustamente accusare la figlia Nora di favoreggiamento nella sua fuga. Annabelle ritorner\u00e0 durante la quarta stagione nel tentativo di riuscire a recuperare il suo patrimonio, tuttavia Nora riuscir\u00e0 a tenderle un'imboscata con la polizia. \u00c8 a questo punto che la perfida donna, non avendo altra scelta si arrampicher\u00e0 all'impalcatura di un ponte e precipiter\u00e0, morendo. Ricompare qualche episodio piu tardi in sogno al cognato Frederich Gravenberg.\nRichard Van Weyden.\nEpisodi 232-789, \u00e8 interpretato da Peter Zimmermann e doppiato da Sergio Di Stefano (ep. 232-350) e Rodolfo Bianchi (ep. 351-789).\nRichard Van Weyden \u00e8 il ricco e potente amministratore del Gruppo Van Weyden e il padre di Viktoria, Maximilian ed Elizabeth Van Weyden. Quando la Falkental Porcellane \u00e8 a rischio di fallimento, Richard acquista il 38% dell'azienda e in seguito sposa Annabelle Gravenberg, che ha il 15% dell'azienda, per ottenere la quota di maggioranza. Dall'unione tra i due nasce Nora Van Weyden. Quando le macchinazioni di Annabelle ai danni di Viktoria vengono a galla, Richard si separa da Annabelle e chiede il divorzio. Qualche tempo dopo, Richard decide di risposarsi con Helena Van Weyden, ma Annabelle impedisce il matrimonio facendo uccidere Helena dal commissario corrotto Jan Delbrook. In seguito Richard ricomincia una nuova vita con l'ex moglie Judith Wagner e accompagna Nora all'altare al matrimonio con Alexander.\nJudith Wagner.\nEpisodi 710-789, \u00e8 interpretata da Marijam Agischewa e doppiata da Roberta Pellini.\nJudith Wagner \u00e8 la seconda moglie di Richard Van Weyden. Poich\u00e9 Richard \u00e8 intenzionato a conoscere il figlio avuto dalla relazione con la donna, Alexander, invita i due a trasferirsi a Villa Van Weyden. Per favorire la relazione tra Alexander e Nora, Judith confessa a Richard che il ragazzo \u00e8 il frutto di una relazione extraconiugale con un altro uomo. Richard, arrabbiato e deluso, la caccia di casa e, disperata, Judith cerca di affogarsi, ma viene salvata da Nora. I suoi rapporti con Richard si ridistendono col tempo e i due tornano infine insieme, partecipando al matrimonio di Alexander e Nora.\nPersonaggi secondari.\nFrederik Gravenberg.\nEpisodi 1-270, 705-789, \u00e8 interpretato da Holger Christian Gotha e doppiato da Franco Mannella.\nFrederik Gravenberg \u00e8 presente fin dalla prima puntata della soap. Direttore di una catena di alberghi in Sudafrica, l'uomo d'affari appartiene ad una ricca e antica famiglia, proprietaria della prestigiosa azienda, la Falkental Porcellane. La sua permanenza nella cittadina tedesca si rivela pi\u00f9 lunga del previsto. Suo padre, Werner, sofferente di problemi al cuore, vuole infatti lasciare a suo figlio le redini dell'azienda di famiglia, ma l'uomo non ne sembra affatto interessato. In seguito a dei problemi economici della fabbrica per\u00f2, Frederik decide di vendere la sua catena di alberghi per salvare l'azienda. Per evitare per\u00f2 che questo episodio venga cambiato il testamento in favore di Frederik, Annabelle Gravenberg, sua cognata, decide di assassinare Werner, dato che lei vuole che l'azienda venga presa in mano da suo figlio Daniel. In questo modo Annabelle riesce ad evitare anche che Werner possa fare parola della falsa gravidanza di Marie Vermont. Dopo avergli somministrato un intruglio di t\u00e8 e pasticche, il corpo dell'anziano Werner viene ritrovato proprio da suo figlio Frederick, dopo essere lasciato al suo destino da Annabelle, che non lo aveva soccorso. Inizia cos\u00ec una guerra tra Annabelle e Frederik, nella quale quest'ultimo si ritrova ad avere un'alleata: Julia. Con lei inizia anche un rapporto di amore, che purtroppo non ha un lieto fine, dato che la donna lo lascia propria davanti alla chiesa in cui si doveva celebrare il loro matrimonio. Julia sposa cos\u00ec Daniel, ma si rappacifica anche con Frederik, chiedendogli di fare da testimone. L'uomo per\u00f2 \u00e8 ancora pi\u00f9 determinato a sbarazzarsi di Annabelle e arriva anche a metterle le mani addosso. La donna, dopo un tentato suicidio causato da un disconoscimento come madre da parte di Daniel e sua figlia Patrizia lascia Falkental, ma al suo ritorno tenta di investire Frederik, il quale riesce a sfuggirle. Con l'aiuto di Richard Van Weyden e di sua figlia Viktoria, Annabelle si impossessa dell'azienda, cos\u00ec Frederik decide di lasciare Falkental giurando di tornare per vendicarsi della cognata.\nCome promesso, Frederik torna a Falkental alla fine della terza stagione, durante il processo ad Annabelle, riuscendo finalmente a farla incriminare. Mentre la donna si reca in carcere sul furgone della polizia con sua figlia Nora, quest'ultima ha un malore a causa della sua gravidanza e Annabelle riesce a fuggire in Libia. Tra Germania e Libia non ci sono rapporti, n\u00e9 ambasciata: Annabelle ce l'ha fatta. Frederik, dopo aver avuto un breve rapporto con l'avvocato Sophie Nowak, lascia di nuovo Falkental per andare a cercare Annabelle e farla giustiziare.\nTorna sei anni dopo, tentando di riprendere la relazione con Sophie, ma adesso lei \u00e8 fidanzata con l'avvocato Micheal Adam, nipote di Ludwig Adam, maggiordomo a villa Van Weyden. A Fankental, per\u00f2, dopo aver saputo della morte di Annabelle, nota una donna simile a lei, conferma cos\u00ec Nora. Lei e Frederik attuano un piano per fermarla, e con l'aiuto di Richard Van Weyden e la polizia bloccano Annabelle su un ponte, ma ella precipiter\u00e0, sotto gli occhi di tutti, nonostante anche Frederick stesso abbia deciso di aiutarla. Stanco, torna a casa e sente bussare alla porta: Annabelle! Si scoprir\u00e0 che era un sogno. &lt;br&gt;\nDopo la morte della sua nemica vitale, Frederick continuer\u00e0 a riconquistare Sophie, scatenando la gelosia di Michael, il quale viene piantato in asso davanti all'altare.\nPatrizia Gravenberg.\nEpisodi 1-355, 735-736, \u00e8 interpretata da Lucie Muhr e doppiata da Monica Ward.\nPatrizia \u00e8 la figlia di Annabelle Gravenberg e sorella di Daniel. Lavora come designer alla Falkental Porcellane, azienda di famiglia con a capo suo nonno paterno, Werner. Patrizia vista l'abilit\u00e0 di Julia Schilling nel disegnare, decide di pagarla per farsi periodicamente cedere i suoi dipinti, spacciandoli per suoi e ingannando cos\u00ec Frederik, nuovo capo dell'azienda. I dipinti di Julia, sempre firmati da Patrizia, vincono anche un prestigioso premio. Un giorno per\u00f2, Niko Becker, figlio di Tobias Becker, ascolta una conversazione tra lei e Annabelle, la quale era d'accordo con sua figlia riguardo ai disegni, e quindi rivela tutto a Frederik. Questi \u00e8 costretto quindi a licenziare sua nipote per il suo comportamento, ma anche perch\u00e9 Annabelle ha scaricato tutte le colpe su di lei. Sconvolta, Patrizia cerca di incastrare la madre con scarsi risultati e dopo essersi consolata con J\u00f6rg Schwarz, decide insieme a quest'ultimo di aiutarlo a riottenere il suo ruolo in azienda, facendola pagare ad Annabelle. Patrizia, partecipa anche al matrimonio di Daniel e Julia, in cui durante i festeggiamenti Annabelle si presenta come nuova moglie di Richard Van Weyden. A causa di Viktoria Van Weyden rischia di perdere la vita. In seguito, tra Patrizia e Niko nasce di nuovo l'amore, rotto tempo prima, ma purtroppo finisce rovinosamente. Niko, infatti, con un incidente in moto, perde la vita. In seguito a delle sbronze e dopo continui tentativi di giustiziare la madre, anche con l'aiuto di suo zio Frederik, Patrizia decide di lasciare Falkental, per trasferirsi a Londra dopo una terapia contro la dipendenza da alcol aiutata da Annabelle. Il giorno del funerale della madre, Patrizia torna a Falkental per pochi giorni.\nWerner Gravenberg.\nEpisodi 1-131, 137, 171-178, \u00e8 interpretato da Friedhelm Ptok e doppiato da Dario De Grassi.\nWerner \u00e8 suocero di Annabelle Gravenberg, ha due figli, Frederik e Philipp Gravenberg, quest'ultimo deceduto, e due nipoti Daniel e Patrizia. Werner \u00e8 anche a capo della prestigiosa Falkental Porcellane, azienda che gestisce in collaborazione con gli altri suoi componenti della famiglia. In seguito al fidanzamento di suo nipote Daniel con Julia Schilling, i due decidono di trasferirsi in Sudafrica. L'anziano Werner per\u00f2, non approva la loro decisione e minaccia suo nipote di diseredarlo. Con l'intervento di J\u00f6rg Schwarz, ex collega di Julia e corrotto da Annabelle, la Schilling rompe i rapporti con Daniel a causa delle minacce inflittole da J\u00f6rg. Werner vorrebbe che l'azienda passasse nelle mani di suo figlio Frederick, ma questi non sembra interessato, anche se dopo una crisi economica alla Falkental Porcellane, vende la sua catena di alberghi e salva l'azienda. Werner intraprende poi una storia d'amore con la domestica Eva Landmann, molto vicina a lui. La loro storia per\u00f2, viene distrutta infine proprio da Annabelle che per evitare che Frederik diventi il proprietario dell'azienda e che Werner riveli la falsa gravidanza di Marie Vermont, fidanzata di Daniel, somministra in segreto all'anziano Gravenberg un intruglio di t\u00e8 e pasticche, poich\u00e9 debole di cuore. In questo modo, Annabelle pone fine ai giorni di Werner e il corpo di quest'ultimo viene ritrovato da suo figlio Frederik.\nAnnabelle viene condannata per l'omicidio di Werner da Frederik, durante un ennesimo processo contro di lei a causa di una costituzione spontanea di sua figlia Nora, avuta insieme a Richard Van Weyden, anch'essa complice dei suoi crimini.\nViktoria Van Weyden.\nEpisodi 222-493, \u00e8 interpretata da Mareile Bettina Moeller e doppiata da Alessandra Korompay.\nViktoria, figlia di Richard ed Helena Van Weyden, entra in scena al termine della prima stagione ed \u00e8 descritta all'inizio come una persona molto viziata ed alquanto egoista, caratterizzata soprattutto dal suo odio verso la sua matrigna Annabelle a tal punto che, nel tentativo di spararle, colpisce in pieno il suo ex marito Hagen Ritter. All'inizio Viktoria non ha un bel rapporto neanche con Nina Bergmann, ex moglie di suo fratello Max. Dopo una breve relazione con Frederik Gravenberg e un periodo in prigione, Viktoria diventa pi\u00f9 aperta e passionale, purtroppo nutrendo ancora profondo disprezzo verso Annabelle. Quest'ultima infatti a causa sua, viene lasciata da suo marito Richard, padre di Viktoria. Nasce nuovamente cos\u00ec la passione tra Viktoria e Hagen. Annabelle decide per\u00f2 di ingaggiare l'ex compagna di cella di Viktoria, Beate Krauss, per rapirla e chiedere un riscatto di cinque milioni di euro. Nonostante Richard paghi il riscatto, Viktoria viene lasciata nel luogo del rapimento con il suo fidanzato Hagen, anch'egli ora imprigionato per aver cercato di salvare la sua amata. I due vengono fortunatamente salvati da Nina, con il quale Viktoria ricostruir\u00e0 un nuovo rapporto, stavolta di amicizia. Tornata a casa, Viktoria viene a sapere dai suoi familiari di essere incinta. Richard per\u00f2 vuole trovare le prove per dimostrare che Annabelle c'entri qualcosa con il rapimento, anche con l'aiuto di Nina e del cane della sua seconda figlia Lizzy, Socrate, che poi si scopre che \u00e8 di Konrad Landmann e si chiama Barney, con scarsi risultati e indizi insufficienti. Per impedire che Annabelle, dopo aver fatto perdere il bambino a Viktoria, possa farle ancora del male, Hagen propone alla ragazza di andare via da Falkental sotto falso nome, dato che lei \u00e8 stata in prigione e non pu\u00f2 lasciare la Germania per 1 anno. Prima della partenza per\u00f2, Viktoria si procura un potente veleno e tenta di avvelenare Annabelle fingendo di voler brindare con lei. La Dark Lady, furba, intuisce che si tratta di una trappola e scambia il suo bicchiere, dove vi era il veleno, con quello di Viktoria. \u00c8 cos\u00ec quest'ultima ad essere avvelenata. Annabelle si rifiuta di aiutarla e la donna viene ritrovata a terra da Hagen e dalla nuova domestica, Luisa Maywald. I due chiamano l'ambulanza, ma all'arrivo non c'\u00e8 pi\u00f9 niente da fare. Viktoria \u00e8 morta.\nPrima di morire, Viktoria non rivede purtroppo suo padre, partito per l'Armenia con Ben Petersen per ritrovare Nina ormai vittima di un forte terremoto, e sua sorella Lizzy, in viaggio in Sudafrica con Meike Hansen per far visita ai suoi amici Erik e Kolja.\nIn seguito per\u00f2, Annabelle verr\u00e0 incriminata anche per questo omicidio.\nHagen Ritter.\nEpisodi 245-633, interpretato da Jens Peter N\u00fcnemann e doppiato da Roberto Certom\u00e0.\nHagen arriva a Falkental alla fine della prima stagione. \u00c8 un avvocato e lavora per Richard Van Weyden. Ha una sorella minore, Elsa Ritter, al quale sta vicino durante le sue delusioni amorose e durante il suo periodo di cecit\u00e0. Nei suoi giorni a Falkental, Hagen diventa proprietario del famoso ristorante Lanzino e ricostruisce una storia d'amore con Viktoria Van Weyden, anche dopo che la donna gli aveva sparato. Come lei anche Hagen \u00e8 molto infastidito da Annabelle Gravenberg, infatti proprio perch\u00e9 credeva fosse lei, Viktoria gli aveva sparato contro. La Drak Lady cerca appunto in ogni modo di far del male alla coppia, soprattutto quando a causa di Viktoria, viene piantata in asso da Richard. Con l'aiuto di Beate Krauss, Annabelle rapisce Viktoria e in seguito la uccide avvelenandola. Tramite una lettera lasciatagli da Viktoria, Hagen scopre che in realt\u00e0 era la sua amata a voler avvelenare Annabelle e che lei era riuscita ad ottenere il contrario. L'avvocato decide per\u00f2 di nascondere la lettera a tutti per non darla vinta ad Annabelle, anche con la complicit\u00e0 di Helena Bernstein, madre di Viktoria. Nel processo per l'omicidio di Viktoria, Hagen chiede aiuto ad una sua vecchia conoscenza, Sophie Nowak, anche lei avvocato, con la quale instaura un nuovo rapporto di passione, ostacolato a volte da delle diverse opinioni giuridiche. Durante la sua vita a Falkental, Hagen ha delle divergenze anche con Nora Van Weyden (allora conosciuta come Nora Maywald) per aver fatto in modo che Annabelle vinca il processo giurando il falso e per averlo colpito in testa con un candelabro. Dopo quell'episodio infatti, Hagen perde la memoria e gli viene fatto credere da Annabelle che in realt\u00e0 l'artefice dell'omicidio di Viktoria \u00e8 Helena. Recuperata la memoria, l'odio di Hagen per Annabelle cresce, ma non vuole avere altri problemi quindi decide di non tentare pi\u00f9 di incastrarla e di sposare Sophie. Le cose cambiano di nuovo dopo l'omicidio di Helena da parte del commissario Jan Delbr\u00fcck, ovviamente in combutta con Annabelle. Di nuovo nel tentativo di incastrare non solo Annabelle, ma anche il commissario corrotto, Hagen finisce in prigione, ma subito rilasciato per insufficienza di prove. Dopo l'uscita dal carcere, Hagen prende la triste decisione di lasciare Falkental, e Sophie, e di trasferirsi a Sydney per evitare che Annabelle e Delbruck possano recargli ancora dolore.\nHelena Van Weyden.\nEpisodi 340-612, \u00e8 interpretata da Silke Matthias e doppiata da Antonella Giannini.\nHelena \u00e8 una delle ex mogli di Richard Van Weyden e gestitrice della Royal Saphire. Arriva a Falkental come ospite a villa Van Weyden ed \u00e8 madre di Max e Viktoria. Inizialmente, non ha un buon rapporto con sua figlia Viktoria van Weyden, che la odia per averla abbandonata con suo padre e suo fratello da piccola. Nonostante questo, con il passare del tempo instaurer\u00e0 un nuovo rapporto con Viktoria, questa volta un rapporto benevolo e un odio condiviso contro la perfida Annabelle van Weyden, che cercher\u00e0 pi\u00f9 di una volta di screditare Helena arrivando a falsificare un test del DNA. Aiuter\u00e0 Viktoria a uscire dal carcere e a dimostrare a Richard che razza di persona sia davvero Annabelle, la quale viene lasciata da Richard e cacciata di casa. Helena e Richard si riavvicineranno e inizieranno una relazione. Purtroppo Helena dovr\u00e0 affrontare diversi dolori causati ovviamente da Annabelle van Weyden che porter\u00e0 suo figlio Max a chiudersi in uno stato catatonico e per questo viene ricoverato a vita in un istituto, rapir\u00e0 Viktoria con l'aiuto di Beate Kraus, le far\u00e0 perdere il suo bambino e infine la uccider\u00e0. Hagen Ritter, ex genero di Helena, le confesser\u00e0 di avere una lettera di Viktoria in cui si comprendeva che la ragazza si era procurata lei stessa il corpo del reato per uccidere la matrigna, ma che evidentemente Annabelle aveva ottenuto l'effetto contrario. Helena e Hagen decideranno di nascondere la lettera fino al giorno del processo contro Annabelle che verr\u00e0 assolta grazie alla testimonianza di sua figlia Nora Maywald.Scoperto l'inganno di Helena Richard interromper\u00e0 i rapporti con lei e ritorner\u00e0 da Annabelle la quale sar\u00e0 molto felice di ci\u00f2.\nHelena riuscir\u00e0 nuovamente a far aprire gli occhi a Richard raccontandogli della figlia illegittima (Nora) che ha avuto con Annabelle, la cui esistenza \u00e8 stata nascosta proprio da quest'ultima. Questa volta Richard ritorner\u00e0 definitivamente da Helena. Annabelle, inoltre, approfitter\u00e0 della perdita della memoria di Hagen (causata proprio da Nora dato che lo colpisce alla testa con un candelabro) per indurlo all'omicidio di Helena, accusandola di aver avvelenato la povera Viktoria. Fortunatamente Richard riuscir\u00e0 a fermare Hagen, il quale ritrover\u00e0 la memoria, ma nonostante questo non vuole vendicarsi della dark-lady e si fidanzer\u00e0 con Sophie Nowak. Helena e Richard vogliono convolare a nozze ma Annabelle riesce a impedirlo e fa uccidere Helena dal poliziotto corrotto Jan Delbruk. Inizialmente sar\u00e0 Hagen Ritter ad essere accusato del suo omicidio ma verr\u00e0 rilasciato, visto che un uomo si \u00e8 autoaccusato dell'omicidio ed \u00e8 andato in carcere. Nonostante questo, Annabelle verr\u00e0 incriminata per questo reato, grazie alla testimonianza di Nora Wan weyden.\nMaximilian Van Weyden.\nEpisodi 341-442, \u00e8 interpretato da Jost Pieper e doppiato da Niseem Onorato (episodi 341-350) e da Marco Vivio (episodi 351-442).\nMaximilian il figlio di Richard ed Helena Van Weyden e fratello di Viktoria, Lizzy e Nora Van Weyden. Durante un reportage in Sudamerica, Max scompare misteriosamente e dopo le ricerche di sua moglie Nina Bergmann, aventi scarsi risultati, viene creduto morto. Quando Nina con sua figlia Paula va a Falkental, Max fa ritorno, ma ormai sua moglie intraprende una storia d'amore con Ben Petersen. Il giovane Van Weyden cerca cos\u00ec di dividere la coppia facendo soprattutto ingelosire Ben, che decide di annullare il matrimonio con Nina. Mentre Max instaura di nuovo un rapporto con Nina, Ben sposa Elsa Ritter, sorella di Hagen. Accortosi che tra i due c'\u00e8 ancora qualcosa di magico, Max rapisce Nina e la tiene prigioniera finch\u00e9 viene ritrovata proprio da ben. Reso folle da gravi disturbi psicologici, Max abbandona Falkental per andare in una clinica.\nHenning Reichenbach.\nEpisodi 509-713, \u00e8 interpretato da Markus Baumeister e doppiato da Giorgio Borghetti.\nHenning, innamorato ancora della sua ex fidanzata Luisa Maywald, arriva a Falkental grazie all'intervento di Nora, sorella adottiva di Luisa, che lo rintraccia per fare in modo che la aiuti a dividere sua sorella da Simon Becker, spasimante di Nora. Luisa per\u00f2, dopo aver rivisto Henning, non intende ricostruire un rapporto con lui e vuole realizzare il suo sogno di gestire un albergo insieme a Simon. Diversamente da Nora, Henning non sembra molto ossessionato nel riconquistare Luisa, la quale si rivolge a lui come amica. Henning infatti la aiuta in vari casi, ad esempio, fa ricadere su lui stesso la colpa per aver investito il padre di Simon, Harald, e si offre di pagare l'operazione a quest'ultimo per farlo uscire dal coma. In seguito, a sua insaputa, Nora corrompe Jan Delbruck (lo stesso poliziotto corrotto da sua madre) per minacciare Luisa affinch\u00e9 sposi Henning e lasci Simon, altrimenti a quest'ultimo, gi\u00e0 condannato ingiustamente al carcere, verr\u00e0 fatto del male. Luisa purtroppo \u00e8 costretta a sposare Henning, ma quando Jan decide di non voler pi\u00f9 lavorare per Nora per non averlo pagato, Luisa si rimette con Simon definitivamente. A quel punto la gelosia di Henning cresce e affoga i suoi pensieri nell'alcool, dopodich\u00e9 finge di aver perso al gioco l'albergo di Luisa e Simon che avrebbe realizzato il loro sogno. Dopo aver finto una relazione con Nora, illudendosi di far ingelosire Luisa, i due complici fanno in modo che Simon assista ad una scena di passione tra Henning e la sua ex. Il piano si svolge proprio nell'albergo dei sogni di Simon e Luisa, dove quest'ultima viene scoperta dal suo fidanzato, senza vestiti nello stesso letto di Henning. Lo scopo infatti era far addormentare Luisa con dei sonniferi e poi metterla a letto vicino ad Henning per inscenare una notte d'amore. Accortosi del grande sbaglio, Henning si scusa con Luisa e Simon e successivamente riesce, sotto favore di suo zio Richard e Sophie Nowak, l'avvocatessa, a riportare Annabelle Gravenberg a Falkental e farla arrestare in attesa del processo contro di lei. Al contrario di Luisa, all'inizio lui non sembra credere al cambiamento di Nora. Alla fine della terza stagione, Henning, con l'aiuto di Meike Hansen affronta dei problemi in azienda a causa di Annabelle e infine lascia il suo posto di delegato alla Falkental Porcellane a Frederik Gravenberg e, dopo la partenza di costui, ad un certo signor Schmidt, per partire in Canada e raggiungere sua cugina Lizzy.\nSophie Gravenberg.\nEpisodi 517-789, \u00e8 interpretata da Katrin Griesser e doppiata da Sabrina Duranti.\nSophie arriva a Falkental a causa del processo contro Annabelle Gravenberg a causa dell'omicidio di Viktoria Van Weyden, sotto richiesta di Hagen Ritter, suo ex collega nonch\u00e9 fidanzato della defunta donna. In seguito alla perdita del processo per conto di Nora Van Weyden, Sophie intraprende una storia d'amore con Hagen, che, aventi opinioni giuridiche diverse, sar\u00e0 un' po ostacolata. Sophie si trova ad affrontare vari casi, come ad esempio quello di Luisa Maywald per l'omicidio di Harald Becker. \u00c8 costretta anche a subire delle disgrazie, come la perdita della memoria di Hagen. Dopo che questi recupera la memoria, chiede la mano di Sophie, ma in seguito all'omicidio di Helena Bernstein, Hagen diventa ancora pi\u00f9 ossessionato di prima dal desiderio di giustiziare Annabelle. Dopo la partenza del suo fidanzato in Australia, Sophie cerca conforto in Elsa e Konrad, sorella e cognato di Hagen. Dopo aver scoperto che dietro la morte di Helena c'era in realt\u00e0 Jan Delbr\u00fcck, corrotto ovviamente da Annabelle, Sophie, con l'aiuto di Richard Van Weyden, Elsa e quasi tutti gli altri personaggi, riesce ad evitare le nozze del commissario con Lizzy Van Weyden, figlia minore di Richard, e a farlo arrestare per sei anni. In questo modo, Sophie scagiona anche suo fratello Tom Nowak incriminato ingiustamente due anni prima. Dopodich\u00e9 parte alla volta di Rotterdam alla ricerca di costui, con scarsi risultati. All'arrivo di Tom a Falkental, lui crede per\u00f2 che Sophie \u00e8 in combutta con Jan, ma la cosa viene subito smentita. Finalmente Sophie riesce anche ad incriminare Annabelle, grazie alla strategia vincente di Frederik Gravenberg, al processo contro di lei, reso possibile grazie alle testimonianze di Nora. Successivamente, Sophie si innamora di Frederik, il quale la ricambia, ma dopo l'inaspettata fuga di Annabelle in Libia, l'uomo decide di ripartire per andare a cercarla e farla giustiziare. Sophie resta cos\u00ec per cinque anni al fianco dell'avvocato Michael Adam.\nAl ritorno di Frederik, Sophie si \u00e8 fatta gi\u00e0 una nuova vita con Michael e ha intenzione di sposarlo nonostante i numerosi tentativi del Gravenberg di riportarla al suo fianco. Dopo che il suo nuovo amato scopre della vecchia relazione tra Sophie e Frederik, egli assume un comportamento geloso e spesso eccessivo, che, alla fine, porta la Nowak a rinunciare di sposarlo e a piantarlo in asso davanti all'altare.\nTom Nowak.\nEpisodi 693-789, \u00e8 interpretato da Armin Schlagwein e doppiato da Alessandro Quarta.\nLa vita di Tom prima del suo arrivo a Falkental \u00e8 molto movimentata. Due anni prima lavorava come agente di polizia con il suo collega, nonch\u00e9 amico, Jan Delbr\u00fcck. Quando per\u00f2 quest'ultimo comincia a farsi corrompere, scarica tutte le sue colpe su Tom, il quale viene condannato ingiustamente al carcere. Fortunatamente Tom riesce a fuggire e passa due anni da latitante. Dopo essere stato scagionato da sua sorella Sophie, anche se all'inizio credeva che lei stesse in combutta con Delbruck, Tom arriva a Falkental riprendendo il suo lavoro di poliziotto e partecipa al matrimonio di Luisa Maywald e Simon Becker. Prima delle nozze, conosce Costanze Becker con la quale ha dei battibecchi, ma anche storielle e baci appassionanti, ostacolati in particolar modo dall'ex fidanzato argentino di lei, Juan.\nIn seguito al salto temporale di sei anni, Tom e Costanze vanno a vivere insieme dopo la partenza di Meike e Sebastian Becker, assumendo un comportamento da amanti, poich\u00e9 la giovane \u00e8 infastidita dalle relazioni \"serie\".\nMarie Vermont.\nEpisodi 46-216, interpretata da Sonja Baum e doppiata da Laura Lenghi.\nMarie torna a Falkental dopo una crisi di nervi e problemi con l'alcool, avuti dopo essere stata lasciata in precedenza da Daniel Gravenberg. Marie ha un carattere molto debole e insicuro, infatti proprio per questo motivo si lascia abbindolare molto spesso da Annabelle Gravenberg, madre di Daniel. La donna si mostra molto gentile nei confronti di Marie, dopo che quest'ultima si rimette con Daniel, solo per interesse economico. Marie infatti \u00e8 una grande ereditiera. Dopo che Daniel si rende conto di non nutrire alcun sentimento per lei, bens\u00ec per la sua ex Julia, si lascia convincere da Annabelle a fingere una gravidanza in modo che suo figlio acconsenta pi\u00f9 in fretta di sposarla. Nonostante tutto, Julia \u00e8 molto vicina a Marie. Quando questa capisce che tipo \u00e8 Annabelle vorrebbe dire la verit\u00e0 a Daniel, soprattutto dopo aver saputo di essere sterile e di non poter avere figli. La dark lady ferisce quindi gravemente Marie, che entra in coma, e scarica la colpa su suo figlio Daniel, che al momento dell'accaduto era ubriaco. Marie ricostruisce un rapporto con sua sorella minore Charlotte Vermont e decide di partire per la Svizzera e, perch\u00e9 Daniel non vuole seguirla, litigano. Alla fine la storia si interrompe con il giovane Gravenberg che decide di andare in Svizzera con lei.\nChrista Schilling.\nEpisodi 1-120, 236-250, \u00e8 interpretata da Susanne H\u00e4usler e doppiata da Antonella Rinaldi.\nChrista vive in Sudafrica con sua figlia, Julia. Per motivi economici, sono entrambe costrette a trasferirsi a Falkental dove vengono ospitate da Tobias Becker, che ha due figli, Niko e Lilly. A Falkental Christa lavora per la famiglia Gravenberg. Purtroppo per\u00f2 ha il vizio del gioco e a causa di questo si ritrova a dover estinguere dei debiti. Durante le sue partite al Lanzino e a casa di J\u00f6rg Schwarz, Christa finge degli incontri di lavoro con Werner Gravenberg, ma riesce a guadagnare anche una bella somma di denaro che purtroppo perder\u00e0 di nuovo tentando la fortuna e uscendone ancora pi\u00f9 indebitata di prima. Nonostante questo, Christa non riesce a desistere a sedere intorno al tavolo verde e quindi decide di cominciare delle cure, lasciando per sempre Falkental.\nKaty Wellinghoff.\nEpisodi 178-211, \u00e8 interpretata da Nicola Ransom e doppiata da Laura Romano.\nKaty \u00e8 la cugina di Bianca. \u00c8 un personaggio piuttosto negativo nella soap che in poco tempo di residenza a Falkental (all'incirca per 30/35 puntate), riuscir\u00e0 a mettere scompiglio in varie coppie, come ad esempio Lilly e Tim Gerlach, al quale far\u00e0 numerose avance.\nEva Landmann.\nEpisodi 1-789, \u00e8 interpretata da Karin Ugowski e doppiata da Serena Spaziani.\nEva lavora per oltre 40 anni a Villa Gravenberg, per poi insinuarsi anche a Villa Van Weyden. Durante il corso della soap, Eva si prende cura di Daniel e Patrizia fin da bambini, dato che le cure della loro vera madre, Annabelle, non sembrano molto soddisfacenti. Nel corso della prima stagione fa breccia nel cuore di Werner Gravenberg, storia purtroppo priva di lieto fine data la morte di costui. Eva si prende cura della casa e vive insieme a Tobias Becker e i suoi due figli, Niko e Lilly Becker. Come gli altri protagonisti dell'opera, anche Eva nutre profondo odio per la Gravenberg, capace solo di mettere scompiglio tra la gente. Eva assume un ruolo significativo negli ultimi episodi della seconda serie. In quel periodo infatti, trova in una vecchia scatola di ricordi di Werner Gravenberg, una foto in cui vi \u00e8 raffigurata una bambina in braccio alla madre, ma non si vede il volto di quest'ultima, e una lettera in cui vi \u00e8 spiegato che la bambina in questione \u00e8 stata data in adozione. Con l'aiuto di suo nipote Erik Landmann, Eva posta la foto e un annuncio su Internet e viene contattata da Luisa Maywald, dato che questa ha riconosciuto il braccialetto al polso della bambina, e le chiede un incontro. L'anziana Landmann, appena vede Luisa, crede sia lei la bambina nella foto, ma in realt\u00e0 \u00e8 la sua sorella adottiva Nora. Giunta a Falkental, anche senza il consenso di Nora, Luisa si mette alla ricerca dei veri genitori della sorella, all'inizio sospettando di Helena Bernstein, insieme ad Eva. \u00c8 proprio quest'ultima a scoprire l'identit\u00e0 della madre di Nora, ormai anch'ella giunta a Falkental, quando trova una foto identica a quella trovata nello scatola dei ricordi, questa con il volto materno: Annabelle. In seguito, dopo che questa fa credere a tutti che Nora fosse vittima di uno stupro da parte di Werner, si viene a scoprire che in realt\u00e0 il padre della ragazza \u00e8 Richard Van Weyden. Eva si unisce a far parte dell'alleanza per incriminare Jan Delbr\u00fcck, futuro sposo di Lizzy Van Weyden, corrotto da Annabelle per uccidere Helena. Dopo il cambiamento di Nora, considerata all'inizio tale e quale alla madre, Eva si ricrede soprattutto quando la ragazza riesce ad incriminare Annabelle. Dopo la sua fuga per\u00f2, tutto fa credere che sia stata Nora ad aiutarla a fuggire. Dopo che la giovane Van Weyden passa sei anni in prigione, Eva la rincontra, ma non riesce a non credere che lei non c'entri niente con la fuga di Annabelle. Eva ha anche un figlio, Konrad Landmann.\nDopo un salto temporale di sei anni, Eva parte con Tobias e Marianne in giro per il mondo, cominciando dal Sudafrica per far visita Julia e Daniel. Torna poi a Falkental, dove, con l'aiuto di Frederik, cercher\u00e0 di scoprire chi ha dato fuoco alla Falkental Porcellane...\nLudwig Adam.\nEpisodi 547-789, \u00e8 impersonato da Hans-Jochen R\u00f6hrig e doppiato da Mino Caprio.\nLudwig, ormai disoccupato, \u00e8 un anziano signore impacciato, ma molto galante. Si reca a Falkental in cerca di lavoro e diventa cos\u00ec il maggiordomo personale di Annabelle Gravenberg, che vive ancora alla villa anche senza il consenso di Richard Van Weyden e di Helena Bernstein. \u00c8 cos\u00ec costretto a dividere la cucina dei Van Weyden con Eva Landmann, con cui nascono grandi disaccordi, soprattutto riguardanti Annabelle. Il rapporto tra i due \u00e8 caratterizzato anche da discussioni insignificanti, anche se nella maggior parte dei casi la ragione \u00e8 dalla parte di Ludwig, con gran fastidio di Eva. Nonostante tutto i due riescono insieme a contribuire con tutti gli altri personaggi per incriminare Jan Delbr\u00fcck. Alla fine Adam decide di non servire pi\u00f9 per Annabelle diventando cos\u00ec il maggiordomo di villa Van Weyden. Dopo la condanna di sei anni di Nora Van Weyden, accusata ingiustamente di aver aiutato sua madre a fuggire durante il viaggio verso la prigione, sar\u00e0 proprio il signor Adam a rivederla in libert\u00e0 per aver scontato la sua pena. Ludwig porta a Falkental suo nipote, Michael Adam, il quale si fidanza con Sophie Nowak.\nTobias Becker.\nEpisodi 1-738, 789, interpretato da Ralph Schicha e doppiato da Edoardo Nordio.\nTobias \u00e8 l'autista della famiglia Gravenberg. All'arrivo di Julia Schilling con sua madre Christa, Tobias si innamora di quest'ultima, la quale lo ricambia, ma non sa quale sia la reazione dei suoi due figli Lilly e Niko Becker. A causa del vizio del gioco della sua compagna, Tobias non \u00e8 pi\u00f9 sicuro di continuare la sua relazione. In seguito si ritrova ad affrontare una grande disgrazia: la perdita di suo figlio Niko in un incidente in moto. Dopo questo, anche sua figlia Lilly lo abbandona e va a vivere con il suo fidanzato Tim Gerlach, con il quale ha una figlia, Nicole Gerlach, della Nikki. Alla fine della prima stagione accompagna Julia all'altare, in seguito Luisa, fidanzata di suo nipote Simon, e infine Elsa Ritter. All'arrivo di Birgit Hertel, madre di Kolja, ha una relazione anche con questa, ma anche lei non finisce bene, dato che la donna \u00e8 costretta ad andare nella Foresta Nera per badare a sua zia. Poco prima della partenza di Birgit, Tobias ospita in casa sua suo fratello Harald e sua moglie Marianne, per poi accogliere anche l'arrivo dei suoi nipoti Simon, Sebastian e infine Costanze. A causa dell'imprudenza con l'auto di Nora Van Weyden, Tobias perde anche suo fratello e, come in passato, intraprende di nuovo una storia con Marianne, con l'assoluta disapprovazione di Sebastian, convinto che ai due non importi niente se suo padre \u00e8 morto. Tobias e Marianne, dopo la condanna di Annabelle, riescono ad avere tutti i diritti sulla formula ideata da Harald per la sua invenzione, la Beckerite, dopo essere stata rubata proprio dalla perfida donna subito dopo il suo incidente con l'automobile. Alla fine per\u00f2, rinunciano a riavere i soldi per la formula, contrariamente a come aveva consigliato l'avvocato Michael Adam, per non addossarsi le responsabilit\u00e0 di mandare in bancarotta la Falkental Porcellane.\nDopo un salto temporale di sei anni, Tobias e Marianne si trasferiscono alla casa galleggiante, che fino ad allora era servita come una specie di rifugio per tutte le coppie, e in seguito decidono di intraprendere un viaggio intorno al mondo.\nBirgit Barbara Hertel.\nEpisodi 113-500, \u00e8 interpretata da Mich\u00e8le Marian e doppiata da Pinella Dragani.\nBirgit \u00e8 la madre di Kolja e la zia di Nina Bergmann. Birgit intraprende una relazione amorosa con il benevolo Tobias Becker. Riesce ad ottenere un ruolo nella prestigiosa Falkental Porcellane insieme ad Elsa Ritter, sopportando le ripetitive lamentele di Annabelle.\nNelle puntate che seguono viene a sapere della relazione segreta tra sua nipote, Nina, e Ben Petersen, il quale \u00e8 sposato con la sua collega, Elsa. La saggia donna avvisa la nipote e le d\u00e0 buoni consigli su come agire, poich\u00e9 Elsa \u00e8 ormai in preda alla cecit\u00e0. I suoi consigli, come la relazione con Tobias, non durano ancora a lungo, poich\u00e9 a causa della malattia di sua zia, Birgit \u00e8 costretta a partire per la Foresta Nera per badare ad essa.\nMarianne Becker.\nEpisodi 466-738, 789, interpretata da Heike Schroetter e doppiata da Roberta Greganti.\nMarianne giunge a Falkental con suo marito Harald Becker, fratello di Tobias, per chiedere ospitalit\u00e0 a quest'ultimo. \u00c8 una fioraia, mentre suo marito \u00e8 uno scienziato, il quale riesce dopo molti tentativi a creare una sostanza di porcellane indistruttibile, la Beckerite. A causa di questa per\u00f2, Harald iene lasciato alla morte dopo essere stato investito da Nora Van Weyden e ci\u00f2 provoca la sua morte. Durante la disperazione dei Becker, tra cui anche il figlio maggiore Simon, Marianne comincia a nutrire di nuovo dei sentimenti per suo cognato Tobias, con grande irritazione di suo figlio Sebastian, che crede che a lei non importi niente se suo padre \u00e8 morto. Alla fine, la rabbia di Sebastian giunge al termine e Marianne riesce ad incriminare Annabelle per aver lasciato suo marito alla morte.\nDopo il salto temporale, Marianne vive felicemente con Tobias nella casa galleggiante sul lago di Falkental, ma in seguito alla partenza dei suoi due figli Sebastian e Simon, intraprende con il suo nuovo amato un giro del mondo, prima tappa in Sudafrica.\nHarald Becker.\nEpisodi 466-590, \u00e8 interpretato da William Mang e doppiato da Lucio Saccone.\nArriva a Falkental con sua moglie Marianne ed \u00e8 il fratello di Tobias Becker. In cerca di lavoro, riesce ad ottenere un posto nella Falkental Porcellane insieme a suo figlio Simon, come scienziato. Ci\u00f2 lo porta a passare poco tempo con la sua famiglia, ma riesce ad ottenere un risultato brillante, ossia la Beckerite, una sostanza per porcellane indistruttibile. La direttrice dell'azienda, Annabelle, rimane affascinata da questo prodotto eccezionale a tal punto da cercare di raggirare il signor Becker per far s\u00ec che le ceda ogni diritto sulla formula della Beckerite. Grazie all'intervento di Nora Van Weyden, Harald non cade nella trappola della dark lady, ma a causa di un incidente in auto causato proprio da Nora, Harald viene investito e lasciato in strada, dopo che Annabelle ruba la formula e falsifica un contratto per far credere che Harald, prima dell'incidente, si sia messo in affari con lei. Nonostante una costosissima operazione, Harald non riesce a sopravvivere e, davanti agli occhi dei suoi familiari, muore durante un lungo periodo di coma. Prima di morire unisce la mano di Tobias con quella di Marianne, facendo intendere che loro sono fatti l'uno per l'altro.\nAlla fine della terza stagione, Annabelle viene incriminata per averlo lasciato a morire per strada, mentre Marianne e Tobias, ormai amanti, riescono ad ottenere tutti i diritti sulla Beckerite e con il ricavato intraprendono un giro del mondo.\nMichael Adam.\nEpisodi 712-784, interpretato da Steven Merting e doppiato da Alessandro Rigotti.\nMichael \u00e8 un avvocato legale giunto a Falkental sotto richiesta del signor Adam, suo zio, a lavorare per la famiglia Becker e fargli avere i diritti della formula dell'ormai deceduto Harald Becker, la Beckerite. Una volta riuscito nell'impresa, durante il salto temporale di sei anni, si innamora di Sophie Nowak, la quale, dopo essere stata mollata da Frederik Gravenberg, lo ricambia. I due passano cinque anni insieme, finch\u00e9 Michael decide di chiedere la sua mano. Il ritorno a Falkental di Frederick complica un po' le cose, poich\u00e9 l'avvocato scopre che tra lui e la sua amata c'\u00e8 stato del tenero. Ci\u00f2 scatena in lui una forte gelosia che lo porta anche a mettere a rischio il destino della Falkental Porcellane, ora capitanata da Nora Van Weyden, e ad avere degli atteggiamenti rudi ed eccessivi. Michael non riesce a darsi pace, poich\u00e9 \u00e8 anche consapevole del fatto che Frederick intende riconquistare Sophie, aumentando ancora di pi\u00f9 la sua incontrollabile rabbia. A causa di questo per\u00f2, perde la fiducia e l'amore di Sophie a tal punto che viene piantato in asso davanti all'altare, durante il suo matrimonio."}
{"id": "4164609", "revid": "729019", "url": "https://it.wikipedia.org/wiki?curid=4164609", "title": "Assedio di Kehl", "text": "L'assedio di Kehl \u00e8 un episodio della guerra di successione polacca durante la quale l'esercito francese assedi\u00f2 la citt\u00e0 di Kehl (nell'attuale Land del Baden-W\u00fcrttemberg, in Germania).\nContesto.\nAlla morte di Augusto II di Polonia nel febbraio 1733 si apr\u00ec una contesa per la successione al trono del Regno di Polonia che vide contrapposti Federico Augusto II di Sassonia e Stanislao Leszczy\u0144ski (suocero di Luigi XV di Francia). Il 12 settembre 1733 Leszczy\u0144ski venne eletto re dal Sejm scatenando la reazione dell'Principato di Sassonia e dell'Austria sostenuti dall'Impero russo.\nLa Russia e l'Austria invasero la Polonia e Leszczy\u0144ski, che non disponeva di un proprio esercito, fu costretto a rifugiarsi a Danzica nella speranza di ricevere rinforzi dalla Francia. Mentre le forze russe, austriache e sassoni cingevano d'assedio la citt\u00e0, la Spagna (che sperava di estendere la propria influenza sul Regno di Napoli) si alle\u00f2 con la Francia mentre la Gran Bretagna, la Repubblica delle Sette Province Unite, la Svezia, la Danimarca e la Repubblica di Venezia rimasero neutrali.\nLuigi XV \u2013 su consiglio del principe Luigi Francesco di Borbone-Conti e di Maurizio di Sassonia, fratellastro di Federico Augusto II \u2013 incaric\u00f2 il duca di Berwick di invadere la Renania conquistando il Ducato di Lorena, per distrarre l'attenzione dell'Austria dagli eventi in Polonia.\nLa conquista francese della Lorena.\nLa fortezza di Kehl \u2013 posta lungo la riva del fiume Reno \u2013 assieme a quella di Philippsburg pi\u00f9 a nord costituivano le due roccaforti che permettevano al Margraviato del Baden (allora parte del Sacro Romano Impero) di controllare il corso settentrionale del Reno e rappresentavano il confine tra l'Alsazia francese e i vari principati che costituivano l'impero.\nLa difesa della fortezza di Kehl era affidato al Circolo imperiale di Svevia, controllato dal duca di W\u00fcrttemberg. Infatti, nonostante nella fortezza vi fossero alcuni soldati imperiali, il comando era affidato al barone Johann August von Pfuel e la maggior parte delle truppe erano sveve. La fortezza si trovava tuttavia in condizioni pessime e comunque non sufficienti per resistere all'attacco francese.\nDopo la dichiarazione di guerra il 9 ottobre venne il maresciallo Berwick venne spedito a Strasburgo in modo di varcare il Reno, mentre i generali Belle-Isle e Silly entravano in Lorena, dove la capitale Nancy venne occupata il 12. Il giorno stesso il comandante francese, il duca di Berwick fece attraversare a 20 compagnie di granatieri e 2000 fucilieri (in totale 4000 uomini) il fiume a Strasburgo, tramite 60 barche. Al Marchese de Dreux venne ordinato di gettare un ponte nei pressi di Auenheim, circa 4\u00a0km a sud di Kehl. Nel frattempo fu iniziato un secondo ponte a Scheer, 7 km a nord di Kehl.\nL'assedio.\nIn poco tempo le truppe francesi cinsero d'assedio Kehl costruendo una trincea attorno alla fortezza. Il 23 ottobre il duca di Berwick inizi\u00f2 a far bombardare le mura della fortezza. Il 28 ottobre Pfuel alz\u00f2 bandiera bianca e venne scortato con tutti gli onori di Guerra fino alla linea di difesa austriaca ad Ettlingen.\nConseguenze.\nA seguito del successo ottenuto, il duca di Berwick prosegu\u00ec la propria avanzata assediano anche la fortezza di assedio di Philippsburg.\nBibliografia.\n Raimund Gerba."}
{"id": "4164618", "revid": "36426", "url": "https://it.wikipedia.org/wiki?curid=4164618", "title": "Cesare Giulio Viola", "text": "Biografia.\nFiglio dell'archeologo Luigi Viola si laure\u00f2 in giurisprudenza a Roma dove conobbe Sergio Corazzini nel Caff\u00e8 Aragno, debutt\u00f2 a teatro con \"Mattutino\" (Teatro Argentina, 1907), ma dovette interrompere l'attivit\u00e0 teatrale per combattere nella prima guerra mondiale.\nStabilitosi a Roma, fu critico teatrale di vari giornali e dal 1926 al 1931 caporedattore della rivista \"Nuova Antologia\" .\nSi dedica alla scrittura e al teatro e compone oltre 30 commedie, che vengono rappresentate dalle pi\u00f9 importanti compagnie teatrali dell'epoca. Negli anni trenta inizia a collaborare con il mondo del cinema scrivendo alcune sceneggiature.\nEbbe un ruolo di spicco nel sindacato fascista autori e scrittori. \nNel 1937 la censura fascista respinse la sua commedia \"Giappone\". Negli anni quaranta collabora con Vittorio De Sica scrivendo nel 1943 la sceneggiatura e il soggetto di I bambini ci guardano tratto da uno dei suoi romanzi, Pric\u00f2, e nel 1946 scrive con De Sica e Zavattini la sceneggiatura e il soggetto di Sciusci\u00e0. Per quest'ultimo lavoro con Sergio Amidei, Adolfo Franci e Cesare Zavattini, otterr\u00e0 l'Oscar alla migliore sceneggiatura originale nel 1948.\nIl Viola ebbe una breve esperienza politica, si candid\u00f2 ma non fu eletto nel 1952, nelle liste del Partito Liberale Italiano per il collegio di Taranto il suo slogan fu: \"Al Parlamento della Repubblica Cesare Giulio Viola il pi\u00f9 tarantino dei candidati\".\nNelle elezioni comunali di Pulsano ottenne un bel successo elettorale."}
{"id": "4164619", "revid": "297745", "url": "https://it.wikipedia.org/wiki?curid=4164619", "title": "Castropola", "text": ""}
{"id": "4164620", "revid": "212348", "url": "https://it.wikipedia.org/wiki?curid=4164620", "title": "Pat Tiberi", "text": "Biografia.\nNato in una famiglia italoamericana di Introdacqua, Tiberi studi\u00f2 all'Universit\u00e0 statale dell'Ohio e lavor\u00f2 come agente immobiliare prima di entrare in politica con il Partito Repubblicano.\nNel 1993 venne eletto alla \"Camera dei Rappresentanti dell'Ohio\", dove rimase fino al 2000; in quell'anno infatti si candid\u00f2 per un seggio alla Camera dei Rappresentanti, fino a quel momento occupato dal compagno di partito John Kasich che aveva deciso di ritirarsi. Tiberi riusc\u00ec ad aggiudicarsi la competizione e approd\u00f2 al Congresso, dove fu riconfermato per altri otto mandati, fin quando nel gennaio del 2018 rassegn\u00f2 le proprie dimissioni con effetto immediato, ritirandosi a vita privata."}
{"id": "4164621", "revid": "713714", "url": "https://it.wikipedia.org/wiki?curid=4164621", "title": "Antrosano", "text": "Antrosano \u00e8 una frazione abruzzese di circa 1.000 abitanti del comune italiano di Avezzano, in provincia dell'Aquila.\nGeografia fisica.\nTerritorio.\nIl borgo montano, situato a circa 4,5 chilometri a nord di Avezzano, sorge a 780 sul declivio meridionale del colle di Albe che domina il sito archeologico di Alba Fucens. Confina a nord con Albe, ad ovest con Cappelle dei Marsi e a sud est con San Pelino. Anche Antrosano, come gran parte dei centri della Marsica, \u00e8 costituito da una parte antica posta in altura e caratterizzata dalla presenza della chiesa di Santa Croce e da quella moderna situata pi\u00f9 a valle e non distante dal tracciato dell'autostrada A25. A nord il paese \u00e8 dominato dalle vette del monte Velino.\nOrigini del nome.\nSull'origine del nome di Antrosano sono state formulate diverse ipotesi:\nStoria.\nDiversi storici sostennero che Antrosano appartenne al popolo marso degli \"anxantini\" e non a quello albense posto in territorio equo, come la vicinanza dei due luoghi poteva far supporre. Lo storico Tommaso Brogi ritenne che la citt\u00e0 di Anxa (o Anxantium) potesse addirittura essere identificata con Antrosano, sia per l'assonanza con il nome, sia per alcuni rinvenimenti archeologici riferiti a un'iscrizione tornata alla luce nel corso del XVII secolo. Mentre il viaggiatore e ricercatore inglese Henry Colt Hoare riferisce di un'altra iscrizione rinvenuta nel XVIII secolo, dalla quale si pu\u00f2 dedurre solo l'appartenenza a tale popolo. Studi, ricerche e rinvenimenti di altre iscrizioni hanno consentito a studiosi come Durante (1978) e successivamente a Cesare Letta e Aldo Luigi Prosdocimi di localizzare Anxa nell'area di Lucus Angitiae. Altri storici e studiosi invece collocano Antrosano nel territorio di influenza equa e non marsa.\nDi certo la nascita del borgo di Antrosano \u00e8 legata alla vicinanza con la citt\u00e0 militare di Alba Fucens che arriv\u00f2 a contare circa 40.000 abitanti, registrando alcuni problemi legati al sovraffollamento. Per questo motivo molti abitanti della colonia romana scelsero di vivere nelle zone limitrofe dove c'era disponibilit\u00e0 di spazi fruibili. Il luogo dove \u00e8 sorto il nucleo originario di Antrosano, prossimo alla via Valeria, presentava alcune caratteristiche che non sono pi\u00f9 mutate: offriva riparo dai venti del nord provenienti dal monte Velino, era soleggiata ed offriva una buona panoramica sul lago Fucino. Il borgo s'ingrand\u00ec, in particolare dal 41 al 52 d.C., grazie ai numerosi artigiani che giunsero in Marsica per realizzare i cunicoli di Claudio e altre opere finalizzate al prosciugamento del bacino lacustre voluto dall'imperatore Claudio.\nNel medioevo il borgo appartenne al feudo di Tagliacozzo. Le sue chiese, nel XII secolo, vennero elencate nella bolla che Papa Clemente III indirizz\u00f2 al vescovo dei Marsi, Eliano: Santa Croce e San Pancrazio (Sanctae Crucis, Sancti Pancratii - in Alafrano), una di queste era originariamente intitolata a san Satiro, patrono del paese. Esistevano ad Antrosano anche le chiese di Sant'Angelo dei Cassinesi, di San Leonardo e di San Silvestro, in localit\u00e0 Melazzano.\nNel XIII secolo con la distruzione da parte di Carlo I d'Angi\u00f2 di Albe, dopo l'esito a lui favorevole della battaglia di Tagliacozzo, gli abitanti del borgo medievale ingrandirono il nucleo urbano di Antrosano scegliendolo inizialmente come rifugio.\nNel XVI secolo e per tutto il secolo successivo il borgo fu interessato da un'aspra contesa con la limitrofa Cappelle dei Marsi per il possesso di terreni e boschi e per il diritto di pascolo nella Selva di Agnano, la contemporanea localit\u00e0 di Fagnano, situata tra Antrosano e la collina di San Nicola di Albe.\nIl borgo divenne \"communitas\", ovvero universitas, tra il XV e il XVI secolo e tale rimase fino al 1811 in seguito all'eversione feudale. Nell'Ottocento pass\u00f2 sotto il comune di Massa d'Albe, per essere annessa al comune di Avezzano nel 1959 in seguito a una sottoscrizione popolare. Il borgo fu pesantemente danneggiato dal terremoto della Marsica del 1915; furono una sessantina le vittime del sisma con una perdita di popolazione tra il 10 e il 5% degli abitanti residenti. Dopo la met\u00e0 del XX secolo il paese si \u00e8 trasformato da centro prettamente agricolo a zona residenziale.\nSociet\u00e0.\nTradizioni e folclore.\nLa celebrazione puramente religiosa in onore del patrono san Satiro si tiene il 12 gennaio. Un'altra festa in onore del santo si svolge nel primo fine settimana di settembre.\nCultura.\nTeatro.\nNel borgo di Antrosano si trova la sede della compagnia teatrale \"Lanciavicchio\" che svolge laboratori teatrali per i giovani e promuove l'attivit\u00e0 teatrale nella Marsica e in Abruzzo.\nSport.\nCalcio.\nLa squadra di calcio del paese \u00e8 stata l\"'A.S.D. Antrosano\" che ha militato nei tornei dilettantistici abruzzesi. Il campo sportivo, situato nella parte bassa del paese, \u00e8 dotato di erba sintetica."}
{"id": "4164624", "revid": "1442080", "url": "https://it.wikipedia.org/wiki?curid=4164624", "title": "Goot from the Boot", "text": "Goot from the Boot \u00e8 una compilation del 1984, una delle prime raccolte di hardcore punk italiano pubblicate da etichette. Il disco, che vedeva raccolti brani di alcuni gruppi dell'epoca, fu pubblicato dalla Spittle Records che ne fece una ristampa su CD nel 2006 ampliandone il numero di brani e di band. Questa compilazione \u00e8 poi stata considerata una raccolta seminale dell'hardcore punk italiano delle origini."}
{"id": "4164630", "revid": "110157", "url": "https://it.wikipedia.org/wiki?curid=4164630", "title": "Il diavolo (Papini)", "text": "Il diavolo \u00e8 un saggio di tema religioso pubblicato da Giovanni Papini nel 1953 per illustrare le proprie tesi su Satana.\nTesi peraltro non pienamente conformi all'ortodossia cattolica, tanto che alla sua uscita l'opera fu inclusa nell'Indice dei libri proibiti (soppresso nel 1966). \nSecondo Papini il Diavolo \u00e8 incarnazione del Male, \u00e8 l'angelo che si \u00e8 ribellato a Dio ed \u00e8 stato conseguentemente precipitato nell'abisso. Secondo Papini tuttavia la Divina misericordia \u00e8 infinita e, alla fine, anche Satana verr\u00e0 salvato e perdonato."}
{"id": "4164641", "revid": "1543377", "url": "https://it.wikipedia.org/wiki?curid=4164641", "title": "Bullet in the Face", "text": "Bullet in the Face \u00e8 una serie televisiva canadese ideata da Alan Spencer e trasmessa dal 2012 sul canale IFC. \u00c8 una commedia nera che segue le vicende di un ex detenuto, Gunter Vogler, che viene reclutato nelle forze di polizia, dopo esser stato tradito dalla sua compagna e amante.\nTrama.\nLa storia \u00e8 ambientata a Br\u00fcteville, una citt\u00e0 noir e distopica contesa da due malvagi boss mafiosi, l'agorafobico ed elitario Tannh\u00e4user e l'ottuso Racken.\nMentre sta rapinando una gioielleria, Gunter Vogler, un sociopatico killer temuto da tutti, riceve l'ordine da parte del suo capo, Tannh\u00e4user, di uccidere la sua compagna ed amante, Martine Mahler. Tuttavia Martine complica la situazione rivelando di aspettare un figlio da Gunter. Quando un agente di polizia interrompe la rapina, Gunter uccide con entusiasmo il poliziotto, ma un proiettile gli viene sparato in faccia dalla stessa Martine.\nSvegliatosi in ospedale, Gunter si ritrova sotto le cure della polizia di Br\u00fcteville, che gli ha trapiantato chirurgicamente il volto dell'agente che ha ucciso. La polizia cerca cos\u00ec di sfruttare la sua conoscenza del mondo criminale e la sua sete di vendetta per catturare finalmente l'inafferrabile Tannh\u00e4user, mentre il cadavere del poliziotto morto viene fatto passare per il suo. Gunter inizia quindi una collaborazione con il tenente Karl Hagerman, e i due risolvono diversi crimini durante la ricerca di Tannh\u00e4user, tra cui una serie di apparenti suicidi da parte di preti e l'omicidio di un ragazzo.\nMartine racconta a Tannh\u00e4user che lui \u00e8 il padre del bambino, ma si scopre che la donna si era finta anche la moglie di Racken, il quale pensa ugualmente che il figlio sia suo. Dopo aver scatenato una vera e propria guerra tra bande fra Tannh\u00e4user e Racken, Tannh\u00e4user \u00e8 costretto ad abbandonare la propria abitazione dopo essere stato sparato da Martine. Gunter e Racken affrontano Martine nel Br\u00fcteville General Hospital, senza sapere che Tannh\u00e4user ha ordinato ai suoi uomini di far saltare per aria l'edificio. Il ventre gonfio di Martine si rivela essere in realt\u00e0 una protesi nella quale la donna nasconde un mitra, che usa per uccidere Racken e i suoi uomini. In seguito punta l'arma su Gunter, rivelandogli che tutti i suoi inganni sono finalizzati ad avere il controllo della mafia di Br\u00fcteville. Quando la donna sembra pronta per uccidere Gunter, la bomba presente nell'edificio improvvisamente esplode.\nProduzione.\nI primi tre episodi sono stati trasmessi il 16 agosto 2012, seguiti dai rimanenti tre episodi andati in onda il 17 agosto 2012.\nTre le influenze della serie vi sono i fumetti, John Woo, Quentin Tarantino, Ridley Scott e i film noir.\nCritica.\n\"Bullet in the Face\" \u00e8 stata oggetto di recensioni contrastanti, con un punteggi di 57 su 100 sul sito web Metacritic. Le recensioni positive hanno evidenziato il suo fascino \"cult\", mentre altre recensioni pi\u00f9 critiche hanno messo in evidenza la discontinuit\u00e0 della sua scrittura."}
{"id": "4164645", "revid": "158913", "url": "https://it.wikipedia.org/wiki?curid=4164645", "title": "Waiting in Beijing - Aspettando a Pechino", "text": ""}
{"id": "4164652", "revid": "767487", "url": "https://it.wikipedia.org/wiki?curid=4164652", "title": "Freelancers", "text": "Freelancers \u00e8 un film del 2012 diretto da Jessy Terrero con protagonisti Robert De Niro, Forest Whitaker e 50 Cent.\nTrama.\nUn agente della NYPD viene ucciso, ed il figlio unisce le forze col collega del padre per scoprire la verit\u00e0 sull'assassinio. Verr\u00e0 prima messo alla prova, poi indagher\u00e0 su poliziotti corrotti e quando scoprir\u00e0 la verit\u00e0, nulla lo fermer\u00e0 finch\u00e9 non avr\u00e0 ottenuto la sua vendetta.\nProduzione.\nCast.\nIl 18 febbraio 2011 su Variety viene annunciato che 50 Cent sarebbe stato il protagonista del film.\nIl 25 marzo invece, sulla rivista Deadline, vengono ufficializzati i nomi di Robert De Niro e Forest Whitaker, che vanno ad unirsi al cast.\nSuccessivamente Dana Delany prende parte al progetto nel ruolo femminile principale.\nQuesto \u00e8 il secondo film che vede la partecipazione di Robert De Niro e 50 Cent insieme, dopo \"Sfida senza regole\".\nRiprese.\nLe riprese del film si svolgono interamente a New Orleans (USA), e iniziano l'11 aprile 2011.\nBudget.\nIl film riceve un budget di circa 11 milioni di dollari.\nPromozione.\nIl primo trailer esce online il 25 luglio 2012.\nDistribuzione.\nLa pellicola esce nelle sale statunitensi il 10 agosto in numero di copie limitate ed il 21 agosto direttamente in dvd.\nIn Italia \u00e8 stato distribuito direttamente per l'home-video il 4 luglio 2013.\nDivieti.\nIl film viene vietato ai minori di 18 anni per la presenza di \"forti contenuti sessuali, nudit\u00e0, uso di droga, violenza e linguaggio pervasivi\"."}
{"id": "4164656", "revid": "1543377", "url": "https://it.wikipedia.org/wiki?curid=4164656", "title": "Zack Pianalto", "text": "Carriera professionistica.\nBuffalo Bills.\nPianalto firm\u00f2 in qualit\u00e0 di free agent coi Buffalo Bills dopo non essere stato selezionato nel Draft 2011. Inizialmente riusc\u00ec ad entrare nel roster dei 53 uomini della stagione regolare, ma fu tagliato il giorno successivo.\nTampa Bay Buccaneers.\nIl 5 settembre 2011, Pianalto firm\u00f2 con i Tampa Buccaneers per essere il terzo tight end nella graduatoria della squadra. Nella sua stagione da rookie disput\u00f2 tredici partite, nessuna delle quali come titolare, ricevendo 4 passaggi per 40 yard complessive. Dopo non aver giocato nella stagione 2012 fu svincolato.\nPittsburgh Steelers.\nNella primavera 2013, Pianalto firm\u00f2 coi Pittsburgh Steelers.\nVittorie e premi.\nNessuno"}
{"id": "4164659", "revid": "13102", "url": "https://it.wikipedia.org/wiki?curid=4164659", "title": "Abraham bar Hiyya", "text": "Biografia.\nTraduttore di opere di matematici arabi in latino, fu autore del libro \"Meditazione sull'anima\" (Higgay\u014dn ha-Nefesh)."}
{"id": "4164664", "revid": "1573940", "url": "https://it.wikipedia.org/wiki?curid=4164664", "title": "Gymnocrex talaudensis", "text": "Il rallo delle Talaud (Gymnocrex talaudensis ) \u00e8 un uccello della famiglia dei Rallidi originario dell'isola di Karakelong (Indonesia).\nDescrizione.\nLungo 33\u201335\u00a0cm, ha l'iride di un caratteristico colore rosso, che spicca nettamente sulla zona di pelle nuda bianco-argentata dietro a ogni occhio. La testa, il collo e il petto sono di colore castano-amaranto, mentre le regioni superiori sono verde oliva e quelle inferiori nere.\nHa un lungo becco giallo e zampe gialle. Come tutti i rallidi ha ali brevi e zampe lunghe.\nDistribuzione e habitat.\nIl rallo delle Talaud \u00e8 endemico di Karakelong, la maggiore delle isole Talaud, in Indonesia. Gli abitanti dell'isola sostengono che sia molto diffuso su tutta l'isola, ma nonostante le incessanti ricerche effettuate, dal momento della sua scoperta, la specie \u00e8 stata avvistata solo un'unica volta.\nScoperto per la prima volta in un luogo circondato da paludi, torrenti e piccole chiazze di foresta, si ritiene che il rallo delle Talaud prediliga le zone umide, in particolare le distese umide di erba alta ai margini delle foreste di pianura. Tuttavia, data la natura estremamente elusiva dell'animale, rimane ancora molto da scoprire sulle sue esatte preferenze ambientali.\nConservazione.\nLa \"IUCN Red List\" classifica \"Gymnocrex talaudensis\" come specie in pericolo di estinzione (\"Endangered\"). Tra i possibili rischi che potrebbero minacciare la sopravvivenza della specie, ricordiamo la caccia da parte dei locali, la predazione da parte dei ratti e la distruzione dell'habitat causata dall'avanzare dell'agricoltura, dall'industria del legname e dall'estrazione mineraria. Anche gli incendi pongono un problema per la conservazione della natura dell'isola. Tutti i Rallidi sono volatori poco efficienti, e questa caratteristica pu\u00f2 esacerbare i problemi posti da potenziali fattori di rischio."}
{"id": "4164674", "revid": "767487", "url": "https://it.wikipedia.org/wiki?curid=4164674", "title": "Priscilla Betti", "text": "Carriera.\nNel 1999, doppia il personaggio di Annie nella versione francese dell'omonimo musical statunitense. La Betti \u00e8 alla prima esperienza televisiva nel 2001, con \"Dr\u00f4les de petits champions\". Incide il suo primo album, \"Cette vie nouvelle\" nell'anno successivo, con 90.000 di copie vendute.\nIl secondo disco \"Priscilla\" conferma il successo trascinato dai singoli \"Regarde-moi (teste-moi, d\u00e9teste-moi)\", \"Tchouk tchouk musik\" e \"Toujours pas d'amour\". Va in tourn\u00e9e per la prima volta all'Olympia di Parigi nel febbraio del 2003. Pubblica diversi album finch\u00e9 non ottiene il ruolo di Tina Rav\u00e8l in \"Chante!\" (2008). Dopo il 2011 partecipa a varie serie televisive.\nNel periodo 2014-2015 \u00e8 nei teatri francesi con il musical \"Flashdance\"."}
{"id": "4164680", "revid": "112747366", "url": "https://it.wikipedia.org/wiki?curid=4164680", "title": "You're the Voice", "text": "You're the Voice \u00e8 un singolo del cantante australiano John Farnham, pubblicato nel settembre 1986 dall'etichetta discografica Wheatley Records, estratto dall'album \"Whispering Jack\".\nIl disco.\n\u00c8 stato scritto da Andy Qunta, Keith Reid, Maggie Ryder e Chris Thompson.\nIl brano \u00e8 stato nominato \"Singolo dell'anno\" all'ARIA Music Awards del 1987, giudicato uno dei pi\u00f9 grandi successi dell'anno in Australia, in cima alla classifica dei singoli per molte settimane. \u00c8 anche uno dei pi\u00f9 grandi successi internazionali di Farnham, raggiungendo la top 10 in molti paesi europei, mentre negli Stati Uniti non ha riscosso molto successo."}
{"id": "4164685", "revid": "110157", "url": "https://it.wikipedia.org/wiki?curid=4164685", "title": "Low On Air", "text": "Low On Air \u00e8 un singolo del gruppo musicale folk e indie rock 77 Bombay Street, il primo estratto dal secondo album studio \"Oko Town\". \u00c8 stato pubblicato il 17 agosto 2012."}
{"id": "4164699", "revid": "1318658", "url": "https://it.wikipedia.org/wiki?curid=4164699", "title": "TEE Le Mistral", "text": "Il treno TEE Le Mistral, in italiano \"Il Maestrale\" dal nome del vento che soffia nella valle del Rodano e sulla costa mediterranea, ebbe origine da una relazione rapida di prima e seconda classe (divenuta quasi subito di sola prima classe) istituita nel 1950 dalla Societ\u00e0 Nazionale delle Ferrovie Francesi (SNCF) per collegare Parigi con Marsiglia e prolungata a Nizza nel 1952&lt;ref name=\"TEE2008/244-246\"&gt;.&lt;/ref&gt;.\nPur essendo una relazione interna SNCF, nel 1965 il Mistral fu ammesso a far parte del Raggruppamento Trans Europ Express assieme agli analoghi treni di prestigio Rheinpfeil e Blauer Enzian che prestavano servizio esclusivamente sulla rete della Ferrovia Federale Tedesca (DB).\nPerse la classificazione Trans Europ Express nel 1981 divenendo un treno di prima e seconda classe&lt;ref name=\"TEE2008/244,249\"&gt;.&lt;/ref&gt;."}
{"id": "4164703", "revid": "729019", "url": "https://it.wikipedia.org/wiki?curid=4164703", "title": "Sorbato di calcio", "text": "Il sorbato di calcio \u00e8 il sale di calcio dell'acido sorbico. A temperatura ambiente si presenta come una polvere bianca inodore.\nPropriet\u00e0.\nIl sorbato di calcio \u00e8 lievemente solubile in lipidi e solventi organici. Se usato come conservante, previene la formazione di muffe ed il rilascio di aflatossine.\nProduzione.\nIl sorbato di calcio viene principalmente sintetizzato tramite neutralizzazione dell'acido sorbico.\nUso come additivo.\nGrazie alle sue propriet\u00e0 antifungine e antibatteriche, il sorbato di calcio trova impiego come conservante nell'industria alimentare, sotto la denominazione E203. \u00c8 usato principalmente nei latticini e nel pane di segale, ma si pu\u00f2 anche trovare in frutta candita, sidro, succhi di frutta concentrati, creme per ripieni e guarnizioni, albicocche secche, pizze surgelate, macedonie di frutta, capsule di gelatina, margarina, bevande analcoliche e zuppe. Funziona meglio in ambienti con un pH inferiore a 6,5. La sua DGA \u00e8 di 25 mg per kg di massa corporea. Non ne sono noti effetti collaterali."}
{"id": "4164706", "revid": "62244", "url": "https://it.wikipedia.org/wiki?curid=4164706", "title": "Vladimirs Babi\u010devs", "text": "Carriera.\nNazionale.\nVanta 51 presenze in nazionale, tra il 1993 e il 1999, con 4 gol all'attivo."}
{"id": "4164728", "revid": "767487", "url": "https://it.wikipedia.org/wiki?curid=4164728", "title": "Bob Harras", "text": "\u00c8 stato \"editor-in-chief\" (curatore/supervisore capo) delle due principali case editrici di fumetti supereroistici statunitensi, prima della Marvel Comics dal 1995 al 2000 e poi della concorrente DC Comics dal 2010.\nHa iniziato la sua carriera nel mondo dei supereroi come assistente di Ralph Macchio alla Marvel nel 1974. In seguito \u00e8 approdato alle testate legate al mondo degli X-Men, prima come \"editor\" e poi come responsabile di tutte le collane mutanti. Divenne quindi \"editor-in chief\" di tutta la Marvel nel 1995, ruolo che mantenne in uno dei periodi pi\u00f9 difficili dell'editore newyorkese, quando la societ\u00e0, dopo il \"boom\" di vendite dei primi anni novanta sembrava sull'orlo del fallimento.\nDopo aver lasciato la Marvel entr\u00f2 alla Wildstorm di Jim Lee. Con l'acquisto della societ\u00e0 da parte della DC Comics, Harras pass\u00f2 anche lui alla casa editrice di Superman e Batman. Nel settembre del 2010 fu nominato vicepresidente e di \"editor-in chief\" della DC Comics, ruolo rimasto vacante per oltre otto anni dopo le dimissioni di Jenette Kahn.\nCome scrittore Bob Harras ha realizzato una lunga sequenza di storie dei Vendicatori negli anni novanta e ha lavorato alla serie della Justice League of America nel 2006."}
{"id": "4164731", "revid": "765341", "url": "https://it.wikipedia.org/wiki?curid=4164731", "title": "Tideo Acciarini", "text": "Rettore scolastico a Spalato, Zara e Ragusa negli anni 1469 - 1480, fu autore di alcuni \"Carmina\" e dell'opera \"De animorum medicamentis\". Tra i suoi allievi a Spalato, troviamo il poeta Marco Marulo."}
{"id": "4164747", "revid": "1305772", "url": "https://it.wikipedia.org/wiki?curid=4164747", "title": "Battaglia di Canton", "text": ""}
{"id": "4164768", "revid": "798140", "url": "https://it.wikipedia.org/wiki?curid=4164768", "title": "Catherine Wolfe Bruce", "text": "Biografia.\nCatherine Wolfe Bruce nacque da George Bruce (5 luglio 1781- 6 luglio 1866) e Catherine Wolfe.\nSuo padre aveva acquisito la sua fortuna come designer e produttore di caratteri tipografici.\nCatherine studi\u00f2 privatamente e intraprese impegnativi viaggi di istruzione in Europa. Parlava diverse lingue, tra le quali il latino. Catherine tradusse in inglese l'Hymnus Dies Irae attribuito a Tommaso da Celano e pubblic\u00f2 a sue spese la traduzione nel 1890. Rimase nubile e visse del patrimonio ereditato.\nIn memoria di suo padre, nel 1887, fond\u00f2 a New York la \"George Bruce Free Library\", che oggi appartiene alla Biblioteca Pubblica di New York.\nAnche se per tutta la sua vita si era interessata agli eventi celesti, solo a 73 anni giunse ad un rapporto pi\u00f9 stretto con l'astronomia.\nIn un articolo di divulgazione scientifica del 1888 apparso su \"Sidereal Messenger\", Simon Newcomb sosteneva che le scoperte pi\u00f9 importanti erano gi\u00e0 state fatte.\nSi rivolse quindi all'astronomo e costruttore di telescopi Alvan Graham Clark per valutare come potesse sostenere ulteriori ricerche.\nNel 1889 conobbe Edward Charles Pickering, che voleva mappare l'intero cielo con la fotografia e stabil\u00ec una sede periferica dell'Harvard College Observatory ad Arequipa, in Per\u00f9.\nCatherine don\u00f2 50.000 dollari per un telescopio da 24 pollici per questa stazione di Boyden. Questo telescopio di Bruce nel 1927 fu trasferito con la stazione all'Osservatorio Boyden di Bloemfontein, in Sudafrica, dal momento che l\u00ec ci si attendevano migliori condizioni climatiche.\nTra le scoperte pi\u00f9 significative fatte con questo telescopio vi \u00e8 la relazione periodo-luminosit\u00e0 stabilita da Henrietta Swan Leavitt.\nTra il 1889 e il 1899, sostenne la ricerca astronomica con oltre 175.000 $ donati per l'acquisto di alcuni potenti telescopi, tra cui quello per l'Harvard College Observatory, l'astrografo da 10 pollici di Catherine Bruce all'Osservatorio di Yerkes basato sul concetto di Edward Barnard (si veda Catalogo Barnard) e per Max Wolf il doppio astrografo di Bruce per il Landessternwarte Heidelberg-K\u00f6nigstuhl.\nInoltre, mise a disposizione di Pickering un importo di 6.000 $ per borse di studio, con il quale sostenne progetti negli Stati Uniti e in Europa.\nAnche Simon Newcomb ricevette del denaro per le sue nuove tavole planetarie (effemeridi), che servirono da base per il calcolo del tempo effemeride.\nJohann Georg Hagen pot\u00e9 pubblicare l\"'Atlas Stellarum Variabilium\" grazie a una garanzia di indennizzo.\nGrazie a una donazione di 1.000 $ Ladislao Weinek pot\u00e9 pubblicare il \"Prager Photographischen Mondatlas\" (Atlante lunare fotografico praghese).\nInfine, la Medaglia Bruce dell'Astronomical Society of the Pacific fu da lei istituita come premio per particolari risultati nel campo dell'astronomia.\nOnorificenze.\nIn sua memoria, sono stati denominati l'asteroide 323 Brucia e il cratere Bruce sulla superficie della Luna. L'asteroide Brucia fu il primo ad essere scoperto nel 1891 da Max Wolf con il metodo fotografico.\nPer il suo sostegno all'astronomia, il Granduca di Baden la premi\u00f2 con una medaglia d'oro."}
{"id": "4164769", "revid": "76963", "url": "https://it.wikipedia.org/wiki?curid=4164769", "title": "Silvia Seidel", "text": "Biografia.\nSilvia Seidel partecip\u00f2 a molte serie televisive di produzione perlopi\u00f9 tedesca (come \"Squadra speciale Lipsia\", \"SOKO 5113\", \"Siska\", \"Un ciclone in convento\", \"Il commissario Herzog\", ma anche l'italiano \"Pronto soccorso 2\"), oltre che ad alcuni film sia in Germania (\"La storia infinita\" di Wolfgang Petersen, \"Das bisschen Haushalt\" di Sharon von Wietersheim) che negli Stati Uniti d'America (\"Faith - A passo di danza\" di Ted Mather).\nLa notoriet\u00e0, tuttavia, le fu data dalla miniserie TV del 1987 \"Anna\", che ebbe un grande successo non solo in Germania, e dal film omonimo uscito un anno dopo, con cui ottenne anche un Bambi e una Goldene Kamera\nLa sua carriera aveva subito un brusco stop dopo il 1992, quando la madre si suicid\u00f2: da allora le parti assegnatele nelle serie tv furono sempre minori, anche a causa di alcuni flop, come quello della serie \"Quer durch die Galaxie und dann links\" e dello stesso film diretto da Mather; si trovava cos\u00ec in difficolt\u00e0 economiche.\nSilvia Seidel mor\u00ec nell'estate del 2012 all'et\u00e0 di 42 anni: il suo corpo fu trovato nel suo appartamento dalla polizia il 4 agosto, dopo la segnalazione di una sua amica, proprietaria dell'osteria dove l'attrice si recava quotidianamente: dal 31 luglio nessuno l'aveva pi\u00f9 vista. Alla luce del fatto che vicino al suo corpo \u00e8 stata trovata una lettera, la polizia ha escluso un intervento esterno ed ha confermato l'ipotesi del suicidio."}
{"id": "4164783", "revid": "767487", "url": "https://it.wikipedia.org/wiki?curid=4164783", "title": "La frode", "text": "La frode (\"Arbitrage\") \u00e8 un film indipendente del 2012 scritto e diretto da Nicholas Jarecki, con protagonista Richard Gere.\nTrama.\nRobert Miller \u00e8 un milionario all'apice del successo. Sta per vendere la sua societ\u00e0 per una valanga di milioni, ha una bella casa, la moglie Ellen realizzata e una florida societ\u00e0, dove la figlia Brooke lavora per lui. Inoltre trova anche il tempo per intrattenere una relazione extraconiugale con una bella e giovane gallerista, Julie Cote. Robert \u00e8 per\u00f2 preoccupato per la firma del contratto di vendita della sua societ\u00e0, che tarda ad arrivare, nonostante le pressioni da lui esercitate. L'acquirente \u00e8 il ricco imprenditore James Mayfield, grande avversario di Miller. Una notte, dopo essere andato alla mostra d'arte di Julie, mentre i due sono in macchina, Robert ha un colpo di sonno e causa un incidente, nel quale Julie perde la vita. Ferito e sanguinante con fitte su tutto il corpo, Robert telefona da una cabina telefonica all'unico di cui si pu\u00f2 fidare, Jimmy, un ragazzo che alcuni anni prima ha preso sotto la sua ala dopo la morte del padre. Robert riesce a tornare a casa e a non destare sospetti. Il suo quadretto idilliaco sembra cos\u00ec andare in pezzi.\nPoche ore dopo la polizia trova la macchina e il cadavere di Julie. Il Detective Michael Bryer segue le indagini e cerca di far luce sulla questione, che presenta diversi lati contorti. Come se non bastasse, Brooke, la figlia di Robert, scopre che i conti della societ\u00e0 sono truccati per nascondere le ingenti perdite derivanti da un investimento in Russia andato storto e rimane delusa quando scopre che il padre era consapevole di ci\u00f2. Le indagini proseguono e la polizia riesce a portare in tribunale Jimmy grazie ad una foto scattata ad un casello autostradale che rivela la targa della macchina che Jimmy ha usato per soccorrere Robert. Jimmy in tribunale nega che quella sia la sua macchina e Robert cerca di capire come possa essere successo. Contatta il miglior avvocato della citt\u00e0, Earl Monroe e si fa consigliare dal suo avvocato Syd Felder su cosa sia meglio fare. Robert decide allora di incontrare di persona Mayfield per concludere l'accordo di vendita della societ\u00e0 in modo che nessuno degli impiegati ci rimetta il posto, e pensa di costituirsi. Cambia per\u00f2 idea, decidendo di verificare la verit\u00e0 della prova che inchioda Jimmy, e scopre confrontando la foto della targa della sua macchina con la foto della targa della macchina di Jimmy che quest'ultima \u00e8 stata ritoccata dal detective Bryer, il quale ha tentato in tutti i modi di incastrare Miller.\nIl caso viene cos\u00ec archiviato per evitare uno scandalo mediatico. Robert pu\u00f2 quindi considerarsi soddisfatto, fin quando Ellen gli rivela di aver sempre saputo della relazione extraconiugale con Julie e di voler fare un patto con lui: dichiarer\u00e0 il falso riguardo all'omicidio quando la polizia la interrogher\u00e0 a patto che Robert ceda la societ\u00e0 di famiglia a Brooke, in risarcimento per averla presa in giro sui conti dell'azienda. Il film si conclude con le immagini di un banchetto in onore di Robert, presso una sua fondazione benefica; perduto ormai il rispetto della moglie e della figlia, rimane per\u00f2 sconosciuta quale sia la sua decisione finale.\nProduzione.\nRiprese.\nIl film viene completamente girato a New York (USA). Le riprese iniziano il 18 aprile 2011.\nCast.\nOriginariamente per il ruolo del protagonista il regista voleva Al Pacino, che per\u00f2 rifiut\u00f2 la parte. Inizialmente anche Eva Green era designata per il ruolo di Julie Cote, ma dovette rifiutare poich\u00e9 molto impegnata nelle riprese del film \"Dark Shadows.\" Il poco conosciuto Nate Parker inoltre rimpiazz\u00f2 Drake poco prima dell'inizio delle riprese.\nDistribuzione.\nIl primo trailer del film viene pubblicato il 26 giugno 2012. Il film viene presentato in anteprima al Sundance Film Festival il 21 gennaio 2012. La pellicola esce nelle sale statunitensi a partire dal 14 settembre 2012. In Italia \u00e8 uscita il 14 marzo 2013.\nDivieto.\nIl film viene vietato ai minori di 16 anni non accompagnati negli Stati Uniti d'America, per la presenza di \"linguaggio ed immagini violente e uso di droga\"."}
{"id": "4164789", "revid": "729019", "url": "https://it.wikipedia.org/wiki?curid=4164789", "title": "Battaglia di Clausen", "text": "La battaglia di Clausen (o Klausen) fu uno degli ultimi episodi della guerra di successione polacca e venne combattuta il 20 ottobre 1735 nei pressi della citt\u00e0 di Klausen - che all'epoca era parte dell'Elettorato di Treviri, uno Stato parte del Sacro Romano Impero \u2013 tra le forze francesi guidate dal maresciallo Fran\u00e7ois de Franquetot de Coigny venne sconfitte dall'esercito austriaco comandato da Friedrich Heinrich von Seckendorff.\nContesto.\nLa prima fase della guerra di successione polacca si concluse con l'occupazione da parte del Regno di Francia della riva occidentale del Reno fino a Magonza. Le forze asburgiche \u2013 poste sotto il comando del principe Eugenio di Savoia \u2013 si asserragliarono su una posizione difensiva dalla parte opposta dove ricevettero rinforzi provenienti dalla Russia (circa 10.000 soldati guidati dal generale Peter Lacy).\nNel frattempo iniziarono una serie di contatti diplomatici grazie alla mediazione della Gran Bretagna e della Repubblica delle Sette Province Unite \u2013 che erano rimaste neutrali \u2013 per arrivare ad una conclusione della guerra. Il principe Eugenio venne dunque richiamato a Vienna per prendere parte ai negoziati lasciando il comando a Carlo Alessandro, duca di W\u00fcrttemberg.\nNel 1735 tuttavia le ostilit\u00e0 ripresero a causa della Spagna (alleata della Francia) che cercava di estendere la propria influenza in Italia del Nord. Il conte Friedrich Heinrich von Seckendorff ottenne cos\u00ec l'autorizzazione dal duca di W\u00fcrttemberg di attaccare l'esercito francese per costringerlo a ritirarsi da Treviri.\nLe forze in campo.\nIl 20 settembre 1735 Seckendorff, alla testa di 41 battaglioni (circa 35.000 uomini), attravers\u00f2 il Reno e mosse verso il fiume Mosella. Il giorno stesso, per una coincidenza, il generale francese Charles Louis Auguste Fouquet de Belle-Isle lasci\u00f2 Kaiserslautern e si diresse verso Bad D\u00fcrkheim. Qui, venuto a conoscenza dell'avanzata austriaca, si diresse verso Treviri per dare manforte alle truppe francesi l\u00ec acquartierate.\nBelle-Isle dispieg\u00f2 una linea difensiva lungo il fiume Ruwer, a sud della Mosella e invi\u00f2 in ricognizione un reparto a Lieser.\nSeckendorff raggiunse Stromberg il 5 ottobre e il giorno dopo prosegu\u00ec la marcia verso Simmern. Nei pressi di Kirchberg la sua cavalleria ungheresi incontr\u00f2 un reparto di dragoni francesi. Seckendorff pot\u00e9 contare sull'effetto sorpresa e l'8 ottobre conquist\u00f2 anche Trarbach ordinando poi alle sue truppe di avanzare verso Monzelfeld.\nL'11 ottobre Coigny decise di andare in soccorso di Belle-Isle e il 17 ottobre raggiunse Treviri, attravers\u00f2 la Mosella e il 19 ottobre si accamp\u00f2 sulla riva nord del fiume.\nSeckendorff, che inizialmente avrebbe voluto arrivare fino a Osann cambi\u00f2 i suoi piani e marci\u00f2 verso Klausen.\nLa battaglia.\nIl 20 ottobre Coigny si mosse con e sue truppe verso Clausen. Seckendorff ordin\u00f2 un attacco di cavalleria che per\u00f2 venne respinto. Nel pomeriggio inizi\u00f2 la battaglia che verso sera era gi\u00e0 terminata con le forze francesi che avevano avuto la peggio.\nCoigny decise che la posizione di Seckendorff era troppo difficile da attaccare il giorno dopo si ritir\u00f2 verso Hetzerath."}
{"id": "4164793", "revid": "110157", "url": "https://it.wikipedia.org/wiki?curid=4164793", "title": "Velk\u00fd Beranov", "text": "Velk\u00fd Beranov \u00e8 un comune della Repubblica Ceca facente parte del distretto di Jihlava, nella regione di Vyso\u010dina."}
{"id": "4164797", "revid": "729019", "url": "https://it.wikipedia.org/wiki?curid=4164797", "title": "Assedio di Trarbach", "text": "L'assedio di Trarbach \u00e8 un episodio della guerra di successione polacca durante il quale le forze francesi, guidate dal maresciallo Belle-Isle, espugnarono e distrussero la fortezza di Trarbach \u2013 che all'epoca si trovava nella Contea di Sponheim, uno Stato del Sacro Romano Impero."}
{"id": "4164798", "revid": "363629", "url": "https://it.wikipedia.org/wiki?curid=4164798", "title": "Femtofotografia", "text": "Femtofotografia \u00e8 un termine riferito alla cattura di immagini ad altissima velocit\u00e0.\nLa femtofotografia di oggetti macroscopici \u00e8 stata realizzata per la prima volta da un gruppo di ricercatori Media Lab del Massachusetts Institute of Technology (MIT), guidato da Ramesh Raskar. Prima di allora il termine era stato usato per procedure sperimentali proposte in esperimenti di fisica nucleare.\nIl gruppo di Raskar afferma nella propria pubblicazione di essere in grado di catturare esposizioni cos\u00ec brevi che la luce percorre soltanto 0,6\u00a0mm (pari a un tempo di pochi picosecondi, o migliaia di femtosecondi) grazie ad apparecchiature avanzate e sofisticati algoritmi.\nLa tecnica della femtofotografia permette fra l'altro di registrare l'immagine di un oggetto nascosto dietro un angolo attraverso la riflessione dei fotoni su una superficie intermedia, sull'oggetto stesso e poi di nuovo sulla superficie intermedia verso l'obiettivo fotografico.\nPresentando il proprio lavoro alla conferenza TED Global 2012 Raskar ha raggiunto un pubblico molto ampio grazie al video della conferenza e alla sua diffusione virale attraverso internet."}
{"id": "4164799", "revid": "729019", "url": "https://it.wikipedia.org/wiki?curid=4164799", "title": "Castello di Volta Mantovana", "text": "Il castello di Volta Mantovana \u00e8 un'antica roccaforte risalente all'XI secolo situata nel centro di Volta Mantovana, in provincia di Mantova, che conserva inalterato l'originario impianto urbanistico, oltre ad alcuni edifici e opere difensive, tra cui le due torri.\nEdificato intorno all'XI secolo forse per volere di Matilde di Canossa, comprendeva una cinta muraria esterna e una collocata internamente, a difesa del mastio.\nIl possesso pass\u00f2 nel 1185 al comune di Mantova, ai Bonacolsi e ai Gonzaga dal 1368 al 1450, inizio del dominio veneziano. Il ritorno dei Gonzaga \u00e8 sancito dalla nomina a marchese di Ludovico III Gonzaga che, assieme alla moglie Barbara di Brandeburgo, ristruttura in parte il castello ed edifica a poca distanza da esso Palazzo Gonzaga-Guerrieri, che diventer\u00e0 la loro residenza estiva."}
{"id": "4164801", "revid": "110168662", "url": "https://it.wikipedia.org/wiki?curid=4164801", "title": "Nostalgia, Ultra", "text": "Nostalgia, Ultra (reso graficamente come nostalgia, ULTRA) \u00e8 il mixtape di debutto dell'artista statunitense Frank Ocean, uscito il 18 febbraio 2011.\nOcean fu ispirato per la creazione del mixtape dopo che si trasfer\u00ec a Los Angeles a causa dell'uragano Katrina che colp\u00ec la sua citt\u00e0 natale. Dopo l'adesione al gruppo alternative hip hop Odd Future alla fine del 2009, pubblic\u00f2 indipendentemente questo disco il 18 febbraio 2011, senza una promozione iniziale. Il mixtape \u00e8 stato notato per i suoi temi surreali, il suo R&amp;B esclusivo ed estetico e per il valore nostalgico dei testi. I temi si concentrano principalmente sulle relazioni interpersonali, sulla riflessione personale e sulla critica sociale. Dopo la sua pubblicazione, il mixtape ricevette il plauso generale della critica musicale, ricevendo un punteggio di 83% su Metacritic.\nAntefatto.\nFrank Ocean nacque a New Orleans, in Louisiana. Decise di crearsi una carriera musicale in giovane et\u00e0, e come un adolescente, fece lavoretti in quartiere per poter finanziare le sue prime sessioni in studio. Dopo che l'uragano Katrina colp\u00ec la sua citt\u00e0 natale, New Orleans, Ocean si trasfer\u00ec a Los Angeles per poter continuare la propria carriera musicale. Inizialmente ebbe dei problemi per il mantenimento della propria carriera mentre si doveva destreggiare col lavoro, perch\u00e9 a causa del troppo tempo passato negli studi di registrazione Ocean andava al lavoro in ritardo. Cominci\u00f2 a scrivere canzoni che vendeva ad altri artisti; vendette la sua prima canzone a Noel Gourdin all'et\u00e0 di 19 anni. Discutendo sul perch\u00e9 scelse di scrivere canzoni, Ocean disse che \"mi sento ad un livello superiore di coscienza quando sono creativo\"."}
{"id": "4164803", "revid": "1543377", "url": "https://it.wikipedia.org/wiki?curid=4164803", "title": "Bar\u0131\u015f Pehlivan", "text": "Dal 14 febbraio 2011, il governo turco detiene Pehlivan presso la prigione di Silivri. Ad oggi \u00e8 ancora in atto il processo a suo carico in quanto accusato di aver cospirato contro lo Stato Turco facendo parte dell'organizzazione terroristica Ergenekon.\nCarriera.\nNel 2004 Pehlivan ha lavorato come reporter presso il Ka\u00e7ak Yay\u0131n Dergisi, un giornale di arte di propriet\u00e0 del Leman Magazine Group. Pehlivan ha anche partecipato rispettivamente come assistente al progetto, assistente alla regia e direttore nei documentari televisivi: 'Paran\u0131n Seyir Defteri', \u015eair Ceketli \u00c7ocuk: Kaz\u0131m Koyunc\u00f9 e 'Nohut Oda Bakla Sofa'. Ha anche lavorato al programma televisivo 5N1K con \"Land Sales to Foreigners\" e \"Assassination of Shah Mesud\". Pehlivan ha anche lavorato come direttore esecutivo per Odatv.com a partire dal 2007.\nFra il 2005 ed il 2010 ha lavorato al documentario Oradayd\u0131m. La serie riguardava pi\u00f9 di 250 eventi della recente storia turca. L'episodio del 24 febbraio 2007 narrava degli eventi avvenuti il 12 settembre 1980 nella prigione di Diyarbak\u0131r. Pehlivan \u00e8 stato messo sotto processo in quanto produttore di questo documentario. L'accusa ufficiale era di aver attentato all'ordine pubblico. Nel 2008 \u00e8 stato comunque assolto.\nPehlivan \u00e8 anche coautore del libro S\u0131z\u0131nt\u0131: Wikileaks'te \u00dcnl\u00fc T\u00fcrkler (The Leak: The Popular Turks of Wikileaks) con il collega Bar\u0131\u015f Terko\u011flu. I due giornalisti nel libro relazionano riguardo ai file criptati del Ministero degli Affari Esteri USA, resi pubblici da WikiLeaks nel novembre del 2010. Il libro \u00e8 rimasto fra i best seller in Turchia per settimane dopo la sua pubblicazione avvenuta nel febbraio 2012.\nIncarcerazione.\nIl 14 febbraio 2011 Pehlivan \u00e8 stato arrestato dalla polizia turca dopo la perquisizione della sua casa e del suo ufficio ad Odatv. Solo il 22 novembre 2011, dopo 9 mesi dall'arresto \u00e8 stato portato di fronte ad un giudice per la formalizzazione delle accuse nei suoi confronti. Alcuni documenti digitali confermano che la cospirazione terroristica secondo le modalit\u00e0 tipiche di Ergenekon \u00e8 alla base delle accuse contro Pehlivan, Bar\u0131\u015f Terko\u011flu, Ahmet \u015e\u0131k, Nedim \u015eener, ed altri 8 giornalisti di Odatv. Tuttavia, le perizie condotte da esperti della Bo\u011fazi\u00e7i University, della Y\u0131ld\u0131z Technical University, della Middle East Technical University e della impresa informatica statunitense DataDevastation, hanno negato la validit\u00e0 di tali documenti concludendo che i computer dei giornalisti sono stati manipolati da altri attraverso l'invio di virus informatici. Virus come Autorun-BJ e Win32:Malware-gen permettono infatti di infiltrare documenti in computer di utilizzatori ignari. \nLa prossima udienza per Pehlivan e le altre persone coinvolte nel case Odatv \u00e8 fissata per il 14 settembre 2012."}
{"id": "4164805", "revid": "1543377", "url": "https://it.wikipedia.org/wiki?curid=4164805", "title": "Luke Stocker", "text": "Carriera professionistica.\nTampa Bay Buccaneers.\nStocker fu scelto dai Tampa Bay Buccaneers nel corso del quarto giro del Draft 2011. Il 28 luglio firm\u00f2 un contratto quadriennale con la franchigia. Stocker soffr\u00ec un infortunio gi\u00e0 nel suo primo giorno di allenamento, forzandolo a una pausa di due settimane per riprendersi da un problema all'anca. Il suo primo passaggio in carriera (da 17 yard) lo ricevette contro i Minnesota Vikings il 18 settembre 2011. Nella sua stagione da rookie, Luke disput\u00f2 14 partite, 9 delle quali come titolare, ricevendo 12 passaggi per un totale di 92 yard. Il primo touchdown su ricezione della carriera lo segn\u00f2 nella settimana 3 della stagione 2012 contro i Dallas Cowboys. La sua seconda annata si concluse disputando tutte le 16 partite (11 come titolare) con 165 yard ricevute e un touchdown.\nNella stagione 2013, Stocker si infortun\u00f2 dopo sole due partite concludendo l'annata senza alcuna ricezione. La stagione successiva, gioc\u00f2 14 partite, completando solo 7 ricezioni ma distinguendosi come bloccatore anche in posizione di fullback.\nIl 7 marzo 2015, Stocker firm\u00f2 un rinnovo triennale con i Bucs per un totale di 4,8 milioni di dollari Il 28 novembre 2017 fu svincolato.\nTennessee Titans.\nIl 4 dicembre 2017, Stocker firm\u00f2 un contratto biennale con i Tennessee Titans.\nAtlanta Falcons.\nIl 14 marzo 2019 Stocker firm\u00f2 un contratto biennale con gli Atlanta Falcons."}
{"id": "4164816", "revid": "395544", "url": "https://it.wikipedia.org/wiki?curid=4164816", "title": "Bizarro Fiction", "text": ""}
{"id": "4164817", "revid": "767487", "url": "https://it.wikipedia.org/wiki?curid=4164817", "title": "Crionics", "text": "I Crionics sono un gruppo musicale blackened death metal polacco, formatosi a Cracovia nel 1997."}
{"id": "4164818", "revid": "729019", "url": "https://it.wikipedia.org/wiki?curid=4164818", "title": "UFC 150", "text": "UFC 150: Henderson vs. Edgar II \u00e8 stato un evento di arti marziali miste organizzato dalla Ultimate Fighting Championship che si \u00e8 tenuto l'11 agosto 2012 al Pepsi Center di Denver, Stati Uniti.\nRetroscena.\nDennis Hallman e Thiago Tavares avrebbero dovuto lottare in questo evento, ma invece l'incontro venne spostato a \"UFC 151\" e successivamente a \"\".\nYushin Okami avrebbe dovuto affrontare prima Luiz Can\u00e9 e poi Rousimar Palhares mentre Buddy Roberts doveva vedersela con Chris Camozzi, ma a causa degli infortuni capitati agli avversari venne organizzato l'incontro tra Okami e Roberts.\nPremi.\nI seguenti lottatori sono stati premiati con un bonus di 60.000 dollari:"}
{"id": "4164821", "revid": "1251388", "url": "https://it.wikipedia.org/wiki?curid=4164821", "title": "Sweet Home Chicago", "text": "Sweet Home Chicago \u00e8 una famosa canzone blues scritta da Robert Johnson. \u00c8 diventata una delle pi\u00f9 diffuse canzoni blues su Chicago, grazie alle interpretazioni di Robert Johnson stesso, Magic Sam, Junior Parker, The Blues Brothers. \nLa canzone riprende in parte la melodia di uno dei brani pi\u00f9 noti del blues, \"Baby Please Don't Go\", registrato da Big Joe Williams, (\"Joe Williams' Washboard Blues Singers\") nel 1935 e ripreso tra gli altri da John Lee Hooker e da Muddy Waters.\nUna cover del brano fu realizzata dal chitarrista Eric Clapton."}
{"id": "4164822", "revid": "767487", "url": "https://it.wikipedia.org/wiki?curid=4164822", "title": "Isaac Brock", "text": "Nei suoi filosofici testi utilizza numerosi giochi di parole, metafore, e modi di dire risalenti addirittura alla prima met\u00e0 del ventesimo secolo.\nBiografia.\nIsaac nasce a Helena, nel Montana. Durante la sua infanzia Brock, sua madre e sua sorella vivono spostandosi tra il Montana e l'Oregon in comunit\u00e0 hippie e chiese. All'et\u00e0 di 11 anni Isaac si trasferisce con la sua famiglia in una casa a Issaquah, casa nella quale il giovane Brock riceve la sua istruzione scolastica. La casa si allaga ben tre volte, e i tre sono costretti a trasferirsi nella roulotte del futuro marito della madre di Isaac, ma il ragazzino chiede di continuare a vivere da solo nella sua stanza allagata fino alla vendita della casa.\nDopo un breve periodo passato nella cantina di un amico, Isaac si trasferisce nel capannone costruito sul terreno vicino alla roulotte abitata dalla madre e dal padre acquisito.\nNel 1992, a sedici anni, si trasferisce a Washington D.C. per l'estate, dove conosce la sua ragazza. Vive spostandosi continuamente tra la costa orientale e Issaquah, dove si iscrive ad una comunit\u00e0-scuola che gli permette di ottenere il diploma di scuola superiore.\nIn seguito si trasferisce all'East Village di New York, dove si guadagna da vivere pulendo camion, posando nudo per le classi d'arte e partecipando ad esperimenti medici.\nBrock si sposta ancora e riesce ad approdare nella zona di Seattle dove inizia a suonare assieme a Eric Judy (basso) e Jeremiah Green (batteria).\nVita privata.\nAnche se i testi di Brock sono intrisi di cultura cristiana, lui si definisce \u00abnot really religious at all\u00bb (per niente religioso), aggiungendo che \u00abI'm 100 percent on the whole Christianity thing being a crock of shit, pretty much.\u00bb (sono convinto al 100 per 100 che il cristianesimo sia un coccio di merda, pi\u00f9 o meno). Inoltre afferma: \u00abToy around with the whole Biblical thing\u00bb (gioco con le storie bibliche), perch\u00e9 \u00abjust has amazing characters\u00bb (solo perch\u00e9 hanno dei personaggi incredibili).\nIsaac Brock si definisce \u00abpi\u00f9 o meno ateo\u00bb.\nLe sue canzoni, come \"The Good Times Are Killing Me\" parlano del suo precedente abuso di sostanze stupefacenti, delle quali adesso parla in questo modo: \u00abJust something I kind of have to fight... I just try and make sure that it's not around, or I'm not around it.\u00bb (sono qualcosa che devo combattere... devo solo avere la certezza che esse non sono intorno a me, o che io non sono intorno a loro).\nNel bel mezzo della registrazione di \"The Moon &amp; Antarctica\", a Chicago, Isaac \u00e8 stato aggredito da un gruppo di malviventi mentre era in un parco, gli ruppero la mascella, e la parte destra \u00e8 ancora intorpidita a causa della lastra di acciaio che dovettero inserirgli.\nIsaac \u00e8 un ex A &amp; R, della Sub Pop, il suo pi\u00f9 importante lavoro con loro \u00e8 stato la firma Wolf Parade del 2004.\nAttualmente risiede a Portland.\nL'accusa di violenza sessuale.\nNel marzo del 1999 una donna di 19 anni si \u00e8 recata alla stazione di polizia accusando Brock di stupro. Le accuse sono iniziate subito prima che i Modest Mouse iniziassero una tourn\u00e9e nazionale con band garage punk di Seattle chiamata Murder City Devils. Le accuse hanno portato ad una presunta zuffa tra Isaac e i membri dei Murder City Devils. \nNessuna pena \u00e8 stata inflitta, e Brock mantiene la sua innocenza.\nQuesto \u00e8 quanto ha dichiarato in un'intervista a The A.V. Club:\nStrumentazione.\nLa chitarra di Isaac \u00e8 fatta su misura dalla Wicks Guitar, e i suoi amplificatori dalla Soursound, sulla base del Fender SuperSix, ma sono altamente modificati.\nGlacial Pace.\nNel mese di ottobre del 2005, Brock ha inaugurato la sua etichetta discografica chiamata Glacial Pace. L'etichetta era una sottoposta di Epic Records, ma \u00e8 ora indipendente. Il primo a iscriversi \u00e8 stato il cantautore del Minnesota Mason Jennings, seguito da Love As Laughter, Marcellus Hall, Mimicking Birds, Morning Teleportation, and Talkdemonic."}
{"id": "4164833", "revid": "385977", "url": "https://it.wikipedia.org/wiki?curid=4164833", "title": "Spike the Dragon", "text": ""}
{"id": "4164835", "revid": "670104", "url": "https://it.wikipedia.org/wiki?curid=4164835", "title": "Diego Iori", "text": "Carriera.\nClub.\nSoprannominato \"El Diablo\", Iori crebbe nel Fassa, debuttando in Serie A nella stagione 2003-2004 con tre reti e quattro assist in 28 apparizioni. Dal 2010 al 2012 ricopr\u00ec il ruolo di capitano della formazione fassana, arrivando nella stagione 2011-2012 al record personale con 42 punti, frutto di 20 reti e 22 assist in 43 gare di stagione regolare.\nNell'estate del 2012 Iori lasci\u00f2 il Fassa dopo nove stagioni, nelle quali fu autore di 172 punti in 333 presenze. Venne ingaggiato dall'Hockey Milano Rossoblu, formazione neopromossa in Serie A. Dopo una sola stagione Iori scelse di rescindere il proprio contratto con la squadra milanese. Con l'annuncio dell'iscrizione (inizialmente data infatti a rischio) del Fassa per la stagione 2013-14 fu ufficializzato il ritorno di Iori.\nLa stagione successiva si accas\u00f2 all'Asiago Hockey, team che aveva gi\u00e0 tentato di portare il giocatore in giallorosso l'annata precedente, con l'intenzione di schierarlo nel roster che avrebbe poi disputato la Continental Cup. Proprio al suo primo anno con gli stellati raggiunger\u00e0 la sua prima finale scudetto, vincendola al settimo e decisivo incontro.\nDopo due anni trascorsi ad Asiago nell'estate del 2016 Iori si trasfer\u00ec all'Hockey Club Gherd\u00ebina-Gardena. La sua esperienza con gli altoatesini dur\u00f2 una sola stagione: nel luglio del 2017 venne ufficializzato il suo passaggio al Cortina.\nAnche a Cortina d'Ampezzo rimase solo una stagione, per fare ritorno poi al Fassa, che lo hanno confermato sia per la stagione 2019-2020 che per la stagione 2020-2021.\nNazionale.\nDiego Iori milit\u00f2 sia nella rappresentativa Under-18 che in quella Under-20 nel corso di quattro edizioni dei mondiali di categoria. Nel corso della stagione 2008-09 esord\u00ec con la Nazionale maggiore vincendo nella primavera del 2009 il titolo di Prima Divisione, successo bissato nel 2011. Esord\u00ec nel Gruppo A nel mondiale del 2012."}
{"id": "4164839", "revid": "615334", "url": "https://it.wikipedia.org/wiki?curid=4164839", "title": "Campeonato Sudamericano de Football", "text": ""}
{"id": "4164841", "revid": "1573940", "url": "https://it.wikipedia.org/wiki?curid=4164841", "title": "Gymnocrex plumbeiventris", "text": "Il rallo occhinudi (Gymnocrex plumbeiventris ) \u00e8 un uccello della famiglia dei Rallidi originario della Nuova Guinea e delle Molucche.\nTassonomia.\nAttualmente vengono riconosciute due sottospecie di rallo occhinudi:\nDescrizione.\nIl rallo occhinudi misura 30\u201333\u00a0cm di lunghezza e pesa 255-320 g. Negli adulti, la testa \u00e8 di colore variabile dal castano-vinato al terra di Siena bruciata. \u00c8 leggermente pi\u00f9 scura dalla fronte alla parte posteriore del collo e un po' pi\u00f9 chiara su mento e gola. Alcuni esemplari hanno gola e parte superiore del mento biancastri, con le punte delle piume marroni. Sulla parte superiore del dorso e del petto \u00e8 presente una sorta di ampio collare marrone-amaranto. Il resto delle parti superiori, compreso il resto del dorso e le penne scapolari e copritrici, sono oliva-ocra-marrone. La parte bassa del dorso e la coda sono di colore nero. L'alula e le copritrici presentano molti diversi tipi di marrone, mentre le primarie sono verde oliva-marrone e le terziarie ocra-marrone. La regione ascellare e la parte inferiore delle ali sono nerastre, e dal momento che ogni piuma \u00e8 largamente macchiata di bianco si vengono a formare delle specie di striature. La parte inferiore del petto, quella superiore dei fianchi, l'addome e le cosce sono di colore grigio piombo, che diviene nero sulla parte bassa dei fianchi e sulle copritrici sottocaudali. Alcuni esemplari hanno l'addome interamente nerastro. La pelle nuda che ricopre la regione auricolare e la parte posteriore dell'occhio \u00e8 color carne, ma diviene scarlatta quando l'uccello \u00e8 allarmato. La regione sopracciliare \u00e8 di colore rosso-arancio nel maschio e rosso opaco nella femmina. L'iride \u00e8 di colore rosso, rosso-marrone o marrone. Il becco \u00e8 di colore variabile, ma \u00e8 pi\u00f9 spesso bruno-oliva. Le zampe sono rosso corallo. Il piumaggio nuziale \u00e8 pi\u00f9 sgargiante di quello degli altri periodi dell'anno. I sessi sono identici. I giovani somigliano agli adulti, ma il loro addome presenta una mistura di piume rosse e nere.\nIl rallo occhinudi emette un potente \"wow-wow-wow-wow\", udibile soprattutto agli inizi della stagione delle piogge, che costituisce probabilmente un richiamo territoriale. Mentre mangia, pruduce una sorta di grugnito molto simile a quello di un maiale. Il richiamo tipico viene talvolta descritto come un \"too-oop\" ripetuto e potente che si pu\u00f2 udire a vari chilometri di distanza. Questo richiamo ricorda il rumore di un pezzo di legno battuto su un bamb\u00f9 cavo. Quando si spostano sul terreno, alcuni uccelli lanciano degli \"ww...ww...ww\" o dei grugniti continui che sono virtualmente identici a quelli delle ralline collorosso.\nDistribuzione e habitat.\nIl rallo occhinudi vive nelle Molucche settentrionali (Morotai, Halmahera e Bacan), in Nuova Guinea, sulle isole Aru, a Karkar e nella Nuova Irlanda. Fino a non molto tempo fa, il suo areale si estendeva probabilmente a tutto l'arcipelago delle Salomone.\nQuesto rallo terricolo frequenta il suolo delle foreste primarie, ma si pu\u00f2 anche incontrare nelle foreste paludose, comprese quelle costituite da palme di sag\u00f9, e nelle zone di praterie umide in prossimit\u00e0 di foreste e laghi. Mostra una netta preferenza per i terreni umidi o bagnati. Nella parte orientale della Nuova Guinea, durante i lunghi periodi di tempo asciutto, quando il terreno diventa duro, abbandona le foreste pluviali di pianura, ma durante la stagione delle piogge si stabilisce nelle foreste monsoniche. Si incontra in genere dal livello del mare fino a 1200 m di quota. Sul monte Hagen, nell'est della Nuova Guinea, sale talvolta fino a 1600 m.\nBiologia.\nIl rallo occhinudi conduce vita diurna. \u00c8 timido, riservato e molto difficile da avvistare. Tuttavia, pu\u00f2 divenire molto curioso se l'osservatore rimane immobile. Va e viene sul pavimento della foresta, alzando e abbassando la coda ed emettendo costantemente suoni simili a grugniti. Adotta spesso una postura orizzontale, tenendo la testa bassa. Quando va in cerca di cibo, muove la testa su e gi\u00f9 e agita nervosamente le ali; cos\u00ec facendo, le strisce chiare sotto le ali formano dei bagliori luminosi nella flebile luce del sottobosco. Il rallo occhinudi vive in piccoli gruppi familiari. Adotta un comportamento territoriale, almeno durante la stagione della nidificazione. Pu\u00f2 assumere comportamenti aggressivi nei confronti di altre specie che tentano una intrusione. Le ralline collorosso subiscono spesso delle cariche frontali, nel corso delle quali gli aggressori puntano il becco in avanti, con le ali raccolte lungo il corpo e la coda sollevata in alto. Il rallo occhinudi effettua anche delle parate di dissuasione durante le quali mostra le strisce bianche e nere del sottoala. Quando l'uccello \u00e8 stressato, le parti nude della faccia assumono una colorazione scarlatta.\nIl rallo occhinudi consuma prevalentemente insetti. Mangia grossi Coleotteri, ma anche molluschi (gasteropodi). \u00c8 probabile che consumi anche un gran numero di piccoli vertebrati. Ralli in cerca di cibo sono stati visti spazzare vigorosamente le foglie morte con le zampe o con movimenti laterali del becco.\nIl rallo occhinudi si riproduce durante la stagione umida, in novembre su Misool e in febbraio su Karkar. Nella regione del fiume Sepik, nel nord della Nuova Guinea, il nido viene costruito con delle erbe, sul terreno, quando la portata del fiume \u00e8 pi\u00f9 bassa. La covata \u00e8 costituita da diverse uova di colore bianco. Su Karkar, la situazione cambia un po': il nido viene installato tra le radici di un grande albero e la femmina vi depone 8 uova lisce e lucenti, di colore rosa-crema con dei puntini rosso-bruni e delle macchie alla base grigio-violacee. Nella regione di Port Moresby, la situazione appare ancora differente: il nido \u00e8 composto da alcuni frammenti di foglie morte poste tra le radici di un arbusto. La nidiata \u00e8 modesta e le uova sono bianco-camoscio con delle piccole macchie grigie e delle macchie pi\u00f9 grandi di colore castano."}
{"id": "4164842", "revid": "38120", "url": "https://it.wikipedia.org/wiki?curid=4164842", "title": "Sterna artica", "text": ""}
{"id": "4164843", "revid": "767487", "url": "https://it.wikipedia.org/wiki?curid=4164843", "title": "Dikkenek", "text": "Dikkenek \u00e8 un film del 2006 diretto da Olivier Van Hoofstadt.\nSecondo la definizione data nell'introduzione della pellicola, \"Dikkenek\" \u00e8 un'espressione tipica di Bruxelles riconducibile al francese \"gros cou\" (in italiano \"grande collo\"), ovvero, riferito a una persona, millantatore, borioso.\nI due personaggi che incarnano tale atteggiamento sono il protagonista Jean-Claude, interpretato da Jean-Luc Couchard, e Claudy, interpretato da Fran\u00e7ois Damiens.\nTrama.\nLe vicende si sviluppano soprattutto a Bruxelles e, in parte minore, nel Belgio fiammingo.\nJean-Claude \u00e8 uno sciupafemmine, molto vanitoso, ma desideroso di aiutare l'amico d'infanzia Stef a trovare l'amore.\nIl protagonista si invaghisce della giovane studentessa e modella Natacha, mentre Nadine, insegnante con problemi di droga amica della stessa Natacha, fa innamorare Stef."}
{"id": "4164846", "revid": "2052878", "url": "https://it.wikipedia.org/wiki?curid=4164846", "title": "Strange Kind of Woman/I'm Alone", "text": "Strange Kind of Woman/I'm Alone \u00e8 un singolo della band inglese Deep Purple pubblicato nel 1971.\nTracce.\nLato A\nLato B\nI brani.\nStrange Kind of Woman\nIl brano, pubblicato nel 1971 come singolo, venne aggiunto come bonus track nella riedizione del 25\u00ba anniversario dell'album \"Fireball.\" La canzone, nelle esecuzioni dal vivo, veniva allungata nella sua parte centrale con l'inserimento del duetto voce-chitarra, che su disco si pu\u00f2 trovare nell'album \"Made in Japan\". La versione del brano presente nel singolo fu ripubblicata nel 1978 nella raccolta\"The Deep Purple Singles A's &amp; B's\".\nI'm Alone\nIl brano fu ripubblicato nel 1978 nella raccolta\"The Deep Purple Singles A's &amp; B's\".\nAccoglienza.\nRaggiunse l'ottava posizione nel Regno Unito. "}
{"id": "4164849", "revid": "212348", "url": "https://it.wikipedia.org/wiki?curid=4164849", "title": "Olivier van Hoofstadt", "text": ""}
{"id": "4164852", "revid": "481666", "url": "https://it.wikipedia.org/wiki?curid=4164852", "title": "The Criminal", "text": ""}
{"id": "4164854", "revid": "1776051", "url": "https://it.wikipedia.org/wiki?curid=4164854", "title": "Shitload of Money", "text": "Shitload of Money \u00e8 il secondo singolo estratto dall'album \"Stones Grow Her Name\" e tredicesimo del gruppo musicale finlandese Sonata Arctica, pubblicato dalla Nuclear Blast il 24 agosto 2012."}
{"id": "4164858", "revid": "1305772", "url": "https://it.wikipedia.org/wiki?curid=4164858", "title": "Hollywood Confidential", "text": ""}
{"id": "4164861", "revid": "1305772", "url": "https://it.wikipedia.org/wiki?curid=4164861", "title": "Capobianco", "text": ""}
{"id": "4164869", "revid": "124808", "url": "https://it.wikipedia.org/wiki?curid=4164869", "title": "5 bambini e It", "text": ""}
{"id": "4164873", "revid": "770987", "url": "https://it.wikipedia.org/wiki?curid=4164873", "title": "Dieta crudista", "text": ""}
{"id": "4164878", "revid": "744595", "url": "https://it.wikipedia.org/wiki?curid=4164878", "title": "Glossario di chimica", "text": ""}
{"id": "4164887", "revid": "1632387", "url": "https://it.wikipedia.org/wiki?curid=4164887", "title": "Lord Belial", "text": "I Lord Belial sono un gruppo musicale svedese di genere death metal/black metal noti per il loro stile anomalo e melodico, formatosi a Trollh\u00e4ttan nel 1992.\nStoria.\nDalla formazione a \"Kiss the Goat\".\nI Lord Belial nacquero nel dicembre del 1992 con il cantante/chitarrista Dark (pseudonimo di Thomas Backelin e precedentemente membro dei Decameron e dei Satanized), il bassista Bloodlord (pseudonimo di Anders Backelin), il batterista Sin (pseudonimo di Micke Backelin ex Vassago) e il chitarrista/cantante Niclas Andersson. La band registr\u00f2 subito il primo demo, \"The Art of Dying\" (1993); il suo sequel del 1994, \"Into the Frozen Shadows\", procur\u00f2 ai Lord Belial un contratto con l'etichetta svedese di Tomas Nyqvist, la No Fashion Records, con cui pubblicarono il loro album di debutto \"Kiss the Goat\", che vide la luce dopo una serie di problemi di produzione. Il disco che fuoriusciva dallo stile tipicamente black metal per pulizia di suono e struttura dei brani presentava sonorit\u00e0 tra \"black, death e melodie medioevali\", proponendo un'immagine estrema di se stessi collegata a sonorit\u00e0 spesso molto morbide per questo genere, con una impostazione sonora piuttosto leggera (la band ebbe anche nel suo organico cinque flautisti) che li accompagner\u00e0 per tutta la loro carriera.\nDa \"Enter The Moonlight Gate\" ad \"Angelgrinder\".\nNella met\u00e0 del 1997 pubblicarono \"Enter the Moonlight Gate\", seguito da due tour in Svezia. La band and\u00f2 in tourn\u00e9e anche assieme ai Dismember, Disfear e Satanic Slaughter, prima di pubblicare, nel 1999, \"Unholy Crusade\".\nNel 2001 fu poi la volta di \"Angelgrinder\", l'ultimo album pubblicato per No Fashion Records.\nDalla Metal Fortress Entertainment alla Regain Records.\nNel 2000 la band trov\u00f2 non pochi problemi con la propria etichetta, che non volle produrre la canzone dalle tematiche esplicitamente razziste \"Purify Sweden\". La diatriba port\u00f2 i Lord Belial a passare alla Metal Fortress Entertainment, che pubblic\u00f2 il loro EP \"Scythe Of Death\", per poi firmare con la Regain Records, con cui strinsero un sodalizio per molti anni a venire.\nDopo \"The Seal Of Belial\" (2004, Regain Records) e \"Nocturnal Beast\" (2005, Regain Records), i Lord Belial abbandonarono le influenze death metal per arrivare ad album pi\u00f9 decisamente black con \"Revelation: The 7th Seal\" (2006, Regain Records) e \" The Black Curse\" (2008, Regain Records), in cui vengono proposte sonorit\u00e0 old style con titoli come \"Antichrist Reborn\", \"Trumpets of Doom\" e \"Primordial Incantation\", mantenendo al contempo i valori di melodia, dinamica e musicalit\u00e0\nLa band si sciolse nel gennaio del 2009 a causa dei crescenti problemi di udito del batterista Micke Backelin. La band entr\u00f2 in studio nel luglio 2010 per un breve periodo, ma di l\u00ec a poco comunic\u00f2 via social network l'intenzione di non portare avanti il progetto n\u00e9 con nuovi album, n\u00e9 con interviste.\nNel 2013 Thomas Backelin e Micke Backelin proposero alcuni concerti dei Lord Belial con Fredrik Wester alla chitarra ed Adam Chapman al basso."}
{"id": "4164896", "revid": "1543377", "url": "https://it.wikipedia.org/wiki?curid=4164896", "title": "Araldica scozzese", "text": "L'araldica in Scozia, oltre ai tratti distintivi comuni a tutta l'araldica inglese ed europea, ha delle proprie peculiarit\u00e0. Il suo esecutivo araldico \u00e8 separato da quello del resto del Regno Unito.\nEsecutivo.\nL'esecutivo araldico scozzese si trova separato da quello del resto del Regno Unito e si trova nelle mani del Lord Lyon King of Arms. I primi riferimenti al Lord Lyon King of Arms risalgono all'epoca del regno di Roberto I di Scozia nel 1318, anche se certe funzioni si possono rintracciare gi\u00e0 nella societ\u00e0 celtica pi\u00f9 antica. \nIl Lord Lyon esercita una giurisdizione generale su tutte le materie dell'armoriale di Scozia e presta servizio come Giudice del Reame. Egli ha inoltre facolt\u00e0 decisionale relativamente alle rappresentazioni di famiglia, ai pedigree ed alle genealogie. Inoltre, egli ha la supervisione delle cerimonie di stato, reali e pubbliche in Scozia. Il Lord Lyon ha anche il diritto di decidere a chi spetti (secondo le leggi in materia) il titolo di capoclan di un clan.\nNell'esercizio delle sue funzioni, egli viene assistito in epoca recente da uno staff composto da tre araldi e consiglieri assieme al Lyon Clerk and Keeper of the Records. L'attuale Lyon Clerk, Elizabeth Roads LVO, che \u00e8 anche Snawdoun Herald, \u00e8 la prima donna ad aver prestato servizio come Officer of Arms nel Regno Unito.\nSecondo il cap. 47 dell'Act del 1672 in materia, il Lord Lyon ha il potere di garantire lo stemma alle \"persone virtuose e di buon servizio.\" Secondo Innes di Learney: \"Uno stemma \u00e8 una indicazione esteriore di nobilt\u00e0 e le sue armi sono ufficialmente descritte come 'Insegne di Nobilt\u00e0'\". Una patente d'arme \u00e8.\u00a0.\u00a0. un Diploma di Nobilt\u00e0.\u00a0.\u00a0.\u00a0.\" Per chiarificare questa decisione, uno scrittore di araldica scozzese ha notato: \"Tecnicamente la garanzia di uno stemma a firma del Lord Lyon corrisponde ad una patente di nobilt\u00e0; la garanzia consente di essere 'inscritti con tutti i nobili nella nobilt\u00e0 di Scozia'. Questo non vuol dire che ogni nobile sia anche pari di Scozia, ma essa \u00e8 solo una distinzione sociale che non ha privilegio legale\u00a0\u00a0.\"\nPrincipi.\nLa principale funzione dell'araldica, sia essa personale o corporata, \u00e8 quella di simboleggiare l'identit\u00e0 del detentore di un dato stemma.\nIn Scozia i Clans e le famiglie che hanno rappresentato una significativa entit\u00e0 di funzioni a livello sociale sono ancora oggi detentrici di uno stemma.\nIn Scozia, per\u00f2, non esiste il cosiddetto \"stemma di famiglia\" ma ognuno, anche i membri ultrogeniti della famiglia, hanno un loro specifico stemma con differenze tra volta rilevanti all'interno della stessa famiglia e con quelli dei propri antenati.\nL'araldica scozzese opera sotto l'idea che chiunque porti lo stesso cognome abbia difatti un'origine comune, seppur in maniera talvolta molto distante. Di conseguenza, dove esiste uno stemma legato ad una famiglia, nuovi conferimenti di questo stemma sono spesso derivati da quello pi\u00f9 antico conosciuto.\n\"Il tratto saliente dell'araldica scozzese \u00e8 che, se comparata a quella inglese o in altre nazioni, gli stemmi di base sono relativamente pochi di numero, ma vi sono numerose differenze tra le varie versioni di ciascuno scudo. Le differenze basilari nello scudo e negli ornamenti non sono di propriet\u00e0 della 'famiglia' bens\u00ec del 'capo' di ciascun clan della casata\u2026.\"\nI pi\u00f9 antichi esempi di araldica scozzese sono gli stemmi degli Stewart derivati da sigilli della met\u00e0 del XII secolo sino alla met\u00e0 del XIII secolo, che mostrano figure ancora oggi utilizzate dalle famiglie a livello araldico.\nIl Lord Lyon, come re d'arme, ha quindi un'importanza fondamentale anche nell'organizzazione famigliare delle casate scozzesi e nello stabilire dunque le relazioni di sangue in maniera corretta tra i vari componenti di una stessa famiglia o di uno stesso clan.\nCaratteristiche.\nMotti.\nUna delle pi\u00f9 ovvie distinzioni visuali dell'araldica scozzese riguarda l'uso del carteggio ove ciascun membro inserisce il proprio motto, il quale si trova sopra lo stemma e non sotto lo scudo come accade di solito. Questa differenza \u00e8 ad ogni modo pi\u00f9 che una semplice distinzione artistica. Nell'araldica scozzese i motti sono considerati come componenti della garanzia di uno stemma e possono essere alterati solo con la reimmatricolazione dello stemma. Nell'araldica inglese, invece, il motto viene concesso raramente assieme allo stemma e viene tramandato per convenzione o oralmente e quindi essi possono essere mutati nel sistema inglese secondo la volont\u00e0 di ciascun detentore.\nBrisure.\nAltra differenza tra l'araldica scozzese e quella inglese \u00e8 rappresentata dall'aspetto dello scudo nel sistema per distinguere le armi dei figli ultrogeniti, conosciuta come brisure. L'araldica inglese utilizza solitamente dei piccoli simboli a mo' di brisure per differenziare i vari componenti di una stessa famiglia che hanno il diritto di avere un proprio stemma. In Scozia invece, ad eccezione del primogenito, questa funzione viene assolta da una serie di bordure che circondano lo scudo, variabili con colori e disegni diversi, secondo un sistema chiamato \"Stodart\". Anche l'araldica scozzese pu\u00f2 far uso delle brisure ma esse sono definite come \"temporanei segni distintivi di cadenza utilizzati per gli stemmi dei bambini prima del raggiungimento della maggiore et\u00e0, senza che questi ricadano sotto la formale autorit\u00e0 del Lord Lyon Office.\"\nSimboli.\nI simboli araldici sono trattati in maniera differente dagli stemmi nell'araldica scozzese e differente \u00e8 anche la pratica che se ne fa negli armoriali inglesi. Un simbolo pu\u00f2 essere definito come \"una divisa araldica, non parte dello stemma, ma .\u00a0.\u00a0. disponibile per una persona armigera o una corporazione col proposito di identificarla.\" I simboli solitamente consistono essenzialmente in figure che possono essere \"caricate\" sullo scudo, mentre altri sono invece emblemi che possono alludere al nome, al titolo o all'ufficio occupato dall'insignito. In Inghilterra, l'ottenimento di un simbolo da parte di un armigero iscritto al College of Arms \u00e8 diventata una prassi usuale negli ultimi anni.\nNell'araldica scozzese, ad ogni modo, la garanzia di un simbolo \u00e8 limitata a quelle categorie o individuali che abbiano una \"numerosa schiera\" e quindi questo significa un gruppo significativo di aderenti o sostenitori. Generalmente i simboli sono concessi solo ai pari, ai baroni ed ai capi dei clan e sono soggetti al Lord Lyon. Le corporazioni, cos\u00ec come i governi locali, le scuole, le compagnie o i club sportivi possono ottenere dei simboli propri che poi possono utilizzare anche i loro membri affiliati.\nL'araldica scozzese ad ogni modo riconosce forme prestabilite per la concessione di un simbolo. Nel caso di un armigero, la divisa \u00e8 composta dal simbolo specifico circondato da una cintura con fibbia chiusa sul davanti, nella quale sta inscritto il motto individuale o, nel caso di un clan, quello del capo.\nCimieri.\nNell'araldica inglese la pratica dell'uso dei cimieri, divisa o emblema che appare sopra l'elmo o il tocco nello stemma completo, non pu\u00f2 duplicare alcun altro cimiero gi\u00e0 concesso altrove. Dal momento che ogni scudo deve essere un unicum, ciascuno ha un proprio cimiero unico dunque. In Scozia, ad ogni modo, \u00e8 permesso e diffuso che due o pi\u00f9 famiglie abbiano lo stesso cimiero. Malgrado questo, il tratto distintivo rimane sempre il motto che deve differenziarsi e che come tale consente a ogni stemma di rimanere unico.\nPer le donne.\nOltre alla pratica tradizionale di concedere stemmi per agnizione maschile, esiste una pratica specifica riservata alle donne. Quando il padre di una donna a cui sia stato concesso il diritto di avere proprie armi, muore senza figli maschi sopravvissutigli e la donna rimane sua erede, essa pu\u00f2 trasmettere lo stemma paterno ai suoi discendenti. In Inghilterra, se vi \u00e8 pi\u00f9 di una figlia sopravvissuta, ciascuna pu\u00f2 concedere lo stemma paterno in modo eguale. In Scozia, invece, \u00e8 la figlia primogenita sopravvissuta a trasmettere le armi paterne.\nQuartieramento.\nIn araldica uno scudo base pu\u00f2 essere diviso in quattro parti essenzialmente uguali dette sezioni o quartieri. In tempi recenti questo \u00e8 stato necessario come risultato per matrimoni tra armigeri e ereditiere di simboli araldici. L'araldica inglese sembra non aver posto limite a questa divisione, pur continuando a utilizzare il termine di \"quartieramento\" senza specificare il numero di divisioni possibili.\nLa pratica scozzese preferisce un disegno semplice e permette a ciascuno stemma di essere diviso in massimo quattro parti.\nOpere rilevanti.\n\"La Scozia non ha antiche pergamene di stemmi come in Inghilterra ed il suo pi\u00f9 antico documento in questo senso (e quindi quello di maggiore importanza) \u00e8 l'Armorial de Gelr\u00e9 1369-1388 conservato a Bruxelles - un manoscritto europeo che illustra una selezione scelta di stemmi scozzesi.\" Il primo vero armoriale scozzese viene datato al 1508.\nDue dei pi\u00f9 antichi e pi\u00f9 importanti lavori che abbiano per soggetto l'araldica scozzese sono \"The Science of Herauldry\" di George Mackenzie di Rosehaugh, pubblicato per la prima volta nel 1680, e \"A System of Heraldry\" di Alexander Nisbet, pubblicato per la prima volta nel 1722. Mackenzie \u00e8 ritenuto un'autorit\u00e0 nel campo dell'araldica scozzese. L'opera di Nisbet \u00e8 invece meno chiara in quanto ad autorit\u00e0 e non \u00e8 reputato consono dall'autorit\u00e0 istituzionale.\" Nel 1991, dopo anni di contese, ad ogni modo, sir Crispin Agnew di Lochnaw, Araldo di Rothesay, si \u00e8 espresso favorevolmente sia verso l'opera di Nisbet che verso quella di MacKenzie di Rosehaugh definendo entrambi \"scrittori istituzionali\". Agnew ha per\u00f2 precisato che il secondo volume di Nisbet \u00e8 considerato \"sospetto\" per via delle numerose inserzioni erronee di uno scrittore sconosciuto ma \"il suo lavoro dev'essere trattato con grande rispetto come si \u00e8 fatto sin dalla sua prima edizione nel 1722.\"\nAd ogni modo l'opera pi\u00f9 celebrata relativa all'araldica scozzese \u00e8 senz'altro il \"Public Register of all Arms and Bearings in Scotland\", conosciuto pi\u00f9 semplicemente col nome di \"Public Register\" o \"Lyon Register\". \u00c8 stato detto che \"non vi \u00e8 migliore evidenza della diversit\u00e0 nello splendore dell'arte araldica nel mondo se non quanto si trovi nel Lyon Register. .\u00a0.\u00a0.\" L'opera venne creata sotto l'autorit\u00e0 dello Statuto del 1672 il che prova che esso riporti solo gli stemmi accettati dal Lord Lyon. Il primo volume venne stampato nel 1677 e le edizioni sono andate via via ampliandosi nel corso dei secoli successivi. Ciascuno dei grandi volumi presenta 120 pagine di stemmi, spesso realizzati da grandi artisti araldici."}
{"id": "4164900", "revid": "33751", "url": "https://it.wikipedia.org/wiki?curid=4164900", "title": "Union Sportive Medinat El Harrach", "text": "L'Union Sportive Medinat El Harrach (), abbreviato in USM El Harrach, \u00e8 una squadra di calcio algerina con sede a El Harrach, un quartiere di Algeri. Milita nella Ligue 2, la seconda divisione del campionato algerino di calcio. \nFondata nel 1935, disputa le partite in casa allo stadio 1\u00ba novembre. Ha vinto un campionato algerino e 2 Coppe d'Algeria."}
{"id": "4164902", "revid": "1632387", "url": "https://it.wikipedia.org/wiki?curid=4164902", "title": "Satanic Slaughter", "text": "I Satanic Slaughter sono stati un gruppo musicale death/black metal svedese, formatosi a Link\u00f6ping nel 1985."}
{"id": "4164903", "revid": "22475", "url": "https://it.wikipedia.org/wiki?curid=4164903", "title": "Minoru Arakawa", "text": "Dal 1980 al 2002 \u00e8 stato il presidente della societ\u00e0 Nintendo of America.\nFu lui a scegliere il nome del personaggio Mario, in segno di ringraziamento a Mario Segale, proprietario del primo stabilimento Nintendo negli Stati Uniti."}
{"id": "4164906", "revid": "767487", "url": "https://it.wikipedia.org/wiki?curid=4164906", "title": "Bill Emerson", "text": "Biografia.\nNato e cresciuto nel Missouri, Emerson frequent\u00f2 l'Universit\u00e0 del Missouri e in seguito entr\u00f2 nelle riserve dell'esercito, dove rimase fino al 1992 quando si conged\u00f2 con il grado di capitano.\nEmerson fu collaboratore di alcuni politici repubblicani e successivamente anche lui divenne politicamente attivo quando si candid\u00f2 per un seggio alla Camera dei Rappresentanti nel 1980. Emerson venne eletto e negli anni seguenti fu riconfermato per altre sette volte. Nel 1996, mentre era ancora in carica, Emerson mor\u00ec per via di un tumore e il suo posto al Congresso venne preso dalla vedova Jo Ann, che vinse le elezioni speciali indette per assegnare il seggio.\nNel 1988 Emerson era stato ricoverato al Betty Ford Center per curare i suoi problemi di alcolismo. Dopo la disintossicazione il deputato divenne un portavoce della questione e si impegn\u00f2 nel promuovere leggi per il recupero degli alcolisti."}
{"id": "4164912", "revid": "1876278", "url": "https://it.wikipedia.org/wiki?curid=4164912", "title": "Chiesa di Santa Maria Assunta (Massa)", "text": "La chiesa di Santa Maria Assunta, con annesso convento dei Padri Cappuccini, \u00e8 un edificio di culto cattolico situato in via San Francesco a Massa in Toscana.\nStoria e descrizione.\nLa prima pietra fu posata il 5 aprile 1604 per volont\u00e0 del vescovo di Luni-Sarzana Giovanni Battista Salvago, che la consacr\u00f2 due anni dopo: la rapidit\u00e0 dell'esecuzione fu dovuta anche all'assistenza economica della popolazione massese e del sovrano Alberico I Cybo-Malaspina. \nNei secoli successivi il complesso godette della fortuna della dinastia: nel 1640 a spese del duca Carlo I Cybo-Malaspina fu eretto l'altare della cappella destra e nel 1696 Carlo II Cybo-Malaspina promosse l'edificazione della sacrestia. Di questo periodo sono le sepolture dei principi Alessandro e Francesco, fratelli di Carlo I.\nNel 1715 viene costruito l'altare maggiore ligneo, cui segu\u00ec nel 1751 l'altare della cappella sinistra. Nel 1771 fu sostituito il soffitto a travature lignee con uno a volta.\nFino al 1806 chiesa e convento furono custoditi dai padri cappuccini, quando con le leggi di matrice giacobina della nuova sovrana Elisa Bonaparte l'ordine fu espulso dallo stato. Con la Restaurazione la duchessa Maria Beatrice d'Este richiam\u00f2 l'ordine, che fu poi protetto anche da di lei figlio il duca Francesco IV di Modena e che tuttora ha in consegna la chiesa."}
{"id": "4164913", "revid": "1305772", "url": "https://it.wikipedia.org/wiki?curid=4164913", "title": "Short Songs", "text": "Short Songs \u00e8 il sesto album della band canadese Silverstein, pubblicato con etichetta Hopeless Records il 7 febbraio 2012. Il disco contiene 22 canzoni, tutte di durata inferiore ai 90 secondi: le prime 11 sono scritte dalla band stessa; le successive 11 sono cover di punk band degli anni '80 e '90.\nStoria.\nIl primo annuncio su \"Short Songs\" viene dato il 18 ottobre 2011, giorno in cui iniziano le registrazioni: la band spiega il concetto e le motivazioni dell'album tramite un messaggio sul proprio sito ufficiale ed un video su YouTube, nel quale \u00e8 possibile ascoltare un breve pezzo di una canzone (\"Sick as Your Secrets\"). Con un post su Facebook, i Silverstein annunciano il termine delle registrazioni il 28 ottobre; nella foto allegata \u00e8 possibile vedere una bozza della \"tracklist\". La lista effettiva viene rivelata il 1\u00ba dicembre, data dalla quale \u00e8 anche possibile preordinare il CD. Nello stesso giorno su Bandcamp e sul sito ufficiale della Hopeless Records vengono messe a disposizione in preascolto 3 tracce: \"Brookfield\", \"SOS\" e \"Good Intentions\" (cover dei Gorilla Biscuits). Il 7 dicembre il sito Altpress.com, al termine di un sondaggio tra i propri lettori, carica sulle proprie pagine la cover di \"The Ballad of Wilhelm Fink\" (originale dei Green Day), assieme a \"Sin and Redemption\", mentre l'anteprima di \"It's My Job to Keep Punk Rock Elite\" (dei NOFX) \u00e8 ospitata da Punknews.org il 19 dicembre.\nLa data ufficiale d'uscita di \"Short Songs\" viene confermata per il 7 febbraio in tutto il mondo, e il 20 gennaio, in occasione del raggiungimento dei 700.000 fan sulla pagina ufficiale di Facebook, la band carica sul proprio profilo un'altra \"short song\", \"My Miserable Life\"; lo stesso giorno viene annunciato che un numero limitato di copie in vinile di \"Short Songs\" (200, numerate e firmate dalla band stessa) saranno in vendita nei concerti del gruppo. Il 23 gennaio MTV ospita sul proprio sito il video ufficiale di \"Brookfield\", diretto dal chitarrista della band, Josh Bradford. Il disco esce infine il 7 febbraio, anche se il giorno prima i Silverstein caricano sul proprio MySpace l'intero \"stream\" dell'album.\nIl 9 febbraio il cantante Shane Told carica su YouTube un video in cui suona l'acustica \"Sleep Around\", mentre con un altro \"upload\" viene mostrata la registrazione delle parti vocali di gruppo per la canzone \"You Gotta Stay Positive\" (originale dei Good Clean Fun). Il 30 maggio viene annunciato il tour \"Short Songs Short Tour\", un minitour estivo da \"headliner\" negli Stati Uniti e Canada di 10 tappe, in cui verr\u00e0 suonato \"Short Songs\" per intero, assieme ad altri successi della band. Il 12 giugno esce la compilation estiva \"Another Hopeless Summer 2012\", che comprende la canzone \"SOS\". Un video per la canzone viene pubblicato il 24 ottobre, diretto da Josh Bradford.\nBackground.\nCome spiegato dal batterista della band Paul Koehler, \"invece di aspettare il nostro prossimo album, abbiamo deciso di iniziare a lavorare su nuovo materiale per questo (disco)\"; \"\"Short Songs\" \u00e8 un'estensione di \"Rescue\" (il precedente album della band) ed un'ulteriore aggiunta nella nostra musica di ci\u00f2 che ci ha influenzato. Stiamo scrivendo la musica che ci piace, e la mettiamo in mostra in questo modo creativo\". \"La maggior parte della gente associa una \"short song\" con un \"sound\" punk rock veloce, ma non \u00e8 sempre cos\u00ec. C'\u00e8 sempre una ballata, un \"breakdown\", dei ritornelli da cantare in mezzo a queste canzoni veloci. L'idea \u00e8 di dare ai nostri ascoltatori un mini-album dei Silverstein, e portarli attraverso tutti i momenti \"alti\" e \"bassi\" che possono aspettarsi da uno qualsiasi dei nostri album originali.\" Koehler ha anche accennato alle difficolt\u00e0 che la band ha dovuto affrontare per incidere questo disco: \"Tutte le cover sono canzoni scritte prima del 2000, quindi [...] la qualit\u00e0 di registrazione \u00e8 bassa, a causa della tecnologia in quel periodo. Abbiamo avuto un po' di difficolt\u00e0 a capire come andavano suonate queste canzoni e ad adattarle alle nostre capacit\u00e0. Questo ha reso il tutto una sfida molto pi\u00f9 divertente e ci ha aperto la mente a nuovi stili di suono.\" Le cover sono di band che hanno avuto una forte influenza sui membri dei Silverstein. Un'altra delle difficolt\u00e0 riscontrate \u00e8 stata quella di incastrare in meno di 90 secondi di canzone una struttura che prevedesse almeno una strofa, un ritornello ed una conclusione.\nLa Hopeless Records, etichetta dei Silverstein, si \u00e8 mostrata subito favorevole al progetto, anche perch\u00e9, come ha detto il capo della divisione marketing Ian Harrison, \"noi cerchiamo sempre di incoraggiare le nostre band ad andare al di l\u00e0 del semplice ciclo \"registrazione-tour\". Vogliamo vedere cose pi\u00f9 creative e divertenti, con cui i fan possano sentirsi pi\u00f9 in contatto.\" \"Riteniamo che sia questa la direzione in cui devono muoversi le band in futuro, specialmente in questo genere. Bisogna creare pi\u00f9 progetti come \"Short Songs\" se si vuole rimanere sulla cresta dell'onda.\"\nIl cantante Shane Told ha spiegato come sono state originariamente scelte le canzoni da reinterpretare: ha messo in ordine crescente di durata le canzoni sulla sua libreria di iTunes, e poi assieme agli altri componenti della band ha effettuato una selezione, cercando di prendere tracce con stili e sound differenti tra loro.\nAlcune delle canzoni presenti nella sezione delle cover perci\u00f2 rientrano in una lista delle 10 \"short songs\" preferite da Told; esse sono \"It's My Job to Keep Punk Rock Elite\" (ottavo posto), \"Scenes from Parisian Life\" (settimo), \"Destination - Blood!\" (sesto), \"Coffee Mug\" (quarto) e \"Short Songs\" (primo).\nPer la registrazione \u00e8 stato nuovamente scelto il produttore Jordan Valeriote, con cui avevano gi\u00e0 lavorato per \"Rescue\" e l'EP \"Transitions\".\nCritica.\nLa critica ha generalmente dimostrato di apprezzare l'idea della band. Le canzoni originali dei Silverstein reggono il confronto con quelle dei loro altri album, anche se da pi\u00f9 parti si nota una certa disomogeneit\u00e0 dell'album, dovuta appunto alla brevit\u00e0 delle canzoni.\nIl sito Audiopinions.net valuta l'album 10/10, descrivendolo come \"un album perfetto ed una sorta di rinascita per la band\". Particolarmente apprezzata \u00e8 la prominenza del basso, in perfetto stile hardcore punk, e il consueto passaggio di Shane Told dal cantato pulito allo \"scream\", che rende nel complesso l'album pi\u00f9 pesante degli ultimi lavori, avvicinandolo ai primi dischi della band. 8/10 la valutazione di Underthegunreview. Il recensore afferma che nonostante l'album manchi ovviamente della fluidit\u00e0 e della coerenza di un album \"intero\", la sperimentazione produce ottimi risultati, ed apprezza il fatto che lo stile delle canzoni vari da una traccia all'altra, invece di insistere su un unico sound. Se per\u00f2 la prima parte dell'album \u00e8 eccellente, non altrettanto \u00e8 la parte con le cover: il recensore non vede l'utilit\u00e0 di proporre 11 brevissime canzoni gi\u00e0 suonate da altre band. In ogni caso, le due parti si bilanciano ed il risultato \u00e8 divertente ed originale.\nAnche Sputnikmusic ha dimostrato di apprezzare il lavoro della band, con un 3.5/5. Il recensore trova che la seconda parte sia migliore della prima, ma anche le canzoni originali dei Silverstein sono ben costruite. Il problema dell'album sta proprio nella brevit\u00e0 delle sue canzoni: appena una canzone entra nel vivo, \u00e8 gi\u00e0 giunta alla fine, e questo non permette di apprezzarle appieno, oltre a suonare complessivamente in maniera abbastanza disgiunta. Ultimateguitar valuta il disco 6/10: l'idea di fare qualcosa di diverso \u00e8 apprezzabile, ma il risultato \u00e8 da considerare come una sorta di \"chicca\" nella discografia della band, e non certo come un album potenzialmente in grado di attrarre nuovi ascoltatori. Stesso voto \u00e8 quello assegnato da Rockfreaks, anche se il recensore dimostra di non apprezzare particolarmente l'album: il fatto che la band si sia avventurata in un genere a lei non abituale, secondo il recensore, si risolve in un album composto nella prima parte da canzoni che suonano strane e poco ascoltabili (con poche eccezioni quali \"Brookfield\" e \"Sin &amp; Redemption\") ed una seconda parte composta da cover non all'altezza delle versioni originali.\nTitolo e canzoni.\nIl titolo dell'album spiega da solo in cosa consiste il disco: una serie di canzoni brevi. \"Short Songs\" \u00e8 anche una canzone dei Dead Kennedys, ed \u00e8 infatti la prima della sezione cover dell'album.\nNella prima parte si trovano 11 canzoni brevi scritte e composte dai Silverstein, tra cui \"SOS\", che \u00e8 la prima canzone nella discografia dei Silverstein ad essere stata composta da Billy Hamilton. \"Sin &amp; Redemption\" deve il suo titolo al nome di un bar di Toronto frequentato da Shane. La quarta traccia, \"Brookfield\", \u00e8 stata scelta per la realizzazione di un video, mentre la quinta, \"La Marseillaise\", \u00e8 una reinterpretazione in chiave hardcore dell'inno nazionale francese: il testo \u00e8 infatti la traduzione in inglese delle parole di Claude Joseph Rouget de Lisle. \"One Last Dance\" in versione acustica compare anche come \"bonus track\" nella \"Deluxe Version\" preordinabile su iTunes dell'album \"This Is How the Wind Shifts\", \"follow-up\" di \"Short Songs\". L'undicesima canzone, \"See Ya Bill\", con la quale si conclude la sezione degli originali, \u00e8 l'unica canzone dei Silverstein il cui testo non sia stato scritto da Shane Told: le parole sono infatti del chitarrista Josh Bradford e parlano di quando lui \"ruba\" il cibo di Billy Hamilton dal frigo sul bus della band. L'origine della frase \"See Ya\" in questo contesto \u00e8 nata durante i primi tour della band, quando un giorno il vecchio chitarrista Richard McWalter, che seguiva la band e stava al banco del merchandising, prese del cibo di Billy senza accorgersi che c'era scritto il suo nome sulla confezione, e quando qualcuno glielo fece notare, rispose appunto con \"Oh, well... see ya Bill!\".\n\"Short Songs\" \u00e8 una canzone dei Dead Kennedys suonata in alcuni live ma mai registrata in studio. \u00c8 composta semplicemente dalla frase \"I like short songs\" (\"Mi piacciono le canzoni corte\") ripetuta svariate volte. I Silverstein hanno pensato di chiamare vari esponenti della scena rock e punk per partecipare a questa canzone ripetendo la frase: essi sono Tim McIlrath dei Rise Against, Chris #2 degli Anti-Flag, Scott Wade dei Comeback Kid, Chris Hannah dei Propagandhi, Paul Rousseau dei Burst &amp; Bloom, Jimmy Stadt dei Polar Bear Club, Daniel Tremblay degli I Am Committing a Sin, Mike Hranica dei The Devil Wears Prada e Nick Diener dei The Swellers. La band aveva inizialmente chiesto anche a Fat Mike dei NOFX e a Chad Gilbert dei New Found Glory, ma i due hanno dovuto declinare l'invito per i troppi impegni.\n\"236 E. Broadway\" \u00e8 una canzone dei Gob, prima traccia nel loro album \"How Far Shallow Takes You\" del 1998. \"Good Intentions\" \u00e8 la quarta canzone dell'album \"Start Today\" dei Gorilla Biscuits (1999). \"Destination - Blood!\" \u00e8 la \"opening track\" dell'album \"Dance Tonight! Revolution Tomorrow!\" degli Orchid. \"Coffee Mug\" \u00e8 una canzone dei Descendents, terza dell'album \"Everything Sucks\" del 1996. \"xOn Our Kneesx\" \u00e8 una canzone dei The Swarm, compresa nell'album \"Parasitic Skies\" del 1998 ed \u00e8 cantata assieme a Liam Cormier dei Cancer Bats. \"Scenes from Parisian Life\" appare come canzone conclusiva dell'EP di debutto dei The Promise Ring, \"Falsetto Keeps Time\" (1996). La canzone, per un problema di Pro Tools (programma usato dal produttore Jordan Valeriote), \u00e8 stata mixata con una differenza di tempo rispetto all'originale, ma il risultato \u00e8 stato apprezzato da lui e dalla band, ed \u00e8 rimasta cos\u00ec anche sull'album. \"It's My Job to Keep Punk Rock Elite\" \u00e8 la prima traccia dell'album del 1997 dei NOFX \"So Long and Thanks for All the Shoes\". \"Quit Your Job\" figura come quinta canzone dell'album \"Born on the First of July\" dei Chixdiggit! (1998). \"The Ballad of Wilhelm Fink\" \u00e8 una canzone dei Green Day scritta per la compilation \"Short Music for Short People\" del 1999. \"You Gotta Stay Positive\" \u00e8 la sesta canzone dell'album \"On the Streets Saving the Scene from the Forces of Evil\" dei Good Clean Fun.\nTracce.\nSet 1.\nTutti i testi sono di Shane Told, tranne \"La Marseillaise\" tradotto dall'originale di Claude Joseph Rouget de Lisle e \"See Ya Bill\" di Josh Bradford.\nArtwork.\nLa copia fisica dell'album \u00e8 stata distribuita in cartoncino, cos\u00ec come da tradizione della Hopeless Records, in quanto materiale pi\u00f9 ecologico della consueta plastica. I testi sono raggruppati nella parte interna sinistra della confezione; sono inclusi solamente i testi delle canzoni originali dei Silverstein e non anche quelli delle cover per motivi di copyright. La parte interna centrale raffigura un microfono con i cavi elettrici, mentre nella parte interna destra ci sono i crediti e le informazioni sull'album, e l\u00ec si trova anche il CD, con sfondo nero e le scritte \"Silverstein\" in bianco e \"Short Songs\" in giallo. Sul retro troviamo le tracce dell'album, scritte in un colore a met\u00e0 tra il giallo fosforescente ed il verde.\nClassifiche.\nDovuto al concetto dell'album, il disco non ha raggiunto posizioni particolarmente elevate nelle classifiche americane (dove in genere i Silverstein raccolgono un maggiore consenso di pubblico) n\u00e9 in quelle europee (dove in ogni caso non si era classificato neanche il loro precedente album completo). Negli Stati Uniti ha raggiunto la 15\u00aa posizione nella \"Top Hard Rock Albums\" e la 37\u00aa nella \"Top Independent Albums\"."}
{"id": "4164930", "revid": "363629", "url": "https://it.wikipedia.org/wiki?curid=4164930", "title": "Emoderivati", "text": ""}
{"id": "4164932", "revid": "1305772", "url": "https://it.wikipedia.org/wiki?curid=4164932", "title": "Fiume Avon", "text": "Fiume Avon (in lingua proto brittonica: \"abona\", cio\u00e8 \"fiume\") pu\u00f2 riferirsi a numerosi fiumi in diversi continenti:"}
{"id": "4164938", "revid": "1573940", "url": "https://it.wikipedia.org/wiki?curid=4164938", "title": "Zapornia akool", "text": "Il rallo bruno (Zapornia akool ()) \u00e8 un uccello della famiglia dei Rallidi originario delle regioni comprese tra l'India e la Cina sud-orientale.\nTassonomia.\nAttualmente vengono riconosciute due sottospecie di rallo bruno:\nIl nome generico deriva dal greco \"amauros\", \u00abscuro\u00bb o \u00abmarrone\u00bb, e \"ornis\", \u00abuccello\u00bb. Quello specifico, invece, \u00e8 di origine incerta. Pu\u00f2 essere stato preso in prestito dalla mitologia ind\u00f9 o derivare dalla parola singalese \"kukkula\", con la quale vengono indicate sia la gallinella d'acqua che il gallo d'acqua.\nDescrizione.\nIl rallo bruno \u00e8 un Rallide di medie dimensioni dalla colorazione piuttosto uniforme. Misura 26\u201328\u00a0cm di lunghezza e il peso varia dai 114 ai 170 g nei maschi e dai 110 ai 140 g nelle femmine. Il piumaggio generale \u00e8 bruno-oliva scuro, pi\u00f9 chiaro sulle copritrici del sottocoda e grigio dalla faccia all'addome. La gola \u00e8 biancastra. Il becco, breve e tozzo, \u00e8 verdastro alla base e grigio all'estremit\u00e0. L'iride \u00e8 rosso-bruna; le zampe variano dal rosa-brunastro al viola. I sessi sono simili. Nell'aspetto pu\u00f2 ricordare gli esemplari giovani di gallinella pettobianco e gallinella d'acqua, ma i primi hanno le copritrici del sottocoda di colore rossiccio e i secondi hanno il piumaggio di un marrone pi\u00f9 chiaro, nonch\u00e9 le copritrici del sottocoda bianche e, generalmente, i fianchi striati.\nDistribuzione e habitat.\nL'areale del rallo bruno si estende dall'India alla Cina. In Asia orientale, la sottospecie \"A. a. coccineipes\" si incontra dal Vietnam nord-orientale alla Cina sud-orientale, fino al Jiangsu, nonch\u00e9 sulle isole Matsu, appartenenti a Taiwan.\nVive nei canneti, nelle distese di erbe palustri e nelle risaie, in pianura e nelle regioni collinari.\nBiologia.\nIl rallo bruno \u00e8 un uccello dalle abitudini crepuscolari e riservate, e vive da solo o in coppie. Abita le paludi di acqua dolce e i corsi d'acqua circondati da una vegetazione lussureggiante. Predilige i torrenti non troppo larghi, perfino quando le loro acque sono inquinate. Si nutre di invertebrati e semi, dei quali va in cerca sui margini fangosi dei corsi d'acqua; quando si sposta, muove costantemente la coda su e gi\u00f9.\nGeneralmente silenzioso, talvolta emette un trillo vibrante che ricorda quello del tuffetto."}
{"id": "4164940", "revid": "1573940", "url": "https://it.wikipedia.org/wiki?curid=4164940", "title": "Teranodes", "text": "Teranodes \u00e8 un genere di ragni appartenente alla Famiglia Hexathelidae.\nDistribuzione.\nLe due specie note di questo genere sono diffuse in Australia, nello Stato di Victoria: la T. montanus \u00e8 stata rinvenuta anche in Tasmania.\nTassonomia.\nA seguito di un lavoro del 1980 su alcuni esemplari denominati \"Bymainiella montana\" , l'aracnologo Raven li ascrisse ad un nuovo genere \"Terania\" ; in un successivo lavoro del 1985 dovette cambiarvi nome in quello attuale, Teranodes, in quanto Terania gi\u00e0 designa un genere di eterotteri pentatomidi.\nAttualmente, a giugno 2012, si compone di due specie:"}
{"id": "4164947", "revid": "119085006", "url": "https://it.wikipedia.org/wiki?curid=4164947", "title": "Domenico Sesta", "text": "\u00c8 divenuto famoso per aver fatto fuggire diverse persone da Berlino Est a Berlino Ovest attraverso un tunnel sotterraneo da lui stesso ideato. La sua impresa \u00e8 stata narrata nell'omonimo romanzo di sua moglie, Ellen Sesta, pubblicato in Italia nel 2002, dal quale \u00e8 stata tratta, nel 2004, la miniserie televisiva \"Il tunnel della libert\u00e0\".\nBiografia.\nDomenico Sesta nacque a Vieste il 29 gennaio 1937, da Epifanio (falegname) e Carolina Rado (sarta) in Via Montegrappa n.6. Frequent\u00f2 la scuola elementare di Vieste fino al 4\u00ba anno, per poi essere trasferito nel Convitto Nazionale di Lucera, in quanto orfano di guerra. Suo padre infatti mor\u00ec il 21 agosto 1937 nella Guerra Civile Spagnola. Ritorn\u00f2 a Vieste per le feste e le vacanze estive, fino a quando la famiglia si trasfer\u00ec definitivamente a Chioggia, dove alla madre, vedova di guerra, fu assegnato un impiego statale. Dopo le scuole superiori, Mimmo si iscrisse all'Universit\u00e0 di Berlino (alla facolt\u00e0 di Ingegneria Civile), dove visse in stretta amicizia con un altro studente italiano, Luigi Spina, conosciuto a Gorizia durante le superiori.\nA Berlino i due ragazzi strinsero diverse amicizie con gli studenti tedeschi, fra cui Peter Smith. Quest'ultimo, dopo la chiusura dei blocchi di frontiera da parte dei sovietici e la costruzione del Muro di Berlino, rimase bloccato insieme ad altri amici a Berlino Est. Mimmo decise cos\u00ec di aiutarlo a fuggire insieme alla sua famiglia attraverso un tunnel sotterraneo. Mimmo e Gigi, insieme ad altri amici riusciti a fuggire da Berlino Est, impiegarono circa un anno per costruire il tunnel e riuscirono a far fuggire l'amico Peter e la sua famiglia, assieme ad altre 26 persone.\nDurante il soggiorno a Berlino, Mimmo conobbe Ellen, una ragazza che lavorava in un bar. I due si innamorarono poco tempo dopo il loro incontro e la ragazza gioc\u00f2 un ruolo fondamentale nell'impresa del tunnel, poich\u00e9 assunse il ruolo di staffetta per guidare i fuggiaschi verso il punto di fuga. Mimmo ed Ellen si sposarono nel 1963, continuando a far fuggire molti altri tedeschi dall'Est verso l'Occidente, attraverso una rete clandestina che produceva documenti falsi.\nIl presidente italiano Carlo Azeglio Ciampi nel 2000 insign\u00ec Mimmo e Gigi di medaglia d'oro al Valor Civile. Il cuore di Mimmo si \u00e8 fermato per una crisi cardiaca il 5 maggio 2002, un mese prima dell'uscita del romanzo della moglie in Italia."}
{"id": "4164955", "revid": "2092489", "url": "https://it.wikipedia.org/wiki?curid=4164955", "title": "Toyota GT86", "text": "La Toyota GT86 (chiamata Toyota 86 in Asia, Australia, Sud Africa, Sud America, in parte in Nuova Zelanda e dall'agosto 2016 in Nord America; Toyota FT86 in Brunei, Nicaragua ed in Giamaica) e la Subaru BRZ sono due versioni dell'autovettura sportiva 2+2 sviluppata congiuntamente da Toyota e Subaru, e prodotta nello stabilimento Subaru di \u014cta, Giappone a partire dal 2012 all'agosto 2020. Sul mercato nordamericano la Toyota GT86 \u00e8 stata commercializzata tra il 2012 e il 2016 con il marchio Scion di propriet\u00e0 Toyota, come Scion FR-S.\nLa vettura \u00e8 stata scelta come auto dell'anno 2012 dalla rivista TopGear.\nSviluppo.\nDopo un primo accordo con Toyota per la realizzazione congiunta di una vettura sportiva, la Subaru ritorn\u00f2 sui suoi passi in quanto non accettava la produzione di una coup\u00e9 a trazione posteriore, dato che le vetture di quest'ultima erano tradizionalmente a trazione integrale. Per questo motivo abbandon\u00f2 inizialmente il progetto, tuttavia continu\u00f2 a fornire i motori per le vetture.\nToyota sospese il progetto per sei mesi ma in una fase successiva lo port\u00f2 a termine in modo indipendente. Una volta concluso il progetto, invit\u00f2 giornalisti e ingegneri Subaru a provare un suo primo prototipo del 2008, per mostrare loro quello che era in grado di fare. Gli ingegneri Subaru approvarono a quel punto il progetto e Subaru entr\u00f2 nuovamente in societ\u00e0 con Toyota. Questo prototipo port\u00f2 allo sviluppo della \"FT-86\" (nome che sta a indicare la misura in mm della corsa, dell'alesaggio e dei terminali di scarico) che fu esposta al pubblico nel 2009. Il modello di serie fu chiamato Toyota GT86 (Toyota 86 in Giappone e Australia).La FT-86 \u00e8 stata vista la prima volta al Tokyo Motor Show nell'ottobre del 2009, e la prima proiezione al di fuori del Giappone \u00e8 stata nel marzo del 2010 al Salone di Ginevra.\nIl 2 settembre 2010, la rivista automobilistica britannica AutoExpress riport\u00f2 che il modello Subaru sarebbe stato caratterizzato da una trasmissione a quattro ruote motrici, in contrasto con la trazione posteriore del modello Toyota.\nRelazioni successive indicarono che la versione Subaru non avrebbe avuto il vantaggio della sovralimentazione per dare la potenza necessaria alle prestazioni sportive. Quindi, l'auto, non avrebbe potuto avere tutte le ruote motrici.\nUna versione migliorata chiamata FT-86 G Sports fu mostrata sempre al Tokyo Motor Show nel gennaio 2010. Nel marzo 2010 al Salone di Ginevra, la Toyota Europe annunci\u00f2 che la versione di serie della vettura sarebbe stata distribuita nel mese di novembre del 2011.\nNel mese di novembre 2011 sono state rilasciate le prime foto ufficiali della Toyota GT86. La versione gemella della GT86 costruita dalla Subaru e denominata BRZ \u00e8 stata invece svelata qualche giorno dopo e rispetto alla prima presenta modifiche non sostanziali nel frontale e nel reparto sospensivo ed un diverso fregio nella parte alta del parafango adiacente agli specchietti retrovisori. Anche gli interni sono pressoch\u00e9 identici. La GT86 \u00e8 stata presentata al pubblico al Salone dell'automobile di Ginevra 2012. \u00c8 stato successivamente confermato l'arrivo di una versione decappottabile dell'auto, che \u00e8 stata presentata sotto forma di prototipo al Salone dell'automobile di Ginevra 2013.\nTecnica.\nLa vettura misura 4,24 metri in lunghezza, \u00e8 alta appena 1.285\u00a0mm, mentre la larghezza \u00e8 di 1.775\u00a0mm. Il passo ammonta invece a 2,57 metri. Numeri che la rendono la quattro posti coup\u00e9 pi\u00f9 compatta del mondo. Il centro di gravit\u00e0 si trova ad appena 475\u00a0mm di altezza, mentre il peso a secco \u00e8 pari a soli 1.180\u00a0kg, ripartiti a 53/47 fra l'assale anteriore e quello posteriore. Le carreggiate presentano una larghezza di 1.520\u00a0mm davanti e 1.540 mm al retrotreno. \nIl motore della GT86 \u00e8 un 2.0 litri a benzina 4 cilindri boxer aspirato (prodotto dalla Subaru e sviluppato insieme alla Toyota), dotato sia di iniezione diretta che indiretta, che eroga 200 CV a 7000 giri/minuto ed una coppia massima di 205 Nm a 6600 giri/minuto. La trazione \u00e8 posteriore con differenziale autobloccante e il cambio \u00e8 un 6 marce manuale con la possibilit\u00e0 di avere un automatico con convertitore di coppia con levette al volante. La coup\u00e9 della Toyota si affida per il reparto sospensivo ad un tradizionale schema MacPherson all'anteriore e a uno schema Multilink al posteriore. L'impianto frenante infine si compone di 4 dischi autoventilati. Tale configurazione permette alla vettura un'accelerazione da 0 a 100\u00a0km/h in 7,6 secondi, con una velocit\u00e0 massima di 228\u00a0km/h.\nIl design delle versioni Toyota e Subaru \u00e8 molto simile, ad eccezione del paraurti anteriore e delle luci posteriori ed \u00e8 basato sulla piattaforma FT-HS. La FT-86 \u00e8 stata creata sulla piattaforma della Subaru Impreza opportunamente modificata con la lunghezza di 163,8 pollici, la larghezza di 69,3 pollici e l'altezza di 49,6 pollici. L'auto \u00e8 dotata di freni \"Advics\" costruiti da una joint venture tra Aisin Seiki, Denso, Sumitomo Electric e Toyota.\nLa \"Toyota GT86\" ha inoltre sospensioni anteriori pi\u00f9 morbide e posteriori pi\u00f9 rigide rispetto alla \"Subaru BRZ\", il che ne accentua la tendenza al sovrasterzo con i controlli elettronici disinseriti.\nEvoluzione.\nNell'aprile 2014 vi \u00e8 stato un aggiornamento, che coinvolge le sospensioni per favorire la dinamica di guida del veicolo; esse ora presentano un diverso attacco al telaio e nuovi ammortizzatori per ridurre il rollio. Esteticamente cambia solo l'antenna, che diventa a \"pinna di squalo\".\nRestyling 2016.\nNell'estate 2016 le GT86 vengono sottoposte a un restyling. Meccanicamente il motore viene potenziato, grazie a delle migliorie sull'aspirazione e sullo scarico; il telaio ha subito un irrigidimento della struttura con una nuovi punti di saldatura sul montante posteriore. Altre modifiche riguardano gli interni con un quadro strumenti modificato e rivestimenti interni rivisti. Esteticamente \u00e8 presente un paraurti anteriore modificato con griglia maggiorata e nuove appendici aerodinamiche, mentre al posteriore sono cambiati i fari che hanno una trama interna completamente a LED ed \u00e8 presente un alettone di maggiori dimensioni. Analogamente nello stesso periodo anche la BRZ viene aggiornata con analoghe modifiche, con un nuovo profilo del paraurti anteriore e nuovi luci a LED.\nAttivit\u00e0 sportiva.\nBasandosi sulla GT86 la Toyota, nel 2014, ne ha realizzato una versione adatta alle competizioni rallistiche FIA R3. Denominata GT86 CS-R3, \u00e8 stata progettata dalla Toyota Motorsport, la quale ha provveduto ad alleggerirne il peso complessivo, a introdurre nuovi sistemi di sicurezza sportivi omologati secondo il regolamento FIA e a potenziare il propulsore FA20 B4 affinch\u00e9 erogasse una potenza di 250 CV. Quest'ultimo era gestito da un cambio sequenziale a sei marce ed era abbinato a un differenziale a slittamento limitato. Il telaio era del tipo monoscocca in acciaio, mentre le sospensioni erano costituite da montanti McPherson nella sezione anteriore e da doppi bracci trasversali in quella posteriore. L'impianto frenante era rappresentato da quattro freni a disco ventilati.\nGT86 e BRZ sono utilizzate, con alcune modifiche, da numerosi team partecipanti alla VLN Series.\nInoltre, versioni da corsa con importanti modifiche partecipano da anni alla serie GT300 del campionato Super GT giapponese.\nEdizioni Limitate.\nEsistono diverse edizioni speciali e limitate della Toyota GT86, prodotte in poche esemplari. La prima edizione limitata della vettura risale al lancio nel 2012, chiamata \"Toyota GT86 2.0 1st Edition\". Il colore rosso (chiamato \"Lightning Red\") della vernice \u00e8 stato creato appositamente per questa edizione: Prodotta in soli 86 esemplari, riporta sulla verniciatura una particolare livrea nero opaco a contrasto. Tutte le 86 vetture hanno all'interno dell'abitacolo una targhetta che riporta inciso il numero dell'esemplare e il proprietario del veicolo. Questa specifica versione era al tempo acquistabile solo online tramite il sito internet ufficiale della Toyota e poi successivamente anche dai concessionari per i modelli non venduti online al momento del lancio. La vettura era acquistabile solamente con un cambio manuale e l'unico allestimento degli interni comprendeva dei sedili sportivi bicolore rossoneri."}
{"id": "4164956", "revid": "767487", "url": "https://it.wikipedia.org/wiki?curid=4164956", "title": "Carlo Boselli", "text": " \nBiografia.\nRappresentante della Pirelli in Spagna, dopo un lungo periodo trascorso nel Paese iberico torn\u00f2 in Italia, lasci\u00f2 il precedente lavoro e divenne insegnante di lingua spagnola. Oltre all'incarico di professore, che mantenne per molti anni, fu anche traduttore per alcune case editrici milanesi e fu autore di svariate grammatiche e dizionari. \u00c8 stato insignito dell'ordine Alfonso XII."}
{"id": "4164962", "revid": "647919", "url": "https://it.wikipedia.org/wiki?curid=4164962", "title": "R\u00fcstem Pasha camii", "text": ""}
{"id": "4164964", "revid": "599013", "url": "https://it.wikipedia.org/wiki?curid=4164964", "title": "Suore francescane della Congregazione di Nostra Signora di Lourdes", "text": "Le Suore Francescane della Congregazione di Nostra Signora di Lourdes (in inglese \"Sisters of the Third Order Regular of Saint Francis of the Congregation of Our Lady of Lourdes\") sono un istituto religioso femminile di diritto pontificio: le suore di questa congregazione pospongono al loro nome la sigla O.S.F.\nStoria.\nLa congregazione fu fondata il 23 dicembre 1877 a Rochester, in Minnesota, da Alfreda Moess (1828-1899).\nL'istituto, aggregato all'Ordine dei Frati Minori dal 30 settembre 1906, ricevette il pontificio decreto di lode il 30 agosto 1912.\nNel 1963 le suore aprirono la loro prima missione in Colombia, poi altre in Per\u00f9.\nAttivit\u00e0 e diffusione.\nLe suore si dedicano a varie opere in campo educativo, assistenziale e sanitario.\nSono presenti negli Stati Uniti d'America, in Colombia e Cambogia; la sede generalizia \u00e8 a Rochester.\nAlla fine del 2008 la congregazione contava 276 religiose in 105 case."}
{"id": "4164965", "revid": "124123", "url": "https://it.wikipedia.org/wiki?curid=4164965", "title": "William Henry Sykes", "text": "Entr\u00f2 a far parte dell'armata di Bombay (ramo militare della Compagnia britannica delle Indie orientali) nel 1804, a 14 anni. Partecip\u00f2, sotto il comando di Lord Lakes, al primo assedio di Bharatpur, che si risolse con una battuta d'arresto dell'avanzata britannica. Tra il 1817 e il 1818, fu al comando di un reggimento indiano e partecip\u00f2 a numerose battaglie. A partire dall'ottobre del 1824, studi\u00f2, per conto del Governo di Bombay, la regione del Deccan.\nRitorn\u00f2 nel Regno Unito nel 1837 e ottenne la direzione della Compagnia. Nel 1857, divenne membro del Parlamento britannico per la citt\u00e0 di Aberdeen.\nNel 1858, venne eletto presidente della Royal Asiatic Society. Durante il tempo trascorso in India, Sykes raccolse un'importante collezione di animali che fece pervenire al Museo della Compagnia britannica delle Indie orientali. La maggior parte degli esemplari raccolti, tuttavia, \u00e8 andata perduta, a causa delle tecniche di conservazione poco efficaci.\nNegli annali della \"Zoological Society\" pubblic\u00f2 un elenco degli uccelli dell'altopiano del Deccan (1832), con il titolo \"Catalogue of Birds of the Rapotorial and Incessorial Orders Observed in the Dukhun\". Quest'opera \u00e8 stato il primo catalogo sistematico realizzato sugli uccelli dell'India. Nel corso della sua vita Sykes descrisse 56 specie nuove per la scienza e studi\u00f2 regolarmente i pesci della regione indiana."}
