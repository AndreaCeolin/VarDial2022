{"id": "3968520", "revid": "1543377", "url": "https://it.wikipedia.org/wiki?curid=3968520", "title": "Giro delle Fiandre 2012", "text": "Il Giro delle Fiandre 2012, novantaseiesima edizione della corsa e valida come evento dell'UCI World Tour 2012, si \u00e8 disputato il 1\u00ba aprile 2012 su un percorso di 256,9\u00a0km. \u00c8 stato vinto da Tom Boonen, che ha concluso in 6h04'28\".\nPercorso.\nL'edizione 2012 vede un percorso diverso da quello dell'edizione precedente: tra le differenze pi\u00f9 significative vi \u00e8 l'assenza del Muro di Grammont.\nInoltre diminuiscono i muri da affrontare - ridotti da 18 a 16 - ma aumentano di un paio di km i tratti sul ciottolato.\nCome di consueto la partenza \u00e8 stata fissata a Bruges. I muri pi\u00f9 importanti dell'edizione sono l'Oude Kwaremont, il Paterberg ed il Koppenberg, tutti con pendenze molto elevate (si raggiunge il 22% di pendenza sugli ultimi due).\nDopo aver superato l'ultimo muro mancheranno solamente 13\u00a0km al traguardo, fissato nella citt\u00e0 di Oudenaarde (a differenza delle edizioni precedenti, dove era fissato a Meerbeke).\nSquadre e corridori partecipanti.\nOltre alle squadre UCI ProTour, partecipano 7 squadre con licenza UCI Professional Continental Team.\nFavoriti.\nPartecipano i plurivincitori Tom Boonen (vinse nel biennio 2005-2006) e Stijn Devolder (vinse nel 2008 e nel 2009), Alessandro Ballan (vincitore dell'edizione 2007) e Fabian Cancellara (che vinse nel 2010).\nIl detentore Nick Nuyens non partecipa, quindi il n\u00ba 1 \u00e8 assegnato a Matteo Tosatto.\nI maggiori favoriti sono Tom Boonen, Fabian Cancellara, Thor Hushovd e Philippe Gilbert.\nResoconto degli eventi.\nDopo 22 chilometri parte la fuga giusta: Vladimir Isaj\u010dev, David Boucher, Maarten Tjallingii, Andreas Schillinger, Daniel Schorn, Pablo Lastras, Baptiste Planckaert, Gert Dockx, Anders Lund, Sven Vandousselaere, Massimo Graziato, Peio Bilbao, Tom Veelers, Tyler Farrar e Manuel Belletti.\nIl gruppo tirato da Omega Pharma-QuickStep, Radioshack-Nissan e GreenEDGE tiene sotto controllo la fuga, che non supera i 6 minuti. Tra maggiori favoriti, forano Peter Sagan, Terpstra e Lars Boom ma riescono a rientrare in gruppo. Lo stesso Boom, aiutato dal compagno Matti Breschel, cerca di alzare il ritmo della corsa a 66\u00a0km dall'arrivo, mettendo in difficolt\u00e0 diversi corridori tra i quali Boonen, che non era nelle prime posizioni. Dopo alcuni km, Cancellara, il maggior favorito della corsa assieme al belga Boonen, cade, ritirandosi dalla competizione. Rimedia una tripla frattura della clavicola che gli far\u00e0 saltare la Parigi-Roubaix della prossima settimana, corsa nella quale era nuovamente fra i favoriti. Passano pochi minuti e un altro dei possibili outsider, Sebastian Langeveld, si ritira dopo aver rimediato anch'esso una frattura alla clavicola sinistra: anche lui salter\u00e0 la Parigi-Roubaix, dove sarebbe stato tra gli outsider.\nLa Sky recupera i fuggitivi rimasti, con Boucher ultimo a rientrare nel plotone. Quando mancano meno di 40\u00a0km all'arrivo Sep Vanmarcke attacca sull'Oude Kwaremont seguito da Sylvain Chavanel e da Alessandro Ballan. I tre vengono ripresi e contrattaccano Juan Antonio Flecha, Luca Paolini e Vincent J\u00e9r\u00f4me. Il nuovo trio \u00e8 ripreso sul Paterberg: sul muro Johan Van Summeren cade provocando una frattura nel gruppo. Si avvantaggiano Boonen, Chavanel, Terpstra, Filippo Pozzato, Ballan, Jerome, Flecha, Paolini, Vanmarcke e Maksim Iglinskij, raggiunti in seguito dallo slovacco Peter Sagan, rimasto coinvolto nella precedente caduta.\nLa Sky guida il plotone e si riporta sui fuggitivi. Nell'ultimo giro sull'Oude Kwaremont, Ballan riesce a staccarsi dal plotone: gli unici a reagire allo scatto di Ballan sono Pozzato e Boonen.\nI tre riescono a guadagnare un discreto vantaggio sul gruppo e, nonostante alcuni attacchi da parte di Paolini e di Sagan, il terzetto arriva alla volata ristretta: Ballan tenta di anticipare la volata ma Boonen riesce a chiuderlo e a vincere davanti a Pozzato e allo stesso Ballan. Il gruppo, giunto a 38\" da Boonen, \u00e8 regolato da Van Avermaet. Dietro Sagan, Terpstra, Paolini, Thomas Voeckler, Breschel e Chavanel nei primi dieci.\nPer Boonen \u00e8 il terzo successo nel Giro delle Fiandre, ed \u00e8 la terza vittoria nel giro di un paio di settimane."}
{"id": "3968529", "revid": "92723", "url": "https://it.wikipedia.org/wiki?curid=3968529", "title": "Ivan Strini\u0107", "text": "Caratteristiche tecniche.\nTerzino sinistro, \u00e8 un mancino puro. Puntuale nel recupero di palloni e nella fase di marcatura, \u00e8 dotato di un rendimento costante e di eccellenti doti fisiche, tra cui forza e velocit\u00e0, nonch\u00e9 di un buon bagaglio tecnico. Pu\u00f2 giocare anche nel ruolo di centrocampista di sinistra.\nCarriera.\nClub.\nLe Mans 2 e Hrvatski Dragovoljac.\nCresciuto nell'Hajduk Spalato, ha giocato nel campionato francese nelle file della seconda squadra del Le Mans, in quarta serie. Tornato in patria, ha giocato una stagione in seconda serie con lo Hrvatski Dragovoljac in cui colleziona 22 presenze e un gol.\nHajduk Spalato e Dnipro.\nDopo l'esperienza con lo Hrvatski, fa ritorno all'Hajduk Spalato, dove in due stagioni conquista una coppa nazionale. Il suo esordio in massima serie avviene gi\u00e0 alla prima giornata nella gara contro lo Zadar, il 27 luglio 2008.\nFa il suo esordio nelle coppe europee il 17 luglio 2008 giocando contro il Birkirkara valida per la gara di andata del primo turno preliminare della Coppa UEFA 2008-2009. Due settimane pi\u00f9 tardi mise a segno la sua prima rete nelle competizioni europee, nella gara di ritorno. Per la sua prima rete nella massima serie croata bisogna, invece, attendere il 31 ottobre 2009, nella gara contro la Dinamo Zagabria quando segna il decisivo 2-1.\nA gennaio del 2011 passa con gli ucraini del Dnipro, con cui firma un contratto fino a gennaio del 2015. Il 6 marzo esordisce contro il Tavrija Sinferopoli, mettendo subito a segno una rete.\nEsperienze in Italia: Napoli, Sampdoria e Milan.\nScaduto il contratto con la societ\u00e0 ucraina, viene ingaggiato dal il 5 gennaio del 2015, firmando un contratto di 4 anni a circa 1,5 milioni di euro a stagione. Sceglie la maglia numero 3. Fa il suo esordio in maglia azzurra e in campionato il 18 gennaio 2015 nella gara in trasferta contro la Lazio, match poi finito 0-1 per la squadra partenopea. Quattro giorni dopo debutta anche in Coppa Italia nell'ottavo di finale vinto dagli azzurri ai calci di rigore contro l'Udinese.\nDopo due stagioni e mezza in Campania, 31 agosto del 2017 si trasferisce poi alla a titolo definitivo, firmando un contratto annuale con scadenza 30 giugno 2018 ed esordisce in blucerchiato nella trasferta sul campo del Torino del 17 settembre 2017. In seguito ad un positivo girone d'andata giocato da titolare, nel mese di febbraio del 2018 Strini\u0107 si accorda per trasferirsi a parametro zero al a fine stagione; il preaccordo gli costa la titolarit\u00e0 a vantaggio del compagno Murru, che gli viene di l\u00ec in avanti regolarmente preferito sino al termine del campionato.\nIl 2 luglio 2018 il suo trasferimento in rossonero viene infine ufficializzato e il terzino croato sigla un contratto triennale fino al 30 giugno 2021 con la societ\u00e0 meneghina. Sceglie la maglia numero 23. Durante il precampionato, il 18 agosto 2018, gli viene riscontrata una ipertrofia del muscolo cardiaco, che ne comporta la temporanea sospensione dall'attivit\u00e0 agonistica, alla quale viene poi dichiarato idoneo nel mese di novembre.. Torna ad essere convocato, il 12 gennaio 2019 nella partita di Coppa Italia vinta a Genova dai rossoneri per 2-0 contro la Sampdoria, ma sino alla fine della stagione non scende mai in campo.\nIl 26 agosto rescinde il proprio contratto con la societ\u00e0 rossonera. Il 1 Gennaio 2021, dopo essere rimasto svincolato per due anni, si ritira dal calcio giocato.\nNazionale.\nDopo aver collezionato presenze nella varie nazionali giovanili croate, fa il suo esordio con la nazionale maggiore il 19 maggio 2010 nell'amichevole contro l' vinta 1-0 dai croati. Da quel momento diventa uno dei titolari fissi della nazionale, con la quale disputa Euro 2012 dove gioca da titolare le 3 partite del girone fornendo anche un assist per Mario Mand\u017euki\u0107 nell'1-1 contro l'Italia. Salta i Mondiali 2014 per un infortunio.\nConvocato per il campionato d'Europa del 2016 in Francia, \u00e8 chiamato in nazionale anche per il campionato del mondo del 2018, in cui veste la maglia da titolare sino alla finale persa contro la Francia.\nStatistiche.\nPresenze e reti nei club.\n\"Statistiche aggiornate al 2 agosto 2018.\""}
{"id": "3968530", "revid": "110157", "url": "https://it.wikipedia.org/wiki?curid=3968530", "title": "Grande Fermeda", "text": "La Grande Fermeda (2.873 - detta anche \"Torre Fermeda\") \u00e8 una montagna del Gruppo delle Odle nelle Dolomiti. Si trova in provincia di Bolzano (Trentino-Alto Adige).\nViene chiamata cos\u00ec per distinguerla dalla Piccola Fermeda.\nCollocazione.\nSi trova a sud-ovest del Sass Rigais.\nSalita alla vetta.\nSi pu\u00f2 salire sulla montagna partendo dal Rifugio Firenze (2.037\u00a0m). La salita presenta dei passaggi di II e III grado."}
{"id": "3968540", "revid": "1494169", "url": "https://it.wikipedia.org/wiki?curid=3968540", "title": "Fermeda", "text": ""}
{"id": "3968548", "revid": "729019", "url": "https://it.wikipedia.org/wiki?curid=3968548", "title": "Albatros D.IV", "text": "L'Albatros D.IV fu un caccia biplano monoposto sviluppato dall'azienda tedesco imperiale Albatros Flugzeugwerke GmbH nei tardi anni dieci del XX secolo e rimasto allo stadio di prototipo.\nRealizzato essenzialmente come laboratorio volante per il motore Mercedes D.III sperimentale dotato di riduttore di velocit\u00e0 epicicloidale interposto all'elica, venne utilizzato nel periodo della prima guerra mondiale.\nStoria del progetto.\nDurante la prima guerra mondiale le esigenze di prevalere sul nemico rese necessaria una continua ricerca tecnologica in tutti i campi applicati agli armamenti. L'aviazione, in pieno sviluppo dopo la sua prima fase pionieristica, contava anche sulla disponibilit\u00e0 di unit\u00e0 motrici in grado di sviluppare potenze sempre maggiori, che consentiva di raggiungere sempre maggiori prestazioni in velocit\u00e0 massima e di salita, e che risultassero sempre pi\u00f9 parchi nei consumi al fine di aumentarne autonomia e raggio d'azione.\nUna delle soluzioni fu quella di utilizzare un cambio di velocit\u00e0 per permettere all'elica di girare ad una velocit\u00e0 diversa da quella del motore diminuendo quindi il regime di rotazione quando non era ritenuto pi\u00f9 necessario. La Daimler-Motoren-Gesellschaft che gi\u00e0 aveva avviato la produzione in serie del 6 cilindri in linea Mercedes D.III si accord\u00f2 con l'Albatros per fornire una cellula atta a sperimentare questa soluzione e l'azienda aeronautica avvi\u00f2 lo sviluppo di un modello che utilizzava la fusoliera del D.Va, la quale si differenziava solamente in modifiche minori nel bilanciamento del timone e nello stabilizzatore orizzontale, con la velatura del D.II e dove il motore trov\u00f2 spazio, al contrario della versione a presa diretta, rimanendo all'interno della struttura con evidenti vantaggi nella penetrazione aerodinamica.\nLe due previste mitragliatrici LMG 08/15 Spandau calibro 7,92 mm abbinate ad un sincronizzatore e sparanti attraverso il disco dell'elica non vennero mai installate nel velivolo.\nNel novembre 1916 venne emesso un ordine per tre esemplari, tuttavia solo un prototipo riusc\u00ec ad essere completato e portato in volo. Durante il periodo di prova il modello, identificato come da convenzione Idflieg D.IV, venne equipaggiato con una serie di eliche diverse per tipo, quantit\u00e0 di pale e dimensioni senza tuttavia trovare soluzione ad una congenita tendenza a produrre vibrazioni che risultavano eccessive e pericolose sia nella gestione del volo che nell'integrit\u00e0 strutturale del velivolo pregiudicandone anche le prestazioni. L'impossibilit\u00e0 di risolvere il problema determin\u00f2 l'abbandono dello sviluppo di motore e velivolo."}
{"id": "3968552", "revid": "107870430", "url": "https://it.wikipedia.org/wiki?curid=3968552", "title": "Ford Telstar", "text": "La Ford Telstar \u00e8 un'autovettura mid-size prodotta dalla Ford dal 1983 al 1999.\nIl contesto.\nLa Telstar \u00e8 stata venduta in Asia, Australasia ed Africa. Era paragonabile alla Ford Sierra, che era commercializzata in Europa, ed alla Ford Tempo, venduta in America. Venne progressivamente sostituita dalla Ford Mondeo.\nCome la pi\u00f9 piccola Ford Laser, la Telstar era basata su un modello prodotto in Giappone dalla Mazda, dato che tra le due case automobilistiche era stata sottoscritta una joint venture. Condivideva il pianale con le Mazda Capella/626, e le differenze con queste ultime erano confinate ad alcune caratteristiche esterne, alla cilindrata dei motori ed a talune specifiche. La prima serie, conosciuta anche come AR, \u00e8 stata lanciata nel 1983, e rimpiazz\u00f2 la Ford Cortina. A differenza della Cortina, o del modello successore, la Sierra, la Telstar era solo disponibile come berlina quattro porte e hatchback cinque porte (conosciuta come \"TX5\"). Comunque, dal 1988, venne commercializzata, in Giappone e Nuova Zelanda, la Telstar familiare cinque porte, che derivava dall'omologa 626.\nLa Telstar aveva montato il motore anteriormente ed era a trazione anteriore.\nA Taiwan la Telstar fu costruita localmente, ed in Malaysia rest\u00f2 in produzione fino ai primi anni 2000. Venne anche venduta a Hong Kong, a Singapore, in Indonesia, a Cipro e nelle Filippine.\nLa Telstar \u00e8 stata assemblata a Hiroshima (Giappone), a Homebush (Australia), in Nuova Zelanda, a Pretoria (Sudafrica) e, come gi\u00e0 riportato, a Taiwan\nLe vetture antenate furono la Ford Sierra in Sudafrica e la Ford Cortina negli altri mercati, mentre i modelli successori furono la Ford Corsair in Australia e la Ford Mondeo negli altri paesi.\nLa Telstar venne costruita su vari pianali. Le piattaforme utilizzate furono la \"Mazda GC\" (sulla Telstar AR/AS 1983-1987), la \"Mazda GD\" (sulla Telstar AT/AV 1987-1991), la \"Mazda GE\" (sulla Telstar AX/AY 1991-1997), la \"Mazda CG\" (sulla Telstar II 1994-1996) e la \"Mazda GF\" (sulla Telstar 1997-1999).\nLa prima serie (1983\u20131987).\nLa Ford introdusse la prima versione della serie iniziale della Telstar sul mercato giapponese nel 1983. Denominata AR, era basata sul pianale GC della Mazda e fu commercializzata solamente in versione berlina e hatchback. La trazione era anteriore.\nIn Australia, la Telstar riemp\u00ec lo spazio lasciato, nella gamma Ford, dalla Cortina, che fu in produzione fino al 1981. La Telstar AR venne prodotta in Australia dal maggio del 1983. Era offerto solamente un motore da 2 L di cilindrata, 94 CV di potenza e alimentazione a carburatore. Il modello possedeva diverse caratteristiche distintive, come ad esempio le sospensioni regolabili mediante pulsante e la strumentazione digitale (che non condivideva con la Mazda 626). La Telstar fu proclamata \u201cauto dell'anno\u201d dalla rivista specializzata australiana \"Wheels\" nel 1983.In Nuova Zelanda la Telstar, come la Laser, fu assemblata localmente dal 1983. Anche in Nuova Zelanda sostitu\u00ec la Cortina. La Telstar venne prodotta a Lower Hutt e pi\u00f9 tardi a Wiri, dove si assemblavano anche altri modelli Ford/Mazda. La prima generazione di Telstar era disponibile in Nuova Zelanda sia in versione berlina che hatchback. I motori disponibili erano due, entrambi a quattro cilindri, ed avevano una cilindrata di 1,6 L e 2 L. Comunque, l'assenza della versione familiare, in un mercato dove era presente una forte domanda di questo genere di automobili, costrinse la Ford ad introdurre la Sierra station wagon nel 1984, che era, inoltre, anche assemblata localmente. Come risultato di questo, in Nuova Zelanda fu uno dei pochi mercati, perlomeno tra quelli pi\u00f9 importanti, dove erano in vendita contemporaneamente sia la Telstar che la Sierra.\nI cambi disponibili erano due, manuale quattro o cinque rapporti e automatico a tre velocit\u00e0.\nNel 1985 venne lanciata sul mercato la nuova Telstar, che era il risultato di un restyling. La nuova sottoserie fu denominata AS. \nLa seconda serie (1987\u20131992).\nLa prima generazione di Telstar venne sostituita nel 1987 con una nuova serie (denominata AT), che era basata sul pianale GD della Mazda. Era anche disponibile la versione familiare, ma questa era costruita sulla piattaforma GV, sempre della Mazda. I motori ed i cambi erano i medesimi di quelli delle versioni berlina e hatchback.\nSulla Telstar prodotta in Australia l'iniezione era montata di serie, sebbene l'assemblaggio di questa serie nel Paese oceanico fu di breve durata, dato che la Telstar fu sostituita dalla Ford Corsair nel 1989.Nel 1990 l'AT venne sostituita da una nuova sottoserie rivista, l'AV.\nLa Corsair era semplicemente la versione rivista della Nissan Pintara, dato che le due case automobilistiche condividevano i modelli all'interno del piano Button. Nella gamma Ford i due modelli erano venduti in contemporanea, e questa situazione continu\u00f2 fino al 1992, cio\u00e8 fino all'introduzione della terza generazione della Telstar. Tra il 1989 ed il 1992, la Telstar fu disponibile in Australia solamente in versione TX5 hatchback ad alte prestazioni.\nIn Nuova Zelanda, comunque, la gamma rimase immutata e la Nissan Pintara era disponibile come versione rimarchiata (Nissan Bluebird). Nonostante l'omonimia, non c'era continuit\u00e0 tecnica con la Bluebird venduta in altre nazioni.\nLa terza serie (1991\u20131995).\nDopo l'introduzione della Mazda 626, che era basata sulla piattaforma GE, la Ford introdusse la versione della Telstar che era costruita sul medesimo pianale, l'AX. \nQuando termin\u00f2 la produzione in Australia della Nissan Pintara (1992), venne anche interrotto l'assemblaggio della Ford Corsair, e quindi la Telstar AX, che era interamente importata dal Giappone, divent\u00f2 ancora una volta il modello offerto dalla Ford per il mercato delle mid-size. Questo modello venne votato nel 1992 dalla rivista specializzata \"Wheel\" come \u201cauto dell'anno\u201d. Gli allestimenti offerti erano \"LX\", \"GLX\", \"Ghia\" e \"GT\". La versione \"GT\" \u00e8 stata anche disponibile in edizione speciale dal 1991 al 1992. Al top della gamma della Telstar era possibile avere le quattro ruote sterzanti. La Telstar fu rimpiazzata in Australia dalla Ford Mondeo nel 1995.\nIn Nuova Zelanda la Telstar AX fu lanciata nel 1995 come in Australia, e fu commercializzata in versione berlina e hatchback. I motori offerti avevano una cilindrata di 1,8 L, 2 L e 2,5 L. Quest'ultimo era un V6, mentre i primi due erano a quattro cilindri. La versione familiare della precedente generazione di Telstar continu\u00f2 ad essere prodotta localmente (come la Mazda 626), mentre la serie precedente della berlina venne offerta alla base della gamma come \"Telstar Orion\". Quando le prime Mondeo vennero vendute all'estero, la Ford della Nuova Zelanda offr\u00ec la \"Telstar Contour\" e la \"Telstar Mystique\", le quali presero il nome, rispettivamente, dai modelli americani con marchi Ford e Mercury che si basavano sulla base meccanica della Mondeo. Fu venduta localmente anche una versione ad alte prestazioni con motore V6, conosciuta come \"Telstar Radisich\", che prendeva il nome dal pilota Paul Radisich. L'assemblaggio locale della Telstar cess\u00f2 nel 1997, quando venne chiuso lo stabilimento Ford-Mazda di Auckland. Il modello venne sostituito dalla Mondeo prodotta in Belgio. La Telstar \u00e8 stata tra i modelli pi\u00f9 popolari in Nuova Zelanda.\nIn Sudafrica la Telstar fu rimpiazzata dalla Ford Sierra nel 1993, essendo prodotta localmente dalla Samcor insieme alla Mazda 626. Come in Nuova Zelanda, anche in Sud Africa vennero offerte la \"Telstar Contour\" e la \"Telstar Mystique\". Nel 1998 la Telstar fu rimpiazzata dalla Mondeo, che fu pi\u00f9 tardi interamente importata. \nLa quarta serie (1994\u20131997).\nDal 1994 al 1996 venne prodotta in Giappone una serie speciale di Telstar, la \"Telstar II\", che era basata sul pianale CG della Mazda ed era in vendita insieme alla Mazda Capella.\nLa quinta serie (1997\u20131999).\nL'ultima generazione di Telstar, che era basata sul pianale GF della Mazda, fu lanciata sul mercato nel 1997. Venne venduta solo in Giappone, dato che la Ford, in Asia e nel Pacifico, commercializz\u00f2 la Mondeo, che era della stessa categoria. Questa serie di Telstar venne ritirata dal mercato nel 1999, quando la Ford cerc\u00f2 di differenziarsi dalla produzione Mazda, concentrandosi sui modelli Ford europei ed americani. La Telstar fu brevemente disponibile con il sistema a quattro ruote sterzanti della Mazda."}
{"id": "3968553", "revid": "729019", "url": "https://it.wikipedia.org/wiki?curid=3968553", "title": "Savannah Gold", "text": "Biografia.\nSavannah perse tragicamente entrambi i genitori all'et\u00e0 di 12 anni. Insieme al fratello Richard, fu affidata ad una famiglia adottiva. Ha cominciato ad esibirsi in pellicole hard all'et\u00e0 di 19 anni, facendosi accreditare, per i primi film, con il suo nome battesimale.\nDurante il corso della sua carriera, la Heck si \u00e8 anche esibita in scene di sesso anale, penetrazione doppia e lesbo softcore. Il 17 novembre 2006, ha vinto il premio BGAFD \"Best Female\" agli UK Adult Film Awards, festival britannico dell'industria del cinema per adulti. Nel 2009, invece, ha ricevuto una nomination per \"Best Group Sex Scene\" agli AVN Awards, senza, tuttavia, vincere. Savannah ha anche lavorato in diversi programmi televisivi negli Stati Uniti e in Inghilterra, e ha avuto esperienze in alcune trasmissioni radiofoniche.\nCome attrice pornografica, ha girato scene con le maggiori compagnie dell'industria hard, tra le quali: Hustler, Brazzers, BangBros, Anabolic, Reality Kings, Evil Angel, New Sensations, Digital Sin e Red Light District. Oltre alla sua attivit\u00e0 come pornostar, la Heck ha parallelamente lavorato come escort, a Londra, avendo firmato un contratto esclusivo con l'agenzia Bluebird.\nMorte.\n\u00c8 deceduta il 11 dicembre 2011 a causa di un aneurisma cerebrale, come conseguenza di un'operazione chirurgica malriuscita, e non di un abuso di alcol, come inizialmente dichiarato da alcune fonti non ufficiali. La salma dell'attrice \u00e8 stata cremata solo il giorno 13 dicembre, presso l'Islington Crematorium di East Finchley, Londra.\nVita privata.\nNel luglio del 2010, un uomo, tale Shoduil Islam, ha cercato di ucciderla nella sua residenza londinese. L'aggressore ha cercato di strangolarla, procurandole una profonda ferita alla gola. I soccorsi arrivarono grazie ai vicini di casa, i quali, allarmati dalle urla, chiamarono la polizia. La ragazza fu trovata in un lago di sangue, nuda, sul pavimento dell'abitazione e trasportata immediatamente all'ospedale. L'uomo, dopo aver confessato di essere entrato in casa della Heck con la sola intenzione di effettuare una rapina, \u00e8 stato condannato a 8 anni di carcere.\nFu sposata, per un breve periodo, con il pornoattore Danny Mountain."}
{"id": "3968565", "revid": "46931", "url": "https://it.wikipedia.org/wiki?curid=3968565", "title": "Prefettura di Lhasa", "text": ""}
{"id": "3968566", "revid": "767487", "url": "https://it.wikipedia.org/wiki?curid=3968566", "title": "Distretto di Chengguan (Lhasa)", "text": "Chengguan (; ; ) \u00e8 il distretto della prefettura-citt\u00e0 di Lhasa nella Regione Autonoma del Tibet.\nNel 1999 il distretto contava 138.267 abitanti per una superficie totale di 525\u00a0km\u00b2. Il suo nome significa letteralmente \"distretto del passo cittadino\", riferendosi alla sua posizione, incastonata tra due catene montuose."}
{"id": "3968570", "revid": "599013", "url": "https://it.wikipedia.org/wiki?curid=3968570", "title": "Distretto di Chengguan", "text": ""}
{"id": "3968571", "revid": "101175", "url": "https://it.wikipedia.org/wiki?curid=3968571", "title": "Alexander Barros", "text": ""}
{"id": "3968574", "revid": "599013", "url": "https://it.wikipedia.org/wiki?curid=3968574", "title": "Gamaliel II", "text": "Gamaliel fu nominato circa 10 anni dopo la distruzione, verso l'80 Gamaliel II era figlio di Shimon ben Gamliel, uno degli uomini pi\u00f9 importanti di Gerusalemme durante la Prima guerra giudaica contro i romani, e nipote di Gamaliel I. Per distinguerlo da quest'ultimo, viene spesso citato come Gamliel di Yavne.\nStoria.\nA Yavne, durante l'assedio di Gerusalemme, gli scribi della scuola di Hillel trovarono rifugio su permesso di Vespasiano. Nacque cos\u00ec un nuovo centro giudaico, sotto la guida dell'anziano Jochanan Ben Zakkai, una scuola che eredit\u00e0 l'eredit\u00e0 del sinedrio gerosolimitano. Gamaliel II fu il successore di Johanan ben Zakkai, e diede una grande spinta al rafforzamento e alla riunificazione del Giudaismo, che aveva perso le sue basi con la distruzione del Secondo Tempio e con la perdita della sua autonomia politica. L'azione di Gamaliel pose anche fine allo scisma tra leader spirituali che aveva visto gli scribi dividersi in due scuole, le poi chiamate Hillel e Shammai, e diede forza alla sua autorit\u00e0 in quanto presidente della pi\u00f9 importante assemblea giudaica. Quest'ultimo obbiettivo venne perseguito con tenacia e spesso autoritarismo. Fece ci\u00f2, come lui stesso disse, non per il suo onore o quello della sua famiglia, ma per non lasciare che le divisioni prevalessero in Israele.\nLa posizione di Gamaliel fu riconosciuta anche da Roma. Verso la fine del regno di Domiziano (95 d.C. ca.) Gamaliel si rec\u00f2 a Roma in compagnia di alcuni tra i pi\u00f9 importanti esponenti della scuola di Javneh, per evitare ulteriori azioni dannose da parte dei romani nei confronti della popolazione ebraica. Molti interessanti particolari di questo viaggio sono giunti fino a noi. L'impressione che Gamaliel e i suoi compagni ebbero di Roma fu quella di una citt\u00e0 di enorme potenza, ed essi piansero pensando alla loro Gerusalemme in rovina. A Roma, cos\u00ec come a casa, Gamaliel ebbe l'occasione di difendere il Giudaismo in dispute con i pagani, e anche con i cristiani. C'\u00e8 addirittura un aneddoto riguardante una causa in cui Gamaliel fu di fronte a un giudice cristiano, ebreo convertito, e in cui egli cit\u00f2 il Vangelo secondo Matteo.\nOpinioni.\nRabbu Gamaliel II invit\u00f2 Simeon ha-Pakoli a redigere una nuova versione dell'Amidah e la rese una lettura obbligatoria per tutti. Essa andava recitata tre volte al giorno. Inoltre, egli spron\u00f2 Shmuel Hakatan a scrivere un paragrafo aggiuntivo contro gli eretici e le spie.\nGamaliel fu amico di molti non-ebrei, ed era cos\u00ec devoto al suo schiavo Tavi da piangerlo, alla sua morte, come un membro della sua famiglia.\nEgli amava inoltre discutere sul senso di passi biblici con altri studiosi e predicava molto bene. Cos\u00ec diceva riguardo al passo 13-18 del Deuteronomio: \"Cos\u00ec come tu agisci in maniera misericordiosa, cos\u00ec Dio sar\u00e0 misericordioso con te.\" Gamaliel mor\u00ec prima che l'insurrezione contro Traiano portasse nuovo sconquasso in Israele. Durante il suo funerale, seguendo un uso antico, vennero bruciati beni materiali per settanta mine. Gamaliel stesso aveva disposto che il suo corpo venisse avvolto nel sudario pi\u00f9 semplice possibile. Con ci\u00f2, egli sperava di evitare le stravaganze al tempo connesse ai riti funebri e cos\u00ec avvenne. Il suo esempio divenne la regola e divenne uso anche commemorarlo nelle formule consolatorie rivolte alle familiari del morto. Il figlio di Gamaliel, Shimon ben Gamaliel II, molto dopo la morte del padre, e dopo le persecuzioni di Adriano, eredit\u00f2 il suo incarico, che da allora in poi si trasmise da padre in figlio.\nLa filosofia di Rabbi Gamaliel fu: \"Chiunque dimostra piet\u00e0 verso gli altri, ricever\u00e0 piet\u00e0 da Dio; chiunque non lo faccia, non la ricever\u00e0.\"\nControversie.\nGamaliel fu un leader controverso. Scomunic\u00f2 suo cognato, Eliezer ben Hurcanus. In una disputa circa il calendario, Gamaliel umili\u00f2 Rabbi Joshua ben Hananiah e questo condusse a delle rivolte contro il ruolo all'interno del Sinedrio proprio di Gamaliel. Il Sinedrio allora nomin\u00f2 Eleazar ben Azariah nuovo Nasi, ma defin\u00ec il suo ruolo come Av Bet Din, ovvero l'equivalente di un coreggente, mentre ritornava gli antichi poteri a Gamaliel."}
{"id": "3968575", "revid": "717966", "url": "https://it.wikipedia.org/wiki?curid=3968575", "title": "Gamaliele II", "text": ""}
{"id": "3968576", "revid": "717966", "url": "https://it.wikipedia.org/wiki?curid=3968576", "title": "Rabban Gamaliel II", "text": ""}
{"id": "3968577", "revid": "717966", "url": "https://it.wikipedia.org/wiki?curid=3968577", "title": "Gamliel II", "text": ""}
{"id": "3968584", "revid": "287451", "url": "https://it.wikipedia.org/wiki?curid=3968584", "title": "Scirea Cup", "text": ""}
{"id": "3968593", "revid": "22475", "url": "https://it.wikipedia.org/wiki?curid=3968593", "title": "Il Folklore d'Italia", "text": "Il volume Il Folklore d'Italia - Guida dei Gruppi Folklorici Italiani \u00e8 un annuario che come suggerisce il sottotitolo, va utilizzato come guida, per gli interessati, al variegato e vasto mondo del folclore italiano.\nContenuto.\nL'annuario, che viene presentato in occasione del 150\u00ba anniversario dell'Unit\u00e0 d'Italia, contiene:"}
{"id": "3968594", "revid": "767487", "url": "https://it.wikipedia.org/wiki?curid=3968594", "title": "Contea di Lh\u00fcnzhub", "text": "Lh\u00fcnzhub (; ) \u00e8 una contea cinese della prefettura di Lhasa nella Regione Autonoma del Tibet. Il capoluogo \u00e8 la citt\u00e0 di Lh\u00fcnzhub. Nel 1999 la contea contava 54.417 abitanti per una superficie totale di 4512\u00a0km\u00b2.\nSi trova nel Tibet centrale, nella valle di Po Peng, a 65\u00a0km a nord est di Lhasa. La contea \u00e8 stata istituita nel 1857.\nGeografia fisica.\nTerritorio.\nIl corso d'acqua principale \u00e8 il fiume Lhasa che fluisce attraverso la valle del Po Peng, con un'altitudine media di 3860 metri. La contea \u00e8 attraversata dalla catena montuosa di Nyenchen Tanglha che prosegue per circa 600 chilometri da ovest a est attraversando la prefettura di Lhasa.\nClima.\nLh\u00fcnzhub ha un clima fresco e asciutto con una temperatura annuale che varia in media tra 2,9 e 5,8 gradi; Catastrofi naturali come inondazioni, frane, siccit\u00e0, grandine, valanghe, sono comuni.\nSociet\u00e0.\nReligione.\nLh\u00fcnzhub \u00e8 una contea religiosa con un totale di 37 templi e 1055 tra monaci e monache (nel 2003) principalmente buddisti tibetani.\nNella contea \u00e8 situato il monastero di Reting, costruito nel 1056 da Dromtompa (1005-1064), ex sede della scuola di buddismo di Kadampa. Nel 1240 i Mongoli fecero poi irruzione nel monastero e nel 1397 Tsongkhapa riform\u00f2 la scuola di Kadampa trasformandola nella setta Gelug. La grande rivoluzione culturale provoc\u00f2 infine gravi danni al monastero ma negli anni duemila sono stati intrapresi notevoli progetti di ricostruzione.\nGeografia antropica.\nCentri abitati.\nA partire dal 2000, la contea di Lh\u00fcnzhub ha giurisdizione su una citt\u00e0 (Lh\u00fcnzhub) e 9 comuni.\nEconomia.\nLh\u00fcnzhub \u00e8 una contea agricola di grandi dimensioni, con circa un terzo della superficie coltivata della prefettura di Lhasa. Si allevano tutti i tipi di bestiame in particolare yak, pecore, capre e cavalli.\nNel 2004 la contea ha capitalizzato 350 milioni di yuan nel prodotto interno lordo, con 2.649 yuan pro capite per agricoltore. Nel 2007, l'economia era cresciuta del 17%, con un PIL di 562 milioni di yuan. 190,672 milioni di yuan sono stati investiti nella contea nel 2003 in progetti di costruzione.\nLe colture principali producono orzo, frumento, colza e verdura, con un potenziale totale di 120 milioni di chilogrammi di grano. Le risorse minerarie principali sono piombo, zinco, barite, carbone, gesso. La fauna comprende cervi, gru dal collo nero, polli, anatre, fagiani e la gazzella grigia mongola.\nCi sono due stazioni idroelettriche nella contea; il lago artificiale di Hutoushan si trova verso sud. L'industria della ceramica ha una lunga storia e molte persone sono attive nella produzione di pentolame e vasellame. Sono state istituite anche mostre artigianali.\nLa contea ha tre principali autostrade e l'autostrada n\u00b0 12 ha una lunghezza totale di oltre 260\u00a0km. Nel 2003, la contea disponeva di 55 istituzioni mediche tra cui un ospedale con 70 posti letto."}
{"id": "3968600", "revid": "1632387", "url": "https://it.wikipedia.org/wiki?curid=3968600", "title": "Jean Porter", "text": "Biografia.\nAttrice bambina, cominci\u00f2 la carriera cinematografica nel 1936, all'et\u00e0 di 11 anni. Nel 1938 ebbe il ruolo della piccola Becky in \"Le avventure di Tom Sawyer\". \nNella sua carriera, ha girato una quarantina di film e ha poi lavorato anche per la televisione. \nNel 1946 incontr\u00f2 il regista Edward Dmytryk, che sposer\u00e0 nel 1948."}
{"id": "3968608", "revid": "1573940", "url": "https://it.wikipedia.org/wiki?curid=3968608", "title": "Lh\u00fcnzhub", "text": "Lh\u00fcnzhub () \u00e8 una citt\u00e0 della prefettura di Lhasa nella Regione Autonoma del Tibet. \u00c8 il capoluogo della contea di Lh\u00fcnzhub."}
{"id": "3968609", "revid": "287204", "url": "https://it.wikipedia.org/wiki?curid=3968609", "title": "Lhunzhub", "text": ""}
{"id": "3968610", "revid": "298229", "url": "https://it.wikipedia.org/wiki?curid=3968610", "title": "Harry Reynolds", "text": ""}
{"id": "3968613", "revid": "793215", "url": "https://it.wikipedia.org/wiki?curid=3968613", "title": "Museo di Piana delle Orme", "text": "Il Museo di Piana delle Orme \u00e8 un parco-museo in provincia di Latina contenente circa 50000 reperti distribuiti in molti padiglioni secondo molteplici temi contestualizzati con il territorio che vanno dallo Sbarco di Anzio durante la Seconda guerra mondiale alla bonifica dell'Agro Pontino .\nCaratteristiche.\nIl Museo, privato, nasce nel 1997 dalla collezione di Mariano De Pasquale (1938-2006) \nimprenditore, fondatore e proprietario di un'azienda di floricultura .\nAll'interno di 16 padiglioni da 1500 metri quadri ognuno, disposti su due file, sono stati raccolti migliaia di pezzi che testimoniano non solo il recente passato bellico ma anche la cultura contadina. Si tratta di una moltitudine di reperti tra i pi\u00f9 disparati: giocattoli, strumenti di lavoro, oggetti di vita quotidiana, trattori e idrovore utilizzate per la bonifica e dopo la bonifica, tram, auto, moto, armi e mezzi militari come aerei, carri armati, elicotteri, jeep, fucili, proiettili, divise, etc... Ogni padiglione affronta un particolare tema attraverso specifiche ricostruzioni didattiche ricche di animazioni ed effetti sonori. Allestimenti scenografici, organizzati in diorami in scala 1:1, sono volutamente privi di barriere tra gli oggetti esposti e il visitatore. Spalle all'entrata, la fila di destra dei padiglioni espone i temi bellici relativi alla seconda guerra mondiale in cui \u00e8 rimasta coinvolta l'Italia e il Lazio, quella di sinistra invece i temi dedicati all'agricoltura e alla vita quotidiana in tempo di pace .\nPolo Aereo-Navale.\nNuova area all'aperto che ospita mezzi aerei e navali storici appartenenti all'Aeronautica Militare e alla Guardia di Finanza. Tra questi il pattugliatore marittimo Antisom Lockheed PV-2 \"Harpoon\", unico velivolo di tale tipo in Europa, e la vedetta veloce V.4001 \"Drago\".\nIl \"Paperino\" conteso.\nPrestigiosa acquisizione del Museo \u00e8 stata quella del carro armato statunitense M4 Sherman modificato appositamente per le operazioni di sbarco in Italia e in Normandia. Il modello Sherman DD fu soprannominato \"Paperino\" a causa di una fantasiosa interpretazione dell'acronimo con la doppia consonante . \nIl mezzo era anfibio ma per una collisione durante la manovra di sbarco nell'ottobre del 1943, sub\u00ec danni al sistema di galleggiamento e affond\u00f2 provocando la morte del pilota, Walter Kumecki, seppellito poi, come tanti altri, nel Cimitero americano di Nettuno. Il 18 maggio del 2002, il carro armato viene recuperato su iniziativa di Mariano De Pasquale che finanzia l'operazione con 20000 euro. Il mezzo era stato individuato nel 1998 da alcuni sub salernitani , nel Golfo di Salerno, a due miglia dalla costa di Paestum e alla profondit\u00e0 di 24 metri .\nNel 2000 l\u2019U.S. Navy aveva tentato il recupero ma il tentativo era fallito .\nIl De Pasquale dopo il successo dell'operazione da lui finanziata, trasfer\u00ec il reperto nel suo Museo e lo sottopose a difficili operazioni di restauro. Del modello recuperato erano stati prodotti, tra il 1943 e il 1944, 693 esemplari: attualmente al mondo ne risultano solo altri due, uno in Inghilterra e l'altro in Francia. Grazie alla passione per la storia dell\u2019Associazione Culturale AR.CO. , dei titolari, dei dirigenti e dei collaboratori del Museo e grazie anche al The Tank Museum di Bovington in Inghilterra che ha fornito i piani costruttivi e i particolari del modello, sostituite con ricambi originali parti del motore, smontati e ripristinati ingranaggi e meccanismi di movimento, in 6000 ore di lavoro, sono stati riparati sia i danni causati dalla collisione sia quelli dovuti alla prolungata permanenza in mare, finch\u00e9 il mezzo, caso unico tra i tre sopravvissuti, \u00e8 diventato perfettamente funzionante.\nLo Sherman DD doveva costituire l'arma segreta nello sbarco in Normandia del 1944. Per questo fu \"testato\" nel golfo di Salerno dal generale Dwight Eisenhower, futuro presidente degli Stati Uniti. \nDopo il recupero sono iniziate le contese legali. Il valore del reperto per\u00f2 non \u00e8 stato chiaro subito a tutti, tant'\u00e8 che la Sopraintendenza, pur sollecitata, in un primo tempo non ritenne di doversene occupare. Solo dieci anni dopo, ammettendo l'errore, ha citato in giudizio il Museo di Piana delle Orme, rivendicando il diritto di propriet\u00e0.\nLa citt\u00e0 di Salerno che nel 2012 ha inaugurato un proprio Museo dello sbarco, rivendicava per s\u00e9 il reperto. . Nel 2016, dopo due gradi di giudizio sfavorevoli al Museo di Piana delle Orme, il \"Paperino\" sembrava dovesse cambiare sede . Tuttavia sia per il ricorso presentato sia per una petizione accolta dal ministro Dario Franceschini, pur essendo stata riconosciuta la propriet\u00e0 dello Stato, il bene viene affidato ufficialmente al Museo che gi\u00e0 lo custodiva .\nOltre al \"DD\" nel museo ci sono altri tre Sherman ordinari che a volte sono usati per scopi cinematografici come nel film La vita \u00e8 bella con protagonista Roberto Benigni. \nPosizione.\nIl museo \u00e8 situato all'interno di un omonimo parco agrituristico dove \u00e8 anche possibile vedere, contestualmente al percorso museale, pavoni, conigli, pony ed altri animali. "}
{"id": "3968614", "revid": "1543377", "url": "https://it.wikipedia.org/wiki?curid=3968614", "title": "Charles Mansfield", "text": "\u00c8 famoso per avere isolato il benzene e il toluene dal catrame e per avere sintetizzato il nitrobenzene facendo reagire benzene e acido nitrico. \u00c8 stato inoltre un riformatore sociale.\nBiografia.\nFrequent\u00f2 il college Clare Hall dell'Universit\u00e0 di Cambridge, dove ottenne il baccellierato nel 1846.\nA partire dal 1847 frequent\u00f2 il Royal College of Chemistry, che a quei tempi era diretto da August Wilhelm von Hofmann. Nello stesso anno, durante i suoi studi per conto di August Wilhelm von Hofmann, isol\u00f2 il benzene e il toluene attraverso distillazione frazionata del catrame.\nNel 1848 fond\u00f2 il Movimento Socialista Cristiano (CSM) assieme a John M. Ludlow e altri. Nello stesso anno prese parte alla fondazione del South Paddington Working Men\u2019s College.\nNel 1855 pubblic\u00f2 \"Theory of Salts\", dove proponeva un metodo di classificazione degli elementi chimici.\nIl 17 febbraio del 1855, in seguito ad un incidente in laboratorio, rimase ustionato assieme al suo assistente, e a causa delle ustioni riportate morirono entrambi dopo alcuni giorni."}
{"id": "3968618", "revid": "290948", "url": "https://it.wikipedia.org/wiki?curid=3968618", "title": "Charles Blachford Mansfield", "text": ""}
{"id": "3968619", "revid": "123811799", "url": "https://it.wikipedia.org/wiki?curid=3968619", "title": "Norma penale in bianco", "text": "La cosiddetta norma penale in bianco nell'ordinamento giuridico italiano \u00e8 quella norma giuridica caratterizzata dal fatto di essere composta da un precetto indeterminato e una sanzione, invece, determinata, a differenza delle normali norme di legge composte da precetto e sanzione determinati.\nNomenclatura.\nIl sintagma \"precetto\" indica il comportamento vietato dalla norma, mentre la \"sanzione\" \u00e8 la conseguenza della violazione del precetto (c'\u00e8 anche dottrina dove rispettivamente precetto e sanzione vengono pi\u00f9 comunemente chiamati anche precetto primario e precetto secondario).\nRapporto con la riserva di legge.\nUna norma penale in bianco, richiamando, in funzione integrativa, atti normativi di rango non primario, contrasta col principio della riserva di legge. \nUn esempio di norma penale in bianco \u00e8 l'articolo 5, insieme all'articolo 1 comma 1 della legge n. 818/1984, che prevedeva la sanzione penale dell'inosservanza dell'obbligo di richiedere o di rinnovare il certificato di prevenzione incendi in capo ai soggetti titolari di una delle attivit\u00e0 di cui ad un decreto ministeriale, gi\u00e0 emanato e successivamente modificato, rimettendo ad un atto normativo regolamentare la scelta stessa dei soggetti obbligati.\nNon sono norme penali in bianco, invece, le previsioni che sanzionano l\u2019inosservanza di atti amministrativi contenenti prescrizioni concrete e individuali, laddove l\u2019atto amministrativo, effettivamente emesso, si limita ad integrare un elemento costitutivo della fattispecie astratta di reato, nella specie costituente un presupposto della condotta o del fatto: infatti, va sottolineato come la prescrizione emanata di volta in volta non rappresenti una norma cos\u00ec come la descrizione del tipo di illecito non riceve dal provvedimento alcuna integrazione astratta. Il tipo di reato \u00e8 descritto dalla legge e quanto meno sotto il profilo delle fonti di produzione, la norma \u00e8 corretta, al pari delle previsioni che sanzionano determinate attivit\u00e0 svolte senza le dovute autorizzazioni amministrative. Si tratta di previsioni che per tutelare importanti beni giuridici sostanziali sanzionano penalmente l\u2019inosservanza delle prescrizioni dell\u2019autorit\u00e0 che di quei beni si occupano: in definitiva, vengono tutelati i cosiddetti beni giuridici funzionali, cio\u00e8 l\u2019insieme di quelle funzioni di controllo e regolamentazione di determinate attivit\u00e0 o settori della vita collettiva, in capo all\u2019autorit\u00e0 pubblica. \u00c8 norma in bianco l\u2019articolo 650 del codice penale italiano Non \u00e8 norma in bianco l\u2019articolo 28 comma 4 dello Statuto dei lavoratori che sanziona il datore di lavoro che non ottempera al decreto pretorile o alla sentenza pronunciata nel giudizio di opposizione nell\u2019ambito di un procedimento di repressione nella condotta antisindacale."}
{"id": "3968622", "revid": "119813989", "url": "https://it.wikipedia.org/wiki?curid=3968622", "title": "Naismith College Coach of the Year", "text": "Il premio Naismith College Coach of the Year \u00e8 il premio conferito dall'Atlanta Tipoff Club al miglior allenatore o allenatrice del campionato di NCAA Division I maschile e femminile. Il premio \u00e8 intitolato a James Naismith, l'inventore della pallacanestro."}
{"id": "3968624", "revid": "767487", "url": "https://it.wikipedia.org/wiki?curid=3968624", "title": "Gloria Hope", "text": "Biografia.\nNata a Pittsburgh, in Pennsylvania, nel 1901, Gloria Hope crebbe a Newark, nel New Jersey dove comp\u00ec i suoi studi.\nVita privata.\nIl 30 giugno 1921, l'attrice si spos\u00f2 con l'attore Lloyd Hughes (1897-1958), conosciuto sul set del film \"Tess of the Storm Country\". La coppia ebbe due bambini, Donald e Isabel.\nMorta il 29 ottobre 1976 a Pasadena, Gloria Hope \u00e8 sepolta al Forest Lawn Memorial Park di Glendale."}
{"id": "3968627", "revid": "124537205", "url": "https://it.wikipedia.org/wiki?curid=3968627", "title": "Studi sul Settecento Romano", "text": "Studi sul Settecento Romano \u00e8 una rivista annuale di storia dell'arte, dedicata in particolare all'approfondimento delle espressioni artistiche ed architettoniche a Roma nel corso del XVIII secolo.\n\u00c8 stata fondata nel 1985 da Elisa Debenedetti ed \u00e8 pubblicata sotto l'egida della Sapienza - Universit\u00e0 di Roma, della Fondazione Marco Besso e del Centro studi sulla cultura e l'immagine di Roma. Edita sino al 2012 dalla casa editrice Multigrafica, poi Bonsignori, esce oggi per i tipi della Quasar di Roma.\nLa rivista si occupa, attraverso un lavoro di ricerca documentaria, della totalit\u00e0 dei fenomeni culturali in Roma dalla fine del Seicento all'inizio dell'Ottocento. Singole tematiche sono trattate in uno o pi\u00f9 volumi.\nTra i collaboratori della rivista sono Aloisio Antinori, Rosario Assunto, Maria Giulia Barberini, Mario Bevilaqua, Giovanni Carbonara, Bruno Contardi, Giovanna Curcio, J\u00f6rg Garms, Carlo Gasparri, Alvar Gonz\u00e1lez-Palacios, Christina Herrmann Fiore, Elisabeth Kieven, Tommaso Manfredi, Olivier Michel, Jennifer Montagu, Martin Olin, Susanna Pasquali, Sergio Pace, Orietta Pinelli, Simonetta Prosperi Valenti Rodin\u00f2, Steffi R\u00f6ttgen, Claudio Varagnoli, John Wilton-Ely."}
{"id": "3968628", "revid": "767487", "url": "https://it.wikipedia.org/wiki?curid=3968628", "title": "Mia moglie ci prova", "text": "Mia moglie ci prova (\"Critic's Choice\") \u00e8 un film commedia del 1963, diretto da Don Weis, con protagonisti Bob Hope e Lucille Ball.\nTrama.\nDopo aver divorziato dalla prima moglie, l'attrice Ivy London, il critico teatrale Parker Ballantine si \u00e8 risposato con Angela Orr, portando a vivere con s\u00e9 anche suo figlio John, avuto dal primo matrimonio.\nParker \u00e8 molto pi\u00f9 contento quando pu\u00f2 stroncare gli spettacoli di Broadway, piuttosto che scriverne recensioni positive. Ed infatti non ha remore a bocciare lo spettacolo interpretato dalla sua ex moglie Ivy London.\nAngela passa il tempo cercandosi degli hobby, dalla pittura alla tessitura di tappeti, che per\u00f2 abbandona dopo poco tempo. Decide cos\u00ec di mettersi a scrivere una commedia teatrale intitolata \"Sisters Three\", che racconta le vicende della sua famiglia.\nAngela porta a termine l'opera e vorrebbe farla rappresentare in palcoscenico, contro il parere del marito, che ne ha letto il copione giudicandolo di pessima qualit\u00e0. L'attraente Dion Kapakos invece ci crede e si offre come regista dello spettacolo.\nDurante le prove tra Angela e Dion si instaura una certa relazione, che rende geloso Parker. Inoltre Angela non vuole che il marito faccia la recensione del suo spettacolo, per timore di una stroncatura. Parker, innervosito, si ubriaca.\nLa prima dello spettacolo si tiene a Boston, e Parker nonostante sia ubriaco decide di andarci. Scriver\u00e0 la solita recensione negativa, rischiando di perdere la moglie, ma alla fine, considerando l'amore che il marito ha nei suoi confronti, Angela decider\u00e0 di restare."}
{"id": "3968630", "revid": "247222", "url": "https://it.wikipedia.org/wiki?curid=3968630", "title": "Ehrgeiz", "text": ""}
{"id": "3968634", "revid": "363629", "url": "https://it.wikipedia.org/wiki?curid=3968634", "title": "Si minore", "text": "La tonalit\u00e0 di Si minore (B minor, h-Moll) \u00e8 incentrata sulla nota tonica Si. Pu\u00f2 essere abbreviata in Sim oppure in Bm secondo il sistema anglosassone (in via eccezionale, all'inglese \"B minor\" non corrisponde la dicitura tedesca che \u00e8 \"h-Moll\"). \nLa scala minore naturale del si \u00e8:\n\"Si, Do\u266f, Re, Mi, Fa\u266f, Sol, La, Si\".\nL'armatura di chiave \u00e8 la seguente (2 diesis):\n Alterazioni (da sinistra a destra):\n fa\u266f, do\u266f.\nLa rappresentazione coincide con quella della tonalit\u00e0 relativa Re maggiore.\nVoci correlate.\n\"In si minore:\""}
{"id": "3968639", "revid": "287204", "url": "https://it.wikipedia.org/wiki?curid=3968639", "title": "Dorde Cotra", "text": ""}
{"id": "3968641", "revid": "125608496", "url": "https://it.wikipedia.org/wiki?curid=3968641", "title": "Classiche delle Ardenne", "text": "Le classiche delle Ardenne o trittico delle Ardenne sono tre classiche ciclistiche che si tengono ogni anno a met\u00e0 aprile tra le Ardenne e il Limburgo, caratterizzate dal profilo ondulato, con salite brevi, ripide e strette.\nLe tre corse si tengono solitamente vicine l'una all'altra, attualmente nel giro di una settimana. Seguono, nel calendario ciclistico, le classiche del pav\u00e9, insieme alle quali costituiscono la cosiddetta \"campagna del Nord\".\nElenco vincitori.\n\"Aggiornato all'edizione 2021.\"\nStatistiche.\nGli unici corridori ad aver conseguito la \"tripletta\" in un solo anno sono stati Davide Rebellin nel 2004 e Philippe Gilbert nel 2011. Altri corridori che hanno vinto tutt'e tre le corse, ma in anni differenti, sono Danilo Di Luca, Michele Bartoli, Eddy Merckx, e Bernard Hinault. Ferdi K\u00fcbler (per due anni di fila, 1951 e 1952) e Stan Ockers (1955) sono stati gli unici a fare la \"doppietta\" quando ancora non esisteva la Amstel Gold Race.\nDi seguito sono elencati i ciclisti con pi\u00f9 di cinque vittorie totali nelle classiche delle Ardenne."}
{"id": "3968646", "revid": "196390", "url": "https://it.wikipedia.org/wiki?curid=3968646", "title": "Yehudah Hanass\u00ec", "text": ""}
{"id": "3968647", "revid": "204376", "url": "https://it.wikipedia.org/wiki?curid=3968647", "title": "Aqiva", "text": ""}
{"id": "3968649", "revid": "204376", "url": "https://it.wikipedia.org/wiki?curid=3968649", "title": "Rabbi Aqiva", "text": ""}
{"id": "3968651", "revid": "1543377", "url": "https://it.wikipedia.org/wiki?curid=3968651", "title": "Motori Fiat E.torQ", "text": "I Motori Fiat E.torQ sono una famiglia di motori endotermici alternativi a 4 cilindri in linea costruiti da Fiat Group Automobiles a partire dal 2011 ed impiegati su autovetture FIAT per il mercato del Sud America. Sono del tipo \"Flexifuel\" e possono funzionare sia a benzina che ad etanolo. Vengono utilizzati anche in Europa sui modelli Fiat 500X, Tipo e Jeep Renegade nella variante 1.6 benzina da 110 cv.\nSviluppo.\nNel marzo 2008 Fiat Group acquista per 83 milioni di euro la fabbrica di motori Tritec Motors sita in Campo Largo (Brasile) da Chrysler Group, stabilimento che produceva i propulsori sviluppati tramite un accordo tra BMW e Chrysler e che equipaggiavano la Mini e la Chrysler PT Cruiser.\nSuccessivamente viene annunciato un investimento per la realizzazione della nuova famiglia motoristica E.torQ sfruttando come base le motorizzazioni Tritec, lo sviluppo viene portato avanti da Fiat Powertrain Technologies con un team di oltre 100 ingegneri dei centri ricerca e sviluppo di Betim e in Italia.\nLa progettazione ha richiesto oltre 500.000 ore di lavoro, che comprendono 20.000 ore di test di affidabilit\u00e0 sul dinamometro, 9.000 ore di calcoli e 5 milioni di chilometri nei test di durata, affidabilit\u00e0 e collaudo. Prima dell'inizio della produzione sono stati costruiti circa 1.200 prototipi.\nCaratteristiche.\nCome suggerisce il nome, le prestazioni di questi motori sono caratterizzate da una coppia ampiamente disponibile gi\u00e0 ai bassi regimi di rotazione.\nIn tutte le versioni l'80% della coppia \u00e8 disponibile gi\u00e0 a 1.500\u00a0giri/min e il 93% a 2500\u00a0giri/min.\nSono del tipo \"Flexifuel\" quindi possono funzionare sia con benzina che con etanolo o con miscela di entrambi. In Europa tali motorizzazioni vengono proposte nella versione alimentata solo a benzina. \nNel marzo 2018 viene raggiunto il traguardo di 1,2 milioni di motorizzazioni prodotte."}
{"id": "3968655", "revid": "585241", "url": "https://it.wikipedia.org/wiki?curid=3968655", "title": "Weekend delle Ardenne", "text": ""}
{"id": "3968666", "revid": "124123", "url": "https://it.wikipedia.org/wiki?curid=3968666", "title": "Salvatore di Gesualdo", "text": " \nBiografia.\nSalvatore di Gesualdo \u00e8 nato a Fossa (AQ) e cresciuto a Cansano. Autodidatta, ha vinto il trofeo mondiale nel 1962 a Salisburgo. Ha conseguito il diploma di musica corale ('67) e di composizione ('70) al Conservatorio Gioacchino Rossini di Pesaro con Boris Porena. Ha effettuato studi di direzione d'orchestra all'\"Accademia di Santa Cecilia di Roma. Insegna composizione per la didattica al Conservatorio Luigi Cherubini di Firenze. Frequenta i corsi di perfezionamento all'Accademia Chigiana di Siena. Secondo musicisti e critica internazionale ha imposto un nuovo corso alla storia della fisarmonica; scrive numerosi brani e collabora con diversi esecutori di fama internazionale. Fuori dall'Italia continua la sua attivit\u00e0 musicale con importanti artisti Iraniani eseguendo concerti e seminari in Europa, Medio Oriente e Stati Uniti. Da circa dieci anni \u00e8 docente di composizione presso la scuola di musica di Fiesole diretta da Piero Farulli e il centro di formazione e cultura musicale di Empoli (dove unisce all'insegnamento la direzione del coro dell'Istituto). \u00c8 stato il primo a dare concerti in sale tradizionali, enti, auditori e stazioni radiotelevisive (\"Nordic House\" e \"Teatro Nazionale\" di Reykjav\u00edk, \"Accademia Sibelius\" e \"Ny Musikk\" di Oslo, \"Accademia reale\" di Copenaghen, \"Lisinski Hall\" di Zagabria, \"Tel Aviv Museum\", \"Gerusalemme Wise Auditorium\", ad Haifa, in teatri di Atene e Rodi, \"Spoleto Festival\", \"Estate Fiesolana\", \"Settembre Torinese\", \"Teatro comunale\" di Firenze, ecc.). Primo concertista della Rai-Tv italiana. \"Premio Apollo Musagete 1985\". Ha scritto musica per pianoforte, orchestra da camera. Per il suo strumento: Improvvisazione n\u00b0 1, 2, 3, Epitaffio n\u00b01 e n\u00b02, per fisarmonica e nastro magnetico. Moduli per fisarmonica, computer-music e materiali visuali ecc. Ha elaborato materiale teorico didattico e trascrizioni dalla letteratura da tasto. Ha scritto la voce \"Fisarmonica\" nel Nuovo Dizionario dell'UTET. Ha progettato la fisarmonica da concerto \"VI SdG\". \u00c8 attivo come pittore e grafico. Dirige la \"Scuola Superiore di Fisarmonica classica\", con seminari e corsi a Firenze, Arezzo e Talla. In occasione del Millenario di Guido monaco da Talla ha eseguito Musica pro Guido, nella chiesa di San Niccol\u00f2 il 23 luglio 1994. In questa prima era prevista la partecipazione del pubblico come coro parlato e di un concerto di campane della Castellaccia, luogo natale del grande musico. Ha eseguito la sua trascrizione integrale de \"L'Arte della fuga\" di Bach (Concerti monografici in TV, Centenario commemorativo di Bach a RAI e TV, Tele Montecarlo, RAI 3 TV, ecc.).\nCritica.\nSalvatore di Gesualdo, oggi il pi\u00f9 famoso fisarmonicista italiano, \u00e8 anche un \"caso\" nel mondo concertistico internazionale; perch\u00e9 con lui uno degli strumenti pi\u00f9 popolari, finora incapace di inserirsi a pieno titolo, con una precisa autonomia, nella numerosa famiglia degli \"arnesi\" della musica colta, \u00e8 entrato a far parte non soltanto del patrimonio espressivo e sperimentale della musica contemporanea, ma sta facendo risorgere tutto un antico repertorio per \" strumenti da tasto \", evocando le suggestioni legate all'uso degli organi portativi e riscattando cos\u00ec, con una letteratura musicale spesso nobilissima e \"reservata\", il clich\u00e9 stereotipato di uno strumento finora condannato ad una specie di ghetto culturale in cui gli echi della grande arte o non giungono affatto, oppure sono travisati in modo falsamente popolaresco e commercialistico. \u00c8 stata senza dubbio una fatica molto dura quella di Gesualdo, oggi concertista affermato ed insegnante di conservatorio. Anche lui, come tanti altri, si avvicin\u00f2 alla fisarmonica con la disperata volont\u00e0 di espressione di chi \u00e8 nato in un ambiente culturale defilato rispetto ai grandi centri della musica e, avendo scelto la fisarmonica, dovette ben presto accorgersi di quanto fosse difficile la sua volont\u00e0 di riscatto di uno strumento non \"nobile\", con un repertorio di incerti confini, e quasi condannato a restare nell'ambito della musica popolare e popolaresca. Difatti, a differenza dei suoi colleghi violinisti o pianisti, di Gesualdo non ebbe nemmeno un vero e proprio debutto; perch\u00e9 molti ritenevano che non potesse esserci concertismo di sorta con uno strumento come la fisarmonica, adatto tutt'al pi\u00f9 a prove di bravura dopolavoristica, e insomma da dilettanti, anche se talvolta bravissimi. E in molti ambienti le resistenze al nostro strumento (anche dopo che egli aveva apportato al suo strumento prediletto quelle innovazioni tecnologiche che lo hanno reso pi\u00f9 ricco e pi\u00f9 libero) non furono minori di quelle in cui potrebbe imbattersi oggi un virtuoso di armonica, cio\u00e8 di quello stravagante strumento, costituito da una ventina di coppe di cristallo di diverso diametro, che si suona strofinando le dita leggermente umide sul bordo di esse. Ma almeno l'armonica potrebbe vantare di aver suscitato l'interesse di Mozart e di Beethoven; il che non \u00e8 accaduto, invece, con il suo strumento, che deve proprio a di Gesualdo una nuova vita e che d'ora in poi si apre alla fantasia di lui e dei compositori del Novecento. Ma quel che pi\u00f9 colpisce nel concertismo di Salvatore di Gesualdo \u00e8 la consapevolezza dei testi originali: ascoltare le sue interpretazioni di antiche pagine di Francesco Landino, Claudio Merulo, William Byrd, Girolamo Frescobaldi e Bernardo Pasquini\u2014qui raccolte fra le innumerevoli che costituiscono il suo repertorio\u2014non \u00e8 prender contatto con una \"trascrizione\", pi\u00f9 o meno distorcente e condizionata da esigenze di carattere pratico. La cultura del maestro evita a queste grandi pagine di apparire diverse dalla loro pi\u00f9 intima sostanza: la \"rigenerazione \", per cos\u00ec dire, avviene nelle voci del suo strumento, che umilmente ma con grande nobilt\u00e0 recupera il terreno perduto, e si carica di un forte e suggestivo potere di allusioni in cui si rispettano le proporzioni delle strutture originarie. N\u00e9 questo, per\u00f2, \u00e8 il solo campo in cui la \"nuova\" fisarmonica viene impegnata: diventata quasi all'improvviso strumento da concerto. Salvatore di Gesualdo offre nuove possibilit\u00e0 di espressione alla musica del nostro tempo, e non \u00e8 qui meno sorprendente di quando affronta l'antico repertorio. \u00c8 come se avesse scoperto, di fatto, in uno strumento casalingo ma ormai senza segreti, un nuovo modo di ricostruire un'orchestra personale, libera in una gamma imprevedibile di possibilit\u00e0 timbriche e dinamiche. \nCollana diretta da Salvatore di Gesualdo.\nTrascrizioni per fisarmonica classica\nCD.\n\"The classical accordionist\" (Musiche di F. Landino,C. Merulo,W. Byrd, G.Frescobaldi, B. Pasquini. S. Gesualdo) EMA Vinci records "}
{"id": "3968667", "revid": "125653109", "url": "https://it.wikipedia.org/wiki?curid=3968667", "title": "Scandalo Scaramella", "text": "Lo Scandalo Scaramella fu l'illecito criminoso che comport\u00f2 la retrocessione a tavolino del nel 1955.\nI fatti.\nLo scandalo nacque dalle dichiarazioni dello stesso intermediatore dell'illecito, Giulio Sterlini, che indic\u00f2 come falsate le gare in cui i siciliani avevano ospitato l' il 22 dicembre 1954 e il il 6 marzo 1955. Sterlini ammise agli inquirenti di aver contattato Salvatore Berardelli per aiutarlo a corrompere suo cognato l'arbitro Ugo Scaramella, personaggio peraltro gi\u00e0 chiacchierato in passato per alcune discutibili conduzioni di gara.\nLa prova regina dell'inchiesta fu la precisa indicazione da parte di Sterlini della somma, un milione e mezzo di lire, versate a Scaramella dal Catania per tramite del vicepresidente rossazzurro, avvocato Giuseppe Galli: quando la commissione inquirente vide i libri contabili del club, vi ritrov\u00f2 esattamente tre uscite dello stesso importo, destinatario Galli, in corrispondenza temporale con le gare sospette. Il colpo di grazia venne dall'interrogatorio dello stesso Galli, che non seppe dare alcuna spiegazione alternativa a tali uscite di cassa, rifiutandosi per di pi\u00f9 di fornire l'estratto conto bancario. La sentenza giunse quindi il 6 agosto, ed il Catania fu estromesso dal campionato di Serie A. Solo pi\u00f9 tardi, il 1\u00ba settembre, la CAF impose alla Lega di reintegrare l'organico, ripescando la retrocessa ."}
{"id": "3968668", "revid": "399678", "url": "https://it.wikipedia.org/wiki?curid=3968668", "title": "Sedia di Chiavari", "text": "La sedia di Chiavari, conosciuta anche col nome di \"chiavarina\", \u00e8 una sedia in legno, tipica dell'artigianato ligure.\nStoria.\nLa chiavarina fu creata nel 1807 dall'ebanista di Chiavari Giuseppe Gaetano Descalzi (detto \"Campanino\" poich\u00e9 discendeva da una famiglia di campanari), che dietro l'invito dell'allora presidente della Societ\u00e0 economica di Chiavari, il marchese Stefano Rivarola, rielabor\u00f2 alcuni modelli di sedie francesi riconducibili allo stile Impero, semplificandone l'apparato decorativo e riducendo le sezioni degli elementi strutturali. \nLa sedia ebbe successo e in breve tempo nacquero moltissime manifatture a Chiavari e nei comuni limitrofi: alla morte di Gaetano Descalzi, avvenuta nel 1855, si contavano circa 600 operai impiegati nel settore. La chiavarina fu apprezzata da Carlo Alberto di Savoia, da Napoleone III e dallo scultore Antonio Canova.\nLa sua fortuna declin\u00f2 per l'avvento delle austriache sedie Thonet, prodotte in serie, meno costose, e costituite di pochi elementi facilmente smontabili, e nella seconda met\u00e0 del XX secolo, per la concorrenza della produzione industriale. Sopravvivono tuttavia alcune botteghe che producono ancora la sedia chiavarina con metodi e materiali tradizionali.\nL'architetto e designer Gio Ponti, trasse ispirazione dal sistema strutturale della sedia di Chiavari per la sua sedia \"Superleggera\" del 1955 (prod. Cassina).\nCaratteristiche strutturali.\nLa particolare leggerezza \u00e8 ottenuta attraverso le sezioni strutturali: ciascun componente della sedia \u00e8 infatti dimensionato in base alle sollecitazioni specifiche a cui \u00e8 chiamato a rispondere. Il sistema di incastri messo a punto dal \"Campanino\" concorre alla robustezza della struttura.\nI legni utilizzati in origine furono il ciliegio selvatico e l'acero, a cui si aggiunsero il faggio e talvolta il frassino, tutti provenienti dai boschi dell'entroterra.\nLa seduta era realizzata con sottili strisce di salice palustre, intrecciata a mano in trama e ordito direttamente sul telaio della seggiola e annodata secondo il sistema ideato dallo stesso Descalzi."}
{"id": "3968669", "revid": "2099103", "url": "https://it.wikipedia.org/wiki?curid=3968669", "title": "Worshipful Company of Curriers", "text": "La Worshipful Company of Curriers (in italiano, \"corporazione dell'arte dei calzolai\" o \"conciatori di pelli\") \u00e8 una delle centodieci gilde o sindacati di mestiere (in inglese, \"livery companies\") della Citt\u00e0 di Londra.\nColoro che si occupavano della concia e della lavorazione delle pelli erano iscritti alla confraternita dei calzolai associati intorno al 1272 a Londra.\nLa tradizione inglese dell'arte di lavorare e decorare di cuoio raggiunse nel XVI e XVII secolo il massimo livello qualitativo; il Rinascimento ha raggiunto l'Inghilterra grazie all'arrivo di cortigiani italiani che hanno introdotto l'arte, la filosofia e le scienze dell'antichit\u00e0 classica. Nel 1606 il re Giacomo I d'Inghilterra eman\u00f2 ai calzolai londinesi la carta reale.\nAdesso \u00e8 a scopo benefico che aiuta le corporazioni della Citt\u00e0. Nel 2020-21 il maestro dei \"Calzolai di Londra\" \u00e8 Mary McNeil.\nIl motto della \"corporazione dei Calzolai di Londra\" \u00e8 \u00ab Spes Nostra Deus \u00bb."}
{"id": "3968674", "revid": "290948", "url": "https://it.wikipedia.org/wiki?curid=3968674", "title": "Polimerizzazione per emulsione", "text": ""}
{"id": "3968676", "revid": "767487", "url": "https://it.wikipedia.org/wiki?curid=3968676", "title": "The Acid Test", "text": "The Acid Test \u00e8 un cortometraggio muto del 1914 diretto da Maurice Costello e Robert Gaillard. \u00c8 l'esordio cinematografico di Adolphe Menjou, qui come comparsa non accreditata.\nNel marzo dello stesso anno era uscito nelle sale un altro corto sempre con il titolo \"The Acid Test\", prodotto dalla Victor Film Company.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 12 maggio 1914."}
{"id": "3968677", "revid": "767487", "url": "https://it.wikipedia.org/wiki?curid=3968677", "title": "The Man Behind the Door", "text": "Man Behind the Door \u00e8 un film muto del 1914 diretto da Wally Van. La sceneggiatura di Marguerite Bertsch si basa sull'omonimo romanzo di Archibald Clavering Gunter, pubblicato a New York nel 1907.\nTrama.\nIl professor Pierson disapprova Jack de Lacy, l'innamorato di sua figlia Maria. Jack, un giorno, mentre si trova sulla riva del fiume, salva un uomo caduto gi\u00f9 da uno yacht ma poi se ne va, senza farsi vedere dall'altro. Quest'ultimo, un ricco playboy newyorkese di nome George Kelsey, dopo avere incontrato sia Maria che Jack, ignaro che quello \u00e8 l'uomo che l'ha salvato, comincia a frequentarli, corteggiando anche la signora Marvin, un'amica di Maria che \u00e8 rimasta vedova. Una sera, tutti loro si ritrovano a casa di Livingston, il fidanzato della signora Marvin, mentre sta per aver luogo un ballo mascherato. Nel corso della serata, equivoci e fraintendimenti si sprecano, finch\u00e9 George scopre che Jack \u00e8 il suo salvatore. Per sdebitarsi, promette di provvedere al futuro suo e a quello di Maria. Finalmente il professor Pierson d\u00e0 alla coppia la sua benedizione mentre lui, dal canto suo, si impegna con una zitella, Lavinia Backsetter.\nProduzione.\nIl film fu prodotto dalla Vitagraph Company of America.\nDistribuzione.\nIl copyright del film, richiesto dalla Vitagraph Co. of America, fu registrato l'8 dicembre 1914 con il numero LP3911.\nDistribuito dalla General Film Company, il film usc\u00ec nelle sale cinematografiche statunitensi nel gennaio 1915.\nNon si conoscono copie ancora esistenti della pellicola che viene considerata presumibilmente perduta."}
{"id": "3968686", "revid": "287204", "url": "https://it.wikipedia.org/wiki?curid=3968686", "title": "Lukin", "text": ""}
{"id": "3968687", "revid": "48493775", "url": "https://it.wikipedia.org/wiki?curid=3968687", "title": "Lukina", "text": ""}
{"id": "3968701", "revid": "131145", "url": "https://it.wikipedia.org/wiki?curid=3968701", "title": "Record oceaniani di atletica leggera", "text": "I record oceaniani di atletica leggera rappresentano le migliori prestazioni di atletica leggera stabilite dagli atleti delle nazioni appartenenti alla federazione oceaniana di atletica leggera.\nRecord oceaniani.\nMaschili.\n\"Statistiche aggiornate al 5 agosto 2021.\"\nFemminili.\n\"Statistiche aggiornate al 13 febbraio 2022.\"\nMisti.\n\"Statistiche aggiornate al 12 giugno 2021.\"\nRecord oceaniani indoor.\nMaschili.\n\"Statistiche aggiornate al 4 febbraio 2022.\"\nFemminili.\n\"Statistiche aggiornate al 29 gennaio 2022.\""}
{"id": "3968709", "revid": "2175", "url": "https://it.wikipedia.org/wiki?curid=3968709", "title": "Orto-toluidina", "text": ""}
{"id": "3968724", "revid": "3115", "url": "https://it.wikipedia.org/wiki?curid=3968724", "title": "Giovan Battista Bertucci il Giovane", "text": "Biografia.\nGiovanni Battista Bertucci, detto il Giovane per distinguerlo dal nonno, ugualmente pittore, Gian Battista Bertucci il Vecchio, fu figlio di Raffaele, pittore e falegname.\nIl giovane Battista fu educato dallo zio Giacomo, detto Iacopone. Con lui collabor\u00f2 infatti alla decorazione delle Logge Vaticane tra il (1560 e il 1564).\nRientra a Faenza intorno al 1565-69 e gli viene riconosciuta una prima opera, il ritratto di Ercole Rondinini.&lt;br&gt;\nNel 1567 insieme allo zio viene accusato di eresia e nel 1569 fu processato ma non condannato in seguito a solenne abiura.\nLe sue prime pittura note sono a partire dal 1575, anno in cui collabor\u00f2 con lo zio Iacopone e Giulio Tonducci alla decorazione del soffitto della chiesa di S. Giovanni Battista.&lt;br&gt;\nPer quarant\u2019anni si dedica all\u2019esecuzione di innumerevoli quadri per le chiese cittadine, del contado e delle vicine citt\u00e0 romagnole. Le sue composizioni sono improntate sul modello della Controriforma, presentano uno svolgimento quasi bidimensionale ed appaiono estremamente affollate.\nLa sua attivit\u00e0 \u00e8 intensa e numerosissime sono le sue opere, spesso datate e firmate, fino al 1614.."}
{"id": "3968728", "revid": "48496266", "url": "https://it.wikipedia.org/wiki?curid=3968728", "title": "Giambattista Bertucci il Giovane", "text": ""}
{"id": "3968731", "revid": "124411949", "url": "https://it.wikipedia.org/wiki?curid=3968731", "title": "One Shot 1981", "text": "One Shot 1981 - Le pi\u00f9 belle canzoni dell'anno! \u00e8 la seconda raccolta di canzoni degli anni '80, pubblicata in Italia dalla Universal Music Italia srl su CD (catalogo 024 9\u00a082905 5) nel 2005, appartenente alla serie \"One Shot 'aaaa\"', che fa parte della pi\u00f9 vasta collana denominata \"One Shot\".\nIl disco.\nLe versioni proposte sono tutte rimasterizzazioni digitali a 24 bit delle edizioni originali.\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono."}
{"id": "3968736", "revid": "1305772", "url": "https://it.wikipedia.org/wiki?curid=3968736", "title": "Glitter/Fated", "text": "Glitter/Fated \u00e8 il quarantunesimo singolo della cantante giapponese Ayumi Hamasaki, pubblicato il 18 luglio 2007. \"Glitter/Fated\" \u00e8 il primo singolo del 2007 per la cantante ed il primo ad oltre un anno dalla pubblicazione di \"Blue Bird\" del giugno 2006. Anzich\u00e9 produrre due video musicali per i due brani del singolo, \u00e8 stata prodotto un cortometraggio contenente entrambe le canzoni con protagonisti la Hamasaki e l'attore di Hong Kong Shawn Yue."}
{"id": "3968737", "revid": "223320", "url": "https://it.wikipedia.org/wiki?curid=3968737", "title": "Glitter / Fated", "text": ""}
{"id": "3968741", "revid": "889336", "url": "https://it.wikipedia.org/wiki?curid=3968741", "title": "Trond Ivar D\u00f8vle", "text": "Carriera.\nD\u00f8vle debutt\u00f2 come arbitro nella 1. divisjon in data 26 agosto 2007, nel pareggio per 1-1 tra Raufoss e Sparta Sarpsborg. Il 25 ottobre 2009 fu invece direttore di gara per la prima volta nella Tippeligaen: arbitr\u00f2 infatti l'incontro tra Troms\u00f8 e Start."}
{"id": "3968748", "revid": "110157", "url": "https://it.wikipedia.org/wiki?curid=3968748", "title": "Blue Bird (Ayumi Hamasaki)", "text": "Blue Bird \u00e8 un brano musicale della cantante Ayumi Hamasaki, pubblicato come suo quarantesimo singolo il 21 giugno 2006. \"Blue Bird\" \u00e8 il quindicesimo singolo consecutivo per la cantante ad arrivare alla vetta della classifica Oricon ed il ventisettesimo in tutta la sua carriera. Il brano \u00e8 stato utilizzato nelle pubblicit\u00e0 televisive di Zespri Gold Kiwifruit mentre il brano sul lato B \"Beautiful Fighters\" \u00e8 stato utilizzato nelle pubblicit\u00e0 della Panasonic D-snap e D-dock. Grazie alle vendite di \"Blue Bird\", Ayumi Hamasaki \u00e8 diventata l'unica artista in Giappone ad aver venduto oltre venti milioni di singoli nel corso della sua carriera."}
{"id": "3968750", "revid": "2008592", "url": "https://it.wikipedia.org/wiki?curid=3968750", "title": "Janusz G\u00f3ra", "text": ""}
{"id": "3968751", "revid": "287204", "url": "https://it.wikipedia.org/wiki?curid=3968751", "title": "Janusz Gora", "text": ""}
{"id": "3968752", "revid": "889336", "url": "https://it.wikipedia.org/wiki?curid=3968752", "title": "Kristoffer Helgerud", "text": "Carriera.\nHelgerud arbitr\u00f2 il primo incontro nella Tippeligaen in data 31 luglio 2005. Fu anche il direttore di gara della finale di Coppa di Norvegia 2009."}
{"id": "3968755", "revid": "1305887", "url": "https://it.wikipedia.org/wiki?curid=3968755", "title": "I fuochi di Valyria", "text": ""}
{"id": "3968757", "revid": "889336", "url": "https://it.wikipedia.org/wiki?curid=3968757", "title": "Anders Johansen", "text": "Carriera.\nJohansen arbitr\u00f2 il primo incontro nella Tippeligaen in data 10 luglio 2005, in occasione della sfida tra Stab\u00e6k e Viking."}
{"id": "3968758", "revid": "287204", "url": "https://it.wikipedia.org/wiki?curid=3968758", "title": "Vincenzo Promis", "text": "Biografia.\nVincenzo Promis, figlio di Domenico e di Marianna Borbonese, studi\u00f2 legge all'Universit\u00e0 di Torino e per qualche tempo lavor\u00f2 al Ministero degli Esteri. Ma, in seguito al trasferimento della capitale a Firenze, prefer\u00ec rimanere a Torino ed entr\u00f2 nella Direzione della Biblioteca e del Medagliere Reale. \nNel 1867 pubblica un intervento nella \"Revue numismatique\" di Parigi. Nel 1868 esce \"Sull'origine della Zecca Veneta\" e l'anno successivo le \"Tavole sinottiche delle monete battute in Italia e da Italiani all'estero\", testo ampiamente citato nella letteratura specialistica.\nSuccesse al padre nella Direzione della Biblioteca e dell'unito Gabinetto Numismatico, fu membro di diverse istituzioni, tra cui la Regia Deputazione di Storia Patria, la Consulta Araldica, la Regia Accademia delle Scienze di Torino.\nCome storico si interess\u00f2 prevalentemente della casa Savoia, collaborando con A. Manno per la \"Bibliografia storica degli stati della monarchia di Savoia\", pubblicata dal 1884 al 1934.\nCur\u00f2 anche la pubblicazione di un'edizione della Divina Commedia e i memoriali di Diego Colombo."}
{"id": "3968759", "revid": "1573940", "url": "https://it.wikipedia.org/wiki?curid=3968759", "title": "A Best 2", "text": "A Best 2 \u00e8 una serie di due greatest hits della cantante giapponese Ayumi Hamasaki pubblicati contemporaneamente il 28 febbraio 2007. A Best 2: Black e A Best 2: White sono risultati essere rispettivamente il secondo ed il terzo album pi\u00f9 venduti in Giappone nel 2007."}
{"id": "3968768", "revid": "438678", "url": "https://it.wikipedia.org/wiki?curid=3968768", "title": "Secret (Ayumi Hamasaki)", "text": "Secret \u00e8 l'ottavo album studio della cantante giapponese Ayumi Hamasaki, pubblicato dalla Avex Trax il 29 novembre 2006 in Giappone. La stessa Hamasaki ha scritto i testi per tutti i brani dell'album. Il disco ha avuto grande successo in molti paesi dell'Asia ed ha ottenuto triplo disco di platino in Giappone.\nFu questo il primo album di Ayumi Hamsaki a venir pubblicato in Malaysia.\n\"Secret\" \u00e8 stato premiato come \"Album dell'anno\" in occasione dei Japan Gold Disc Awards e la sua title track \u00e8 stata premiata come \"Canzone giapponese dell'anno\" ai RTHK International awards ad Hong Kong.\nTracce.\nTutti i testi sono stati scritti da Ayumi Hamasaki."}
{"id": "3968770", "revid": "1524656", "url": "https://it.wikipedia.org/wiki?curid=3968770", "title": "Gnomonia", "text": "Gnomonia \u00e8 un genere di funghi ascomiceti della famiglia Gnomoniaceae. Comprende pi\u00f9 di 60 specie. "}
{"id": "3968771", "revid": "287204", "url": "https://it.wikipedia.org/wiki?curid=3968771", "title": "Gran Premio motociclistico di Francia 1976", "text": "Il Gran Premio motociclistico di Francia fu il primo appuntamento del motomondiale 1976.\nSi svolse il 25 aprile 1976 sul Circuito Bugatti di Le Mans, e corsero tutte le classi meno la 125.\nIn 500 Barry Sheene part\u00ec male a causa di una gamba dolorante. And\u00f2 in testa Johnny Cecotto, restandoci fino a met\u00e0 gara, quando fu sopravanzato dall'inglese, che vinse il GP. Ottimo terzo posto per Marco Lucchinelli, mentre Giacomo Agostini, ritornato in sella all'MV Agusta, fu quinto.\n\"Ago\" aveva portato l'MV in pole position nella gara della 350, ma la gara del pluricampione italiano dur\u00f2 pochi giri a causa di problemi all'accensione. A prendere la testa della gara fu Walter Villa, che condusse la gara sino alla fine.\nVilla vinse anche la gara della 250. Alla partenza si assistette a uno spiacevole episodio: lo statunitense Pat Evans, secondo nelle qualifiche, fu accusato di correre con una 350 (i francesi Eric Offenstadt e Bernard Fau tentarono addirittura di cacciarlo dalla griglia di partenza). Evans si ritir\u00f2 dopo cinque giri.\nNella 50 la vittoria si gioc\u00f2 in volata tra Herbert Rittberger e Rudolf Kunz, che conclusero nell'ordine. Ritirato \u00c1ngel Nieto con la Bultaco (la Piovaticci ex Eugenio Lazzarini dell'anno prima), caduto mentre cercava di evitare Claudio Lusuardi.\nNei sidecar Rolf Biland vinse agevolmente.\nClasse sidecar.\n24 equipaggi alla partenza, 12 al traguardo."}
{"id": "3968772", "revid": "1573940", "url": "https://it.wikipedia.org/wiki?curid=3968772", "title": "Mecynidis", "text": "Mecynidis \u00e8 un genere di ragni appartenente alla famiglia Linyphiidae.\nDistribuzione.\nLe otto specie oggi attribuite a questo genere sono state rinvenute in Africa centrale e meridionale: quattro nel territorio della Tanzania, due in Kenya, una in Angola e l'ultima in Sudafrica.\nTassonomia.\nL'intero genere \u00e8 stato trasferito dalla famiglia Theridiidae , a seguito di un lavoro dell'aracnologo Levi del 1964.\nA dicembre 2011, si compone di otto specie:"}
{"id": "3968773", "revid": "339392", "url": "https://it.wikipedia.org/wiki?curid=3968773", "title": "Chinggis Khaan International Airport", "text": ""}
{"id": "3968779", "revid": "15756", "url": "https://it.wikipedia.org/wiki?curid=3968779", "title": "Turr alla Nica", "text": "Turr alla Nica \u00e8 un racconto della scrittrice italoamericana Ben Pastor, ambientato in Sicilia al tempo della Spedizione dei Mille. In edizione italiana fa parte di una raccolta di racconti di genere giallo-storico, in vari modi dedicati a Garibaldi e alla sua impresa.\nTitolo.\nIl titolo del racconto fa riferimento al colonnello Istv\u00e0n T\u00fcrr, uno dei personaggi protagonisti della narrazione, e a \"La Nica\" (ovvero \"La Piccola\", in lingua siciliana), la villa nobiliare nei pressi della quale si svolge l'azione.\nTrama.\nMaggio 1860. Superata Misilmeri, una colonna di garibaldini sosta in localit\u00e0 \"La Nica\" prima di proseguire la marcia; al comando, due ufficiali di origine ungherese: il colonnello Istvan Turr e il capitano Endre Udvery. Il luogo, nei pressi del fiume Eleuterio, \u00e8 abbastanza isolato: poche case, una chiesa, la grande e decadente tenuta dei baroni Cesar\u00f2 di Castelbianco. I soldati prendono possesso della canonica, mentre gli ufficiali vengono ospitati nella villa, grazie alla benevola disposizione di Donna Cita e del giovane Paladino, i figli del barone Antonio Tommaso, ormai troppo malato per prendere decisioni di alcun tipo. In gran parte gli abitanti del luogo sembrano indifferenti alla presenza dei garibaldini; si dimostra invece violentemente contrario un gruppuscolo di cattolici estremisti, guidato dal parroco Don Mim\u00ec. Si arriva ad un vero e proprio scontro: in breve il tumulto viene sedato, ma Don Mim\u00ec va a trincerarsi nella soffitta della chiesa e dal l\u00ec inizia a bersagliare i militari con gli oggetti a sua disposizione: mattoni, coppi, stracci, piatti rotti. Si decide di ignorarlo, per quanto possibile, anche se i suoi seguaci non cessano di creare fastidi. La situazione peggiora decisamente quando il giorno successivo, poco dopo l'alba, il corpo di Don Mim\u00ec viene ritrovato in un vicolo dietro la chiesa: potrebbe essere caduto dalla finestra della soffitta oppure potrebbe esser stato ucciso. Gli abitanti del luogo sospettano i garibaldini, i quali a loro volta credono che qualcuno lo abbia eliminato, non come prete bens\u00ec in quanto usuraio. Per evitare ulteriori problemi Turr, costretto a letto da una ferita riportata ancor prima di arrivare alla Nica, ordina a Udvery di cercare e distruggere il registro dei debitori di Don Mim\u00ec, e di iniziare con discrezione un'indagine sulla sua morte. La totale estinzione dei debiti viene accolta molto favorevolmente e gli abitanti del luogo, accantonati i sospetti sui soldati, si dimostrano ben presto pi\u00f9 disposti a collaborare.Un messaggio anonimo, la visita inattesa di un brigante latitante ed un fruttuoso colloquio con l'avvocato filo-borbonico Scognamiglio pongono Udvery sulla strada giusta per cominciare a capire cosa sia accaduto. Un sopralluogo all'interno della soffitta gli offre infine la conferma definitiva: Don Mim\u00ec \u00e8 stato ucciso a causa di un altro omicidio da lui stesso commesso molti anni prima. In base ai nuovi indizi l'assassino viene facilmente individuato, tuttavia arrestarlo non risulta possibile.La mattina del quarto giorno dopo il loro arrivo i garibaldini si preparano a lasciare la Nica, con tacito ma profondo dolore di Donna Cita e di Udvery, che avevano iniziato a sentirsi molto attratti l'uno dall'altro.Nel futuro \u2013 immediato o pi\u00f9 lontano \u2013 le esistenze di tutti i personaggi andranno a diluirsi nella Storia.\nCronologia.\nL'azione del racconto, che si svolge nella Sicilia nord-occidentale, copre poco pi\u00f9 di tre giorni alla fine di maggio dell'anno 1860. L'epilogo accenna brevemente anche al destino futuro di alcuni personaggi."}
{"id": "3968782", "revid": "271907", "url": "https://it.wikipedia.org/wiki?curid=3968782", "title": "Binjamin Wilkomirski", "text": ""}
{"id": "3968795", "revid": "287204", "url": "https://it.wikipedia.org/wiki?curid=3968795", "title": "Chiang Rai", "text": "Chiang Rai (in thailandese ) \u00e8 una citt\u00e0 maggiore (\"thesaban nakorn\") della Thailandia di abitanti (2019). Il territorio comunale occupa una parte del distretto di Mueang Chiang Rai che \u00e8 il capoluogo dell'omonima provincia, nel gruppo regionale della Thailandia del Nord. Capitale dell'antico Regno di Ngoenyang, fu la base di re Mangrai per le conquiste che gli permisero di fondare il Regno Lanna, di cui Chiang Rai fu una delle citt\u00e0 pi\u00f9 influenti. \u00c8 oggi tra le mete turistiche pi\u00f9 visitate della Thailandia.\nGeografia fisica.\nTerritorio.\nChiang Rai si trova nella provincia pi\u00f9 settentrionale del Paese, confinante a nord con Birmania e Laos. Il centro cittadino \u00e8 attraversato dal fiume Kok, un affluente del Mekong. Il fiume Lao bagna la periferia sud e sud-est prima di gettarsi nel Kok alla periferia orientale della citt\u00e0. Chiang Rai si trova in una pianura alluvionale lunga oltre 70\u00a0km affiancata a ovest dalla catena montuosa dei Daen Lao, che si sviluppa lungo l'asse sud-ovest/nord-est, e a est dalla parallela e pi\u00f9 bassa catena Khun Tan. Si differenzia da Chiang Mai, che si trova in una valle pi\u00f9 grande il cui fiume Ping scorre verso sud e va a formare il Chao Phraya, principale corso d'acqua della Thailandia Centrale. Il territorio comunale \u00e8 nella zona del triangolo d'oro, area montuosa famosa per la produzione di stupefacenti dove si incontrano i confini di Thailandia, Birmania e Laos meno di 60\u00a0km a nord-est della citt\u00e0. La capitale Bangkok \u00e8 785\u00a0km a sud di Chiang Rai.\nClima.\nLa temperatura media mensile massima \u00e8 di 34,8\u00b0 ad aprile, durante la stagione secca, con un picco di 40,5\u00b0 registrato sempre ad aprile, mentre la media mensile minima \u00e8 di 12,8\u00b0 a gennaio, nella stagione fresca, con un picco di 1,5\u00b0 a dicembre. La media massima mensile delle precipitazioni piovose \u00e8 di 358,4\u00a0mm in agosto, nella stagione delle piogge, con un picco giornaliero di 157,8\u00a0mm in luglio. La media minima mensile \u00e8 di 7,5\u00a0mm in gennaio. La stagione fresca va da novembre a febbraio, quella secca da febbraio ad aprile e quella delle piogge da maggio a ottobre.\nOrigini del nome.\nLa citt\u00e0 deve il suo nome al fondatore re Mangrai, e significa citt\u00e0 (\"chiang\") di Mangrai (\"rai\").\nStoria.\nLa zona di Chiang Rai \u00e8 solcata da diversi fiumi che garantiscono le fertilit\u00e0 del terreno e favoriscono comunicazioni e commerci verso tutte le aree circostanti; nelle sue vicinanze sono stati individuati 55 centri abitati dell'antichit\u00e0 circondati da fossati e mura. Attratti da queste favorevoli condizioni, i Tai Yuan si stanziarono nella regione prima del XIII secolo. Un'altra popolazione della zona furono i Lawa, di origine mon khmer, che contribuirono all'evoluta civilizzazione della regione in campo agricolo, politico e religioso.\nLa citt\u00e0 fu fondata nel 1262 da re dei Tai Yuan di Ngoenyang Mangrai, che ne fece la nuova capitale del suo regno. Divenne la base per le conquiste che gli permisero di fondare nel 1292 il Regno Lanna, dopo aver sottomesso il potente Regno di Haripunchai, e la nuova capitale Chiang Mai nel 1296. Chiang Rai fu in quegli anni anche una delle roccaforti che respinsero i ripetuti attacchi dell'Impero cinese guidato dalla dinastia Yuan. Nel 1296, truppe di Chiang Rai respinsero un attacco dei Mon a Chiang Mai.\nNei decenni successivi, associata con la vicina Chiang Saen, la citt\u00e0 si contrappose spesso al potere di Chiang Mai. Il successore e figlio di Mangrai, Chai Songkham, mantenne la residenza a Chiang Rai dove era stato governatore, ma i re successivi vissero quasi esclusivamente a Chiang Mai. Nel 1386 le truppe di Chiang Rai, il cui governatore non riconosceva il nuovo sovrano Lanna, si unirono alle truppe di Ayutthaya, attaccarono Chiang Mai e furono respinte. In questo periodo l'Impero cinese considerava due regni separati Chiang Mai (\"Babai-dadian\") e Chiang Rai con Chiang Saen (\"Babai-zhenai\"). 15 anni dopo Chiang Rai e Chiang Saen affiancarono le forze del riemergente Regno di Sukhothai nell'attacco a Chiang Mai, dove furono sconfitte. Nel 1405, il sovrano di \"Babai-zhenai\" fece atto di sottomissione a Chiang Mai e da quel momento ebbe fine il suo ruolo di vicer\u00e9 di Lanna. Nel 1434 venne alla luce nel cortile di un wat di Chiang Rai la venerata statua del Buddha di Smeraldo, che in seguito fu trasferito a Lampang e sarebbe infine diventato il simbolo della monarchia siamese e thailandese.\nCon la crisi dinastica di Lanna all'inizio del XVI secolo, riemerse l'antagonismo tra Chiang Mai e Chiang Rai/Chiang Saen, le quali nel 1546 riuscirono a far incoronare re di Lanna il loro candidato principe del regno laosiano di Lan Xang. Questi lasci\u00f2 Chiang Mai nel 1548, torn\u00f2 a Luang Prabang portando con s\u00e9 la venerata statua del Buddha di Smeraldo e l'anno dopo fu incoronato re di Lan Xang con il nome Setthathirat. Nel 1551 abdic\u00f2 al trono Lanna e l'anno dopo Chiang Rai e Chiang Saen furono conquistate da truppe Shan che appoggiavano la nobilt\u00e0 di Chiang Mai. Questo periodo all'insegna della turbolenza, l'innosservanza delle antiche regole e le difficolt\u00e0 economiche del regno favorirono le ambizioni di Bayinnaung, il re dei Birmani che senza incontrare particolare resistenza conquist\u00f2 Chiang Mai nel 1558 ponendo fine all'indipendenza di Lanna.\nNei due secoli successivi, salvo alcuni brevi periodi di indipendenza o di occupazione siamese, Chiang Rai e in generale il Regno Lanna subirono la dominazione birmana. In questo periodo fu con Chiang Saen un avamposto militare della Birmania, il cui dominio ebbe fine nove anni dopo la conquista di Ayutthaya da parte dei Birmani avvenuta nel 1767. I Siamesi furono riorganizzati da re Taksin del Regno di Thonburi, la cui capitale sarebbe diventata nel XX secolo parte dell'odierna Bangkok. La conquista siamese di gran parte del territorio Lanna avvenne nel 1776 dopo due anni di battaglie; Chiang Rai e altre citt\u00e0 dell'estremo nord riuscirono per\u00f2 a cacciare i birmani solo nel 1786. Le successive guerre contro i Birmani rafforzarono l'occupazione siamese e negli anni a cavallo del 1800 Chiang Rai e la maggior parte delle \"mueang\" di Lanna entrarono a far parte del nuovo Regno di Chiang Mai, vassallo del Regno di Rattanakosin, il nuovo Stato siamese che sarebbe diventato l'odierna Thailandia.\nSempre in quegli anni buona parte degli abitanti della citt\u00e0 fu deportata per ripopolare Chiang Mai, che per diversi anni era stata abbandonata al fine di evitare i saccheggi durante le invasioni dei birmani. La ricostruzione di Chiang Rai ebbe luogo nel 1843 e fu ripopolata deportando gli abitanti delle zone a ovest del fiume Saluen. Nel 1899 il Regno di Chiang Mai fu formalmente annesso al Siam, che ne inser\u00ec i territori nel \"monthon\" Phayap (circoscrizione del Nord-ovest). Nel 1910 fu creata la provincia di quarto grado di Chiang Rai.\nNel 1967, l'insurrezione comunista in Thailandia nata nell'Isan si propag\u00f2 fino alla zona di Chiang Rai, dove i combattenti erano soprattutto hmong guidati da thai e sino-thai. La grande crescita economica della Thailandia verso la fine degli anni 1980 favor\u00ec un intenso sviluppo del turismo nelle zone montane che circondano la citt\u00e0. Nel 1992, il \"Lak Mueang\", santuario che in ogni citt\u00e0 thailandese ospita il patrono protettore, fu spostato nel Wat Phra That Doi Chom Thong.\nMonumenti e luoghi d'interesse.\nAree naturali.\nOltre alle zone montane dei dintorni, dove vengono organizzate escursioni e trekking, di rilievo nei pressi della citt\u00e0 \u00e8 la grotta del Buddha, un tranquillo luogo religioso immerso nella natura dove re Rama V si trattenne in meditazione.\nEconomia.\nCon 3 valichi di frontiera verso la Birmania e 3 verso il Laos, l'economia di Chiang Rai beneficia degli scambi commerciali soprattutto con la provincia cinese dello Yunnan, che esporta merci verso altri Paesi attraverso questi valichi per poi spedirli dal porto di Laem Chabang, nella Thailandia dell'Est. Anche il vicino porto fluviale di Chiang Saen sul Mekong riceve e spedisce merci nello Yunnan. Aziende di Chiang Rai si sono specializzate in servizi di logistica per il collegamento tra queste regioni e il porto di Laem Chabang. Un'altra fonte di introiti per la citt\u00e0 \u00e8 il turismo, offrendo pacchetti di viaggio per le aree circostanti e che comprendono anche trasferte con destinazioni in Birmania, Laos e Yunnan. Le principali industrie sono quelle di trasformazione agroalimentare e legname. Insieme a Chiang Mai, Chiang Rai \u00e8 la maggior produttrice di riso in Thailandia del Nord. Altro importante prodotto locale \u00e8 il tabacco. Oltre a quello del riso, in citt\u00e0 sono particolarmente attivi i mercati del caff\u00e8 e del legno teak.\nInfrastrutture e trasporti.\nLe strade principali sono la Statale 1, che collega Chiang Rai a sud con Bangkok a sud e a nord con Mae Sai, citt\u00e0 thai al valico di frontiera con la birmana Tachileik. L'altra importante arteria \u00e8 la R3A che arriva a Chiang Khong sul valico di frontiera con la citt\u00e0 laosiana di Ban Houayxay, alla quale \u00e8 unita dal 2013 dal quarto ponte dell'amicizia thai-lao. Anche il porto fluviale di Chiang Saen sul Mekong \u00e8 importante per i trasporti della regione con lo Yunnan.\nAlcuni chilometri a nord-est del centro cittadino si trova l'Aeroporto internazionale di Chiang Rai, che collega la citt\u00e0 con i due aeroporti di Bangkok, altre localit\u00e0 in Thailandia e all'estero. La stazione ferroviaria pi\u00f9 vicina \u00e8 quella di Chiang Mai, 185\u00a0km a sud-ovest dal centro cittadino. Il terminal 1 degli autobus si trova in centro citt\u00e0 e il terminal 2 nei pressi della Statale 1, circa 6\u00a0km a sud. I trasporti locali sono affidati a \"tuk-tuk\", taxi, mototaxi, e ai pi\u00f9 economici \"songthaew\", che hanno percorso fisso."}
{"id": "3968796", "revid": "21880", "url": "https://it.wikipedia.org/wiki?curid=3968796", "title": "Sclerotinia", "text": "Sclerotinia \u00e8 un genere di funghi ascomiceti della famiglia \"Sclerotiniaceae\". Comprende diverse specie parassite di piante. "}
{"id": "3968800", "revid": "122965213", "url": "https://it.wikipedia.org/wiki?curid=3968800", "title": "Ezzatollah Zarghami", "text": "Il suo predecessore \u00e8 stato Ali Larijani, attuale speaker del Parlamento iraniano.\nDirettore dell'IRIB.\nCon lui alla guida, l'IRIB \u00e8 divenuta sempre di pi\u00f9 uno strumento usato dal regime per diffondere confessioni estorte con la violenza ai vari oppositori del regime. Esemplari sono i casi di Saeed Malekpour di Vahid Asghari e di Ahmad-Reza Hashempour. Inoltre, il 4 luglio del 2009, Zarghami dichiar\u00f2 che il caso di Neda Agha Soltani, la ragazza uccisa durante le proteste del 2009, era solo una montatura prodotta dalla BBC e dalla CNN.\nSanzioni UE.\nIl 24 marzo del 2012, l'Unione Europea ha inserito Zaeghami tra le persone soggette a sanzioni internazionali. Secondo l'UE, infatti, il Direttore dell'IRIB ha mandato in onda confessioni estorte con la forza ai detenuti in una serie di \"processi show\" trasmessi tra l'agosto del 2009 e il dicembre del 2011. Ci\u00f2, sottolinea l'UE, in diretta violazione delle leggi internazionali che tutelano i diritti delle persone sottoposte a processo."}
{"id": "3968801", "revid": "1442080", "url": "https://it.wikipedia.org/wiki?curid=3968801", "title": "Calanthe", "text": "Calanthe \u00e8 un genere di piante della famiglia delle Orchidacee, con distribuzione pantropicale.\nIl nome deriva dal greco \u03ba\u03b1\u03bb\u03bf\u03c2 (kalos) = \"bello\" e \u03b1\u03bd\u03b8\u03bf\u03c2 (anthos) = \"fiore\".\nDescrizione.\nComprende specie sia epifite che terrestri; alcune specie sono sempreverdi, altre caducifoglie.\nDistribuzione e habitat.\nCon oltre 200 specie, il genere ha una distribuzione pantropicale, con una maggiore concentrazione di biodiversit\u00e0 in Asia (in particolare in Indonesia) e in Oceania, con alcune specie presenti anche nell'Africa subsahariana (compreso il Madagascar) e in America centrale.\nTassonomia.\nIl genere \"Calanthe\" appartiene alla sottofamiglia Epidendroideae (trib\u00f9 Collabieae)\nComprende le seguenti specie:\nIbridi.\nSono noti i seguenti ibridi interspecifici:"}
{"id": "3968804", "revid": "120768020", "url": "https://it.wikipedia.org/wiki?curid=3968804", "title": "Onegin (racconto)", "text": "Onegin \u00e8 un racconto di genere giallo-storico della scrittrice italoamericana Ben Pastor. Narra un'indagine condotta durante la campagna di Russia nell'estate del 1943, da Martin Bora, ufficiale della Wehrmacht gi\u00e0 protagonista di una serie di romanzi a sfondo giallo-storico, ambientati durante la Seconda guerra mondiale. Nella edizione italiana fa parte di una antologia che raccoglie racconti dedicati a delitti avvenuti in ambito familiare.\nTitolo.\nIl titolo del racconto coincide con il nome di battesimo di uno dei personaggi principali, il maestro ucraino Onegin Sergeyevich Dushenko. Tuttavia, come si evince dalla trama, presenta anche un implicito riferimento ad un comportamento estremo dovuto a motivi inadeguati, come quello adottato dal protagonista dell'omonima opera di Alexander Pu\u0161kin, di cui in esergo \u00e8 riportata una breve citazione:\nTrama.\nEstate del 1943: le truppe tedesche di occupazione sul suolo russo si stanno gradualmente ritirando. Nel campo militare in cui si trova il maggiore Martin von Bora \u00e8 accaduto un fatto inusuale: un anziano maestro di scuola, Onegin Dushenko, si \u00e8 presentato spontaneamente per denunciare il proprio figlio, colpevole di aver nascosto armi in una fattoria, allo scopo di preparare attentati partigiani contro il nemico. Il reato, se provato, prevede l'immediata pena di morte mediante impiccagione; tuttavia prima di procedere, il comandante del campo, colonnello von Solomon, affida al suo sottoposto l'incarico di indagare pi\u00f9 a fondo su di una questione che appare cos\u00ec poco chiara: perch\u00e9 un padre dovrebbe voler denunciare il proprio figlio? E perch\u00e9 un figlio avrebbe scelto per armi tanto pericolose un nascondiglio cos\u00ec vicino al suo stesso padre, che potrebbe pertanto essere accusato di complicit\u00e0? Il maggiore Bora scopre senza difficolt\u00e0 che la denuncia del vecchio Onegin \u00e8 assolutamente fondata: arresta il giovane Dushenko, poi si dedica ad interrogare quanti vivono nello stesso kolchoz da cui proviene il maestro per cercare di capire le motivazioni del suo strano comportamento. Ci\u00f2 che scopre \u00e8 sconcertante e difficilmente suffragabile con prove certe, ma tanto von Bora quanto von Solomon non hanno dubbi: sembra che il reciproco odio dei Dushenko trovi origine nel fatto che il ragazzo non \u00e8 figlio del maestro, bens\u00ec frutto di un'antica violenza subita dalla sua defunta moglie nel 1920, ai tempi del passaggio in zona dei cosacchi antibolscevichi del barone Pyotr Nikolaievich Wrangel. La Dushenkova, impiccatasi poco pi\u00f9 di un mese prima, non \u00e8 l'unica vittima femminile della fattoria: negli ultimi vent'anni quattro donne si sono suicidate e almeno altre cinque sono rimaste vittime di strani incidenti. Pare insomma che nell'impossibilit\u00e0 di vendicarsi contro i violentatori, gli uomini del kolchoz nel tempo abbiano agito contro le vittime, forse per mezzo di una serie di omicidi incrociati, mascherati da suicidi o da incidenti.Bora e von Solomon si rendono conto che nessuno \u00e8 ragionevolmente perseguibile per quelle morti e che l'esecuzione del giovane Dushenko sar\u00e0 soltanto una vendetta per procura del vile Onegin; tuttavia, per ragioni di opportunit\u00e0 politica e militare, l'impiccagione deve aver luogo ugualmente.\nCronologia.\nLa vicenda narrata nel racconto, ambientato nella Russia centro-meridionale, copre un periodo di poche ore \u2013 dalla tarda mattinata al tramonto \u2013 di un'unica giornata nell'estate del 1943. Vengono per\u00f2 rievocati anche eventi accaduti in zona nel corso dell'anno 1920."}
{"id": "3968809", "revid": "733304", "url": "https://it.wikipedia.org/wiki?curid=3968809", "title": "Cluster d'Eccellenza &quot;Asia and Europe in a Global Context&quot;", "text": ""}
{"id": "3968814", "revid": "599013", "url": "https://it.wikipedia.org/wiki?curid=3968814", "title": "Christian Timm", "text": ""}
{"id": "3968815", "revid": "599013", "url": "https://it.wikipedia.org/wiki?curid=3968815", "title": "Bridget", "text": ""}
{"id": "3968817", "revid": "125459596", "url": "https://it.wikipedia.org/wiki?curid=3968817", "title": "Nigel Patrick", "text": "Biografia.\nNato in una famiglia di artisti (la madre era l'attrice Dorothy Turner), Nigel Patrick comp\u00ec studi privati ed esord\u00ec in teatro all'et\u00e0 di diciotto anni. Dopo aver lavoraro per un certo periodo in compagnie di repertorio, nel 1932 si afferm\u00f2 come promettente attore teatrale nel West End londinese, dove interpret\u00f2 in prevalenza commedie leggere e sofisticate. Dopo il debutto al Regent Theatre con \"The Life Machine\", ottenne grande successo con la pi\u00e8ce \"George and Margaret\" al Wyndham's Theatre, rappresentazione che ebbe ben 799 repliche.\nDopo essere apparso per la prima volta sullo schermo in \"Mrs. Pym of Scotland Yard\" (1940), Patrick serv\u00ec come tenente colonnello nel \"King's Royal Rifle Corps\", di stanza nel Medio Oriente, in Nordafrica e in Italia. Nel dopoguerra ritorn\u00f2 al cinema nel 1948 con un ruolo di comprimario nella commedia \"L'impareggiabile Richard\" (1948) di Herbert Wilcox e in breve tempo conquist\u00f2 la fama come interprete affabile, disinvolto e dall'ottima dizione in due grandi film inglesi, \"Pandora\" (1951), al fianco di Ava Gardner e James Mason, e \"Addio Mr. Harris\" (1951), in cui interpret\u00f2 il professor Frank Hunter, un insegnante che diventa l'amante della moglie del protagonista (Michael Redgrave).\nNel 1952 Patrick era gi\u00e0 uno dei dieci attori pi\u00f9 popolari d'Inghilterra e uno degli interpreti pi\u00f9 amati, ma la sua fama riusc\u00ec solo in parte a varcare i confini britannici. A suo agio in pellicole leggere come \"Racconti di giovani mogli\" (1951), con l'allora emergente Audrey Hepburn, e in drammi come \"Ali del futuro\" (1952), affront\u00f2 anche personaggi arguti e fannulloni come Tom Ramsey nell'episodio \"La cicala e la formica\" della commedia \"Gigolo e Gigolette\" (1951).\nDopo una fallimentare esperienza a Hollywood nel melodramma in costume \"L'albero della vita\" (1957), Patrick si ciment\u00f2 per la prima volta come regista nel film \"Come uccidere uno zio ricco\" (1957) e ottenne diversi ruoli interessanti in alcune delle migliori pellicole britanniche prodotte tra la fine degli anni cinquanta e l'inizio degli anni sessanta, come i classici del poliziesco inglese \"Zaffiro nero\" (1960), in cui interpret\u00f2 il poliziotto protagonista dell'indagine, e \"Un colpo da otto\" (1960), in cui \u00e8 narrata la preparazione di un grosso colpo in banca da parte di un gruppo di ex militari. Imperson\u00f2 quindi Sir Edward Clarke nell'elegante \"Il garofano verde\" (1960), che ripercorse cinque anni di vita di Oscar Wilde, e vest\u00ec i panni dell'ispettore John Edward Johnnoe nell'avvincente \"Doppio gioco a Scotland Yard\" (1963).\nNello stesso periodo Patrick apparve con successo anche in una serie televisiva, \"Zero One\", di cui gir\u00f2 trentanove episodi tra il 1962 e il 1965. Alla met\u00e0 degli anni sessanta ritorn\u00f2 praticamente a tempo pieno al suo primo amore, il teatro, lavorando sia come attore che come regista in numerose produzioni del West End, come \"Il divo Garry\" di No\u00ebl Coward al Queen's Theatre (1965) e \"Relatively Speaking\" di Alan Ayckbourn (1967) al Duke of York's Theatre. Le sue ultime apparizioni di rilievo sullo schermo furono nel kolossal bellico \"I lunghi giorni delle aquile\" (1969), nel film di spionaggio \"L'esecutore\" (1970) e nel poliziesco \"L'agente speciale Mackintosh\" (1973), diretto in Inghilterra da John Huston e interpretato al fianco di Paul Newman.\nNigel Patrick mor\u00ec il 21 settembre 1981, all'et\u00e0 di sessantanove anni, per un cancro ai polmoni, due anni dopo la scomparsa della moglie, l'attrice Beatrice Campbell, che aveva sposato nel 1951 e dalla quale aveva avuto due figli.\nDoppiatori italiani.\nNelle versioni in italiano dei suoi film, Nigel Patrick \u00e8 stato doppiato da:"}
{"id": "3968818", "revid": "124123", "url": "https://it.wikipedia.org/wiki?curid=3968818", "title": "Charles Paterno", "text": "Biografia.\nNato da Giovanni e Carolina Trivigno, emigr\u00f2 in tenera et\u00e0 con la famiglia negli Stati Uniti per difficolt\u00e0 economiche, causate da un terremoto che distrusse un progetto del padre Giovanni, costruttore immobiliare. Stabilitosi a New York, Paterno si laure\u00f2 in medicina presso la Cornell Medical School nel 1899 ma non pratic\u00f2 mai la professione di medico, poich\u00e9, alla morte del padre, eredit\u00f2 il suo business immobiliare, che porter\u00e0 avanti con il fratello Joseph.\nEbbe una grande carriera nel settore delle costruzioni e a lui si devono la nascita di edifici newyorkesi come Castle Village, Hudson View Gardens, The Colosseum e The Paterno (quest'ultimo fu una location per i film \"Nemici, una storia d'amore\" di Paul Mazursky e \"Come d'incanto\" di Kevin Lima)."}
{"id": "3968819", "revid": "121512780", "url": "https://it.wikipedia.org/wiki?curid=3968819", "title": "Cloruro di niobio(V)", "text": "Il cloruro di niobio(V) o pentacloruro di niobio \u00e8 il composto inorganico di formula NbCl5. In condizioni normali \u00e8 un solido cristallino giallo deliquescente, che si idrolizza rapidamente a contatto con l'acqua. In questo composto il niobio \u00e8 nello stato di ossidazione +5. Viene usato come precursore di altri composti di niobio.\nStruttura.\nAllo stato solido la struttura \u00e8 costituita da dimeri con ponti a cloro. Sono noti vari polimorfi. Nella struttura cristallina del polimorfo \u03b1 ogni centro di niobio \u00e8 esacoordinato, con una geometria ottaedrica significativamente distorta. Sul piano equatoriale le distanze di legame niobio-cloro terminali sono di 225 pm, mentre quelle a ponte sono di 256 pm. Le distanze assiali niobio-cloro sono 229,2 pm, e gli assi sono inclinati all'indentro formando un angolo di 83,7\u00b0 rispetto al piano equatoriale della molecola. L'angolo Nb\u2013Cl\u2013Nb del ponte \u00e8 di 101,3\u00b0. La distanza Nb\u2013Nb \u00e8 398,8 pm, troppo lunga perch\u00e9 sia possibile una qualche interazione tra i due metalli. NbBr5, TaCl5 e TaBr5 sono isostrutturali con NbCl5; NbI5 e TaI5 hanno invece strutture differenti.\nAllo stato gassoso NbCl5 \u00e8 monomerico, con struttura di bipiramide trigonale e simmetria molecolare D3h.\nSintesi.\nIndustrialmente NbCl5 si ottiene per clorurazione diretta a 500-600\u00a0\u00b0C del niobio metallico o di leghe ferro/niobio (che possono contenere anche tantalio e altri metalli). NbCl5 viene isolato e purificato per distillazione.\nIn laboratorio NbCl5 si prepara spesso dall'ossido Nb2O5; il problema principale \u00e8 la reazione incompleta con formazione di ossialogenuri come NbOCl3. La conversione si pu\u00f2 effettuare con cloruro di tionile. NbCl5 si pu\u00f2 preparare anche per clorurazione di Nb2O5 in presenza di carbone a 300\u00a0\u00b0C, ma anche in questo caso i prodotti possono contenere NbOCl3. Sono possibili anche altre procedure. Alla fine NbCl5 si pu\u00f2 purificare per sublimazione.\nReattivit\u00e0.\nNbCl5 \u00e8 un composto stabile, ma igroscopico e deliquescente. \u00c8 un acido di Lewis forte, ma meno del corrispondente fluoruro NbF5. In acqua si idrolizza rapidamente formando l'ossido idrato e acido cloridrico. Si scioglie in solventi organici non coordinanti come etere e CCl4 mantenendo la struttura dimera. In solventi coordinanti forma addotti tipo NbCl5L e NbCl5L2. Con cloruri dei metalli alcalini (MCl) reagisce formando M+NbCl6\u2013.\nUsi.\nNbCl5 \u00e8 il precursore pi\u00f9 usato per la sintesi di altri composti di niobio, tra i quali gli alcossidi, che trovano un utilizzo di nicchia nei processi sol-gel. In chimica organica \u00e8 un acido di Lewis di uso specialistico, utile per attivare gli alcheni nella reazione carbonile-ene e nella reazione di Diels-Alder.\nIndicazioni di sicurezza.\nNbCl5 \u00e8 disponibile in commercio. Il composto \u00e8 nocivo se ingerito, inalato o per contatto con la pelle. Per contatto provoca gravi ustioni cutanee e gravi lesioni agli occhi. Non ci sono dati che indichino propriet\u00e0 cancerogene. Viene considerato poco pericoloso per le acque e l'ambiente."}
{"id": "3968820", "revid": "84184", "url": "https://it.wikipedia.org/wiki?curid=3968820", "title": "Ulderico Bernardi", "text": " \nBiografia.\nNativo di Oderzo, ma residente per anni a Treviso, fu professore ordinario presso la Facolt\u00e0 di Economia e Commercio dell'Universit\u00e0 Ca Foscari di Venezia, e tenne corsi in molte altre universit\u00e0 italiane centrando i suoi studi sulla persistenza culturale nel mutamento sociale. Produsse studi e ricerche sul campo indagando su comunit\u00e0 agricole industrializzate, minoranze etniche e colonie di emigrati italiani nelle Americhe ed in Australia.\nMoltissime le sue collaborazioni giornalistiche con testate nazionali, stabilmente con Gazzettino e Avvenire. Fu anche direttore della Collana sulle culture popolari venete nella Fondazione Giorgio Cini di Venezia e membro del centro studi nazionale dell'Accademia Italiana della Cucina.\n\u00c8 morto il 7 aprile del 2021."}
{"id": "3968824", "revid": "354397", "url": "https://it.wikipedia.org/wiki?curid=3968824", "title": "NbCl5", "text": ""}
{"id": "3968825", "revid": "354397", "url": "https://it.wikipedia.org/wiki?curid=3968825", "title": "Pentacloruro di niobio", "text": ""}
{"id": "3968828", "revid": "767487", "url": "https://it.wikipedia.org/wiki?curid=3968828", "title": "Torneo di pallacanestro maschile NCAA Division I 1962", "text": "Il Torneo di pallacanestro maschile NCAA Division I 1962 si disput\u00f2 dal 12 al 24 marzo 1962. Si tratt\u00f2 della 24\u00aa edizione del torneo.\nVinsero il titolo gli Ohio State Buckeyes allenati da Ed Jucker, al loro secondo successo consecutivo. Paul Hogue venne eletto Most Outstanding Player.\nSquadre.\nLe squadre partecipanti furono 25, suddivise in quattro Regioni: East (7), Mideast (6), Midwest (6), West (6)"}
{"id": "3968830", "revid": "76963", "url": "https://it.wikipedia.org/wiki?curid=3968830", "title": "Giuseppe Gavazzi", "text": "Biografia.\nGavazzi fu industriale e agricoltore, e, oltre a ricoprire cariche pubbliche, sia a Milano che a Valmadrera, si dedic\u00f2 allo studio della storia e della numismatica. \nNel 1888 Solone Ambrosoli lo chiam\u00f2 a fare pare della neonata Rivista italiana di numismatica e nel 1892 fu tra i soci fondatori della Societ\u00e0 Numismatica Italiana. \nCollezionista di monete di Milano e della Lombardia, rivolse i suoi studi a queste, trattando sia la monetazione longobarda che le monete di Milano nel periodo delle signorie.\nBibliografia.\nPer esaudire la volont\u00e0 della madre, Luigia Verza Gavazzi fu uno dei fondatori dell'Asilo di Valmadrera, al quale venne data la denominazione di \"Asilo Infantile Luigia Gavazzi\""}
{"id": "3968832", "revid": "1442080", "url": "https://it.wikipedia.org/wiki?curid=3968832", "title": "Kypello Kyprou 1973-1974", "text": "La Kypello Kyprou 1973-1974 fu la 32\u00aa edizione della coppa nazionale cipriota. Vide la vittoria finale dell'Omonia Nicosia, che cos\u00ec conquist\u00f2 il suo terzo titolo.\nFormula.\nLe squadre partecipanti furono 40; erano previsti sei turni: un preliminare, un primo turno, ottavi, quarti, semifinali e finale. Ad eccezione della finale (partita unica a Nicosia), i turni si disputavano su gare di andata e ritorno. La finale fu giocata il 26 giugno 1974 allo Stadio GSP."}
{"id": "3968833", "revid": "121036154", "url": "https://it.wikipedia.org/wiki?curid=3968833", "title": "Campagna anti-destra", "text": "La campagna anti-destra ()\" fu un movimento avvenuto tra il 1957 e il 1959 nella Repubblica Popolare Cinese, consistente in una serie di purghe contro chiunque fosse ritenuto \"di destra\" dal Partito Comunista Cinese.\nObiettivi.\nLa definizione di \"destra\" non era sempre coerente, e a volte includeva chi criticava il governo da una prospettiva progressista, ma ufficialmente si riferiva a quegli intellettuali accusati di favorire il capitalismo e la divisione in classi invece della collettivizzazione. La campagna venne istituita dal Presidente Mao Zedong e vide la persecuzione politica di circa 550.000 persone. Il movimento fu una reazione alla campagna dei cento fiori, che aveva inizialmente promosso pluralismo di espressione e critiche al governo maoista, per poi venire repressa dallo stesso partito che la istitu\u00ec.\nStoria.\nAntefatto.\nLa campagna anti-destra \u00e8 stata una reazione contro la campagna dei cento fiori, che aveva promosso il pluralismo di espressione e di critica al governo maoista, nonostante il fatto che l'inizio di entrambe le campagne sia stato ideato e controllato dal presidente Mao Zedong\nPrima ondata.\nLa prima ondata di attacchi \u00e8 iniziata subito dopo la fine della campagna dei cento fiori, nel mese di luglio 1957. Entro la fine dell'anno, 300.000 persone furono etichettate come di destra, tra cui la scrittrice Ding Ling e il futuro premier Zhu Rongji. La maggior parte degli accusati erano intellettuali, e le sanzioni potevano essere la \"rieducazione attraverso il lavoro\", oppure, in alcuni casi, la morte. Uno degli obiettivi principali era quello di rendere il sistema giuridico dipendente dalla politica. I professionisti legali furono trasferiti in altri posti di lavoro; il potere giudiziario fu esercitato invece dai quadri politici e dalla polizia.\nSeconda ondata.\nLa seconda parte della campagna si \u00e8 svolta dopo la Conferenza di Lushan, svoltasi dal 2 luglio al 16 agosto 1959. L'incontro port\u00f2 alla condanna del generale Peng Dehuai, che - nel clima aperto e propenso alla critica fornito dalla campagna dei cento fiori - aveva osato criticare apertamente il grande balzo in avanti."}
{"id": "3968835", "revid": "486946", "url": "https://it.wikipedia.org/wiki?curid=3968835", "title": "Campagna Antidestra", "text": ""}
{"id": "3968836", "revid": "1573940", "url": "https://it.wikipedia.org/wiki?curid=3968836", "title": "Mermessus", "text": "Mermessus \u00e8 un genere di ragni appartenente alla famiglia Linyphiidae.\nDistribuzione.\nLe ottantuno specie oggi attribuite a questo genere sono state rinvenute prevalentemente nella regione olartica e nell'ecozona neotropicale: la specie dall'areale pi\u00f9 vasto \u00e8 la M. fradeorum che pu\u00f2 ritenersi cosmopolita. I rinvenimenti di esemplari di M. denticulatus in territorio europeo sono ritenuti dovuti ad introduzione da parte dell'uomo.\nIn Italia sono stati rinvenuti esemplari di M. trilobatus, anche se l'attribuzione appare incerta.\nTassonomia.\nConsiderato un sinonimo anteriore di \"Eperigone\" , da uno studio di Miller del 2007; a sua volta, Eperigone \u00e8 considerato un sinonimo anteriore di \"Anerigone\" a seguito di un lavoro di Jocqu\u00e9 del 1984, e di \"Aitutakia\" da un lavoro di Beatty, Berry &amp; Millidge del 1991.\n\u00c8 anche sinonimo anteriore di \"Sinoria\" , sempre secondo lo stesso studio di Miller del 2007\nA dicembre 2011, si compone di 81 specie:"}
{"id": "3968838", "revid": "767487", "url": "https://it.wikipedia.org/wiki?curid=3968838", "title": "Jeans and Mart\u00f2", "text": "Jeans and Mart\u00f2 \u00e8 un film del 2011 delle registe italiane Claudia Palazzi e Clio Sozzani.\nTrama.\nIl film \u00e8 la storia di un ragazzo etiope, Roba, originario di un villaggio di pastori della trib\u00f9 \"karrayu\" che riesce a studiare nonostante la resistenza della famiglia, che vorrebbe che restasse al villaggio d'origine, ed arriva in Italia, a Torino, invitato da \"Terra madre\".\nIl film \u00e8 un ritratto intimo del protagonista: le sue paure, il senso di colpa nei confronti della famiglia, il conflitto interno tra il rispetto delle tradizioni e il bisogno di autodeterminarsi, ma la voglia di cambiare \u00e8 pi\u00f9 forte di tutto."}
{"id": "3968839", "revid": "1851848", "url": "https://it.wikipedia.org/wiki?curid=3968839", "title": "Stefano Calcagni", "text": "Carriera.\nNel ruolo di libero, debutta in Serie D con l'Almas Roma prima di passare al , dove fa il suo esordio in Serie B nella stagione Serie B 1974-1975 giocando 3 partite.\nDopo un anno alla in Serie C passa alla , con cui vince il campionato di Serie C 1977-1978 e disputa un anno da titolare tra i cadetti (stagione 1978-1979).\nIn seguito gioca per un anno in Serie C1 con il e torna un altro anno alla Nocerina, per poi essere ceduto al Campobasso con cui vince il campionato di Serie C1 1981-1982 e disputa un'altra stagione in Serie B.\nNegli anni successivi \u00e8 in Serie C1 con Francavilla e Cosenza, prima di chiudere la carriera nel Campionato Interregionale con la Narnese ed infine in Serie C2 con il Civitavecchia.\nIn carriera ha totalizzato complessivamente 52 presenze in serie B."}
{"id": "3968841", "revid": "1851848", "url": "https://it.wikipedia.org/wiki?curid=3968841", "title": "Maurizio Cavazzini", "text": "Carriera.\nDebutta in Serie C nel 1975 con il Parma, dove disputa tre stagioni. Nel 1978 passa alla Sambenedettese, con cui debutta in Serie B retrocedendo in Serie C1 al termine del campionato 1979-1980 e ritornando subito tra i cadetti dopo il campionato 1980-1981.\nGioca i tre anni successivi in Serie C1 con Modena e Cosenza prima di chiudere la carriera ad Olbia, dove vince il Campionato Interregionale 1985-1986 e gioca gli ultimi due anni in Serie C2."}
{"id": "3968843", "revid": "599013", "url": "https://it.wikipedia.org/wiki?curid=3968843", "title": "Franco Bonora", "text": "Carriera.\nCresciuto nel Bologna, nel 1970 viene ceduto all'Udinese dove disputa cinque campionati di Serie C.\nGioca poi per altri due anni in Serie C con Salernitana e Paganese prima di tornare all'Udinese, dove vince il campionato di Serie C 1977-1978 e debutta in Serie B, vincendo con i friulani anche il campionato 1978-1979.\nChiude la carriera da professionista nel 1981 disputando le ultime due stagioni in Serie B con la maglia del Lecce."}
{"id": "3968844", "revid": "729019", "url": "https://it.wikipedia.org/wiki?curid=3968844", "title": "Santiv\u00e1\u00f1ez", "text": "Santiv\u00e1\u00f1ez \u00e8 un comune (\"municipio\" in spagnolo) della Bolivia nella provincia di Capinota (dipartimento di Cochabamba) con 6.717 abitanti (dato 2010).\nCantoni.\nIl comune \u00e8 suddiviso in 7 cantoni:"}
{"id": "3968845", "revid": "287204", "url": "https://it.wikipedia.org/wiki?curid=3968845", "title": "Jeans and Marto", "text": ""}
{"id": "3968846", "revid": "767487", "url": "https://it.wikipedia.org/wiki?curid=3968846", "title": "A Parisian Romance", "text": "A Parisian Romance \u00e8 un film muto del 1916 diretto da Frederick A. Thomson. Adattamento cinematografico del lavoro teatrale \"Un roman parisien\" di Octave Feuillet presentato in prima a Parigi il 28 ottobre 1882.\nLa commedia fu portata di nuovo sullo schermo con \"A Parisian Romance\", una nuova versione sonora del 1932 diretta da Chester M. Franklin.\nTrama.\nIl barone Chevrial, un maturo libertino, sposa la giovane Therese Beauchamp, figlia di uomo d'affari. Il loro \u00e8 un matrimonio di convenienza: la ragazza, bench\u00e9 ami Henri de Targy, \u00e8 spinta da suo padre all'unione con il barone che, dal canto suo, non ha nessuna intenzione di rompere con la sua amante, una ballerina. Henri, l'innamorato di Therese, con il cuore spezzato, sposa la frivola Marcelle che diventa presto oggetto delle attenzioni del barone: La donna, respinto l'anziano viveur, scappa invece con un cantante d'opera ma, quando quest'ultimo l'abbandona, Marcelle si suicida. Anche Chevrial muore poco tempo dopo, durante un ricevimento dato per festeggiare il compleanno di Rosa, la sua amante. Finalmente liberi, Therese e Henri possono ora pensare a un futuro che li vedr\u00e0 felici insieme.\nProduzione.\nIl film fu prodotto dalla Fox Film Corporation.\nDistribuzione.\nIl copyright del film, richiesto dalla William Fox, fu registrato il 9 gennaio 1916 con il numero LP7395.\nDistribuito dalla Fox Film Corporation, il film usc\u00ec nelle sale cinematografiche USA il 9 gennaio 1916."}
{"id": "3968847", "revid": "287204", "url": "https://it.wikipedia.org/wiki?curid=3968847", "title": "Santivanez", "text": ""}
{"id": "3968851", "revid": "1543377", "url": "https://it.wikipedia.org/wiki?curid=3968851", "title": "Sicaya (Bolivia)", "text": "Sicaya \u00e8 un comune (\"municipio\" in spagnolo) della Bolivia nella provincia di Capinota (dipartimento di Cochabamba) con 2.028 abitanti (dato 2010).\nCantoni.\nIl comune \u00e8 suddiviso in 2 cantoni:"}
{"id": "3968852", "revid": "287204", "url": "https://it.wikipedia.org/wiki?curid=3968852", "title": "Warning (singolo)", "text": ""}
{"id": "3968854", "revid": "287204", "url": "https://it.wikipedia.org/wiki?curid=3968854", "title": "Warning (album)", "text": ""}
{"id": "3968856", "revid": "110157", "url": "https://it.wikipedia.org/wiki?curid=3968856", "title": "Campeonato Profesional 1948", "text": "Il Campeonato Profesional 1948 fu la 1\u00aa edizione della massima serie del campionato colombiano di calcio, e fu vinta dal Santa Fe.\nAvvenimenti.\nL'istituzione della Federazione calcistica colombiana risale al 1924; nel corso della sua storia tale associazione fall\u00ec pi\u00f9 volte nell'organizzare un campionato nazionale, riuscendoci infine nel 1948. Al torneo vennero iscritte 10 squadre (che dovettero pagare una quota di 1.000 pesos), cos\u00ec ripartite: 1 da Barranquilla; 2 da Bogot\u00e0; 2 da Cali; 2 da Manizales; 2 da Medell\u00edn; 1 da Pereira. Vennero registrati 252 giocatori; di questi, a scendere in campo furono 222, cos\u00ec ripartiti: 182 colombiani; 13 argentini; 8 peruviani; 5 uruguaiani; 2 cileni; 2 ecuadoriani; 1 dominicano; 1 spagnolo. Il torneo ebbe inizio il 15 agosto, e il primo incontro si gioc\u00f2 all'Hip\u00f3dromo San Fernando di Itag\u00fc\u00ed tra Atl\u00e9tico Municipal e Universidad Nacional, alle 11 di mattina. L'arbitro dell'incontro fu El\u00edas Coll (padre del futuro giocatore Marcos Coll), e a segnare il primo gol fu Rafael Serna, dell'Atl\u00e9tico Municipal, che realizz\u00f2 un calcio di rigore al 15\u00ba minuto del primo tempo.\nStatistiche.\nPrimati stagionali.\nRecord"}
{"id": "3968861", "revid": "1543377", "url": "https://it.wikipedia.org/wiki?curid=3968861", "title": "Totora (Cochabamba)", "text": "Totora \u00e8 un comune (\"municipio\" in spagnolo) della Bolivia nella provincia di Carrasco (dipartimento di Cochabamba) con 10.963 abitanti (dato 2010).\nCantoni.\nIl comune \u00e8 suddiviso in 4 cantoni:"}
{"id": "3968867", "revid": "47767", "url": "https://it.wikipedia.org/wiki?curid=3968867", "title": "Santa Verena", "text": ""}
{"id": "3968872", "revid": "179980", "url": "https://it.wikipedia.org/wiki?curid=3968872", "title": "Club Atl\u00e9tico Municipal de Medell\u00edn", "text": ""}
{"id": "3968874", "revid": "179980", "url": "https://it.wikipedia.org/wiki?curid=3968874", "title": "Deportes Caldas", "text": ""}
{"id": "3968875", "revid": "125918453", "url": "https://it.wikipedia.org/wiki?curid=3968875", "title": "\u00c9lie de Nabinal", "text": "Biografia.\nProveniva da una nobile famiglia, originaria dal villaggio di Nabinal, vicino ad Auxerre, nel P\u00e9rigord. Talvolta il suo cognome viene indicato come \"Annibaldis\", \"Nabinalis\", \"Nabunal\", \"Nabinaux\" e \"Nabinaud\".\nGiovinetto entr\u00f2 nell'Ordine dei Frati Minori e divenne provinciale di Aquitania tra il 1324 ed il 1328. Laureato in teologia presso la Sorbona nel 1329, il 31 maggio 1331 ottenne da papa Giovanni XXII il titolo di \"magister\" in teologia, che gli venne conferito dal cancelliere della diocesi di Parigi. Fu nominato \"Lector Sententiarum\" presso lo \"Studium generale\" di Parigi tra il 1328 ed il 1330.\nNel 1329, su incarico diretto del pontefice, presiedette il processo contro Francesco della Marca, fautore dei fraticelli, seguaci di Michele da Cesena e dell'imperatore Ludovico il Bavaro; \u00c9lie de Nabinal fu presente alla cerimonia di riconciliazione di \"Francesco della Marca\" presso la corte papale di Avignone.\nFu nominato arcivescovo di Nicosia il 16 novembre 1331, fece attuare gli statuti diocesani tra il 1333 ed il 1334 e celebr\u00f2 un consiglio provinciale nel 1340 a cui parteciparono sia i vescovi di rito orientale che quelli ortodossi. Come arcivescovo fu membro della corte del re di Cipro Ugo IV di Lusignano. Il 12 luglio 1342, mentre si trovava presso la corte papale di Avignone, fu promosso al Patriarcato latino di Gerusalemme, mantenendo anche l'amministrazione della diocesi di Nicosia fino alla sua promozione al cardinalato.\nFu creato cardinale nel concistoro del 20 settembre 1342, tenutosi ad Avignone, e ricevette il titolo cardinalizio di San Vitale. Contestualmente rinunci\u00f2 al patriarcato ed all'amministrazione della diocesi cipriota. Partecip\u00f2 al Capitolo generale del suo ordine a Marsiglia il 1\u00ba giugno 1343.\nMor\u00ec il 13 gennaio 1348 ad Avignone, probabilmente a causa della peste nera. \u00c8 sepolto nella chiesa dei Francescani di Avignone.\nFu autore di numerosi sermoni e lavori in teologia."}
{"id": "3968879", "revid": "1310927", "url": "https://it.wikipedia.org/wiki?curid=3968879", "title": "Neolaia Agrot\u014dn \u012arakl\u012bs Gerolakkou", "text": "Il Neolaia Agrot\u014dn \u012arakl\u012bs Gerolakkou (in greco \u039d\u03b5\u03bf\u03bb\u03b1\u03af\u03b1 \u0391\u03b3\u03c1\u03bf\u03c4\u03ce\u03bd \u0393\u03b5\u03c1\u03cc\u03bb\u03b1\u03ba\u03ba\u03bf\u03c5 \u0397\u03c1\u03b1\u03ba\u03bb\u03ae\u03c2 cio\u00e8 \"Giovani Agricoltori \"Eracle\" Gerolakkos\"), o pi\u00f9 semplicemente Iraklis Gerolakkos, \u00e8 una squadra di calcio cipriota del villaggio di Gerolakkos nel distretto di Nicosia.\nStoria.\nFondata nel 1948, ha militato per diverse stagioni in seconda divisione, senza mai riuscire a raggiungere la massima divisione cipriota. Dopo l'invasione turca del 1974 ha la base operativa nel comune di Strovolos."}
{"id": "3968881", "revid": "179980", "url": "https://it.wikipedia.org/wiki?curid=3968881", "title": "Once Deportivo", "text": ""}
{"id": "3968885", "revid": "1684799", "url": "https://it.wikipedia.org/wiki?curid=3968885", "title": "Orange Open Guadeloupe 2012 - Singolare", "text": "Il singolare dell'Orange Open Guadeloupe 2012 \u00e8 stato un torneo di tennis facente parte dell'ATP Challenger Tour 2012.\nOlivier Rochus era il detentore del titolo, ma ha perso in semifinale.\nDavid Goffin ha battuto in finale Mi\u0161a Zverev 6\u20132, 6\u20132."}
{"id": "3968888", "revid": "1442080", "url": "https://it.wikipedia.org/wiki?curid=3968888", "title": "Orange Open Guadeloupe 2012 - Doppio", "text": "Il doppio dell'Orange Open Guadeloupe 2012 \u00e8 stato un torneo di tennis facente parte dell'ATP Challenger Tour 2012.\nRiccardo Ghedin e St\u00e9phane Robert erano i detentori del titolo, ma quest'anno non ha partecipato.\nPierre-Hugues Herbert e Albano Olivetti hanno battuto in finale Paul Hanley e Jordan Kerr 7\u20135, 1\u20136, [10\u20137]."}
{"id": "3968891", "revid": "287204", "url": "https://it.wikipedia.org/wiki?curid=3968891", "title": "Meinl", "text": ""}
{"id": "3968894", "revid": "767487", "url": "https://it.wikipedia.org/wiki?curid=3968894", "title": "Attuatore lineare", "text": "Un attuatore lineare \u00e8 un attuatore che crea il movimento lungo una linea dritta, in contrasto con il moto rotativo di un motore elettrico convenzionale. L'attuatore lineare \u00e8 utilizzato nel campo dell'automazione, nell'automotive (gestione carburatore, movimentazione fari...), nelle periferiche dei computer (disk driver e stampanti), nelle valvole ed in altri campi d'impiego dove \u00e8 previsto un movimento lineare. In aggiunta esistono cilindri pneumatici, idraulici ed altri tipologie di meccanismi per ottenere uno spostamento lineare.\nTipologie.\nAttuatori meccanici.\nLavorano tipicamente traducendo un moto rotativo in lineare. Nella maggior parte dei casi la conversione avviene mediante:\nLa forza e la precisione del movimento dipendono dal tipo di collegamento e dal rendimento del sistema. Ad esempio una vite con passo pi\u00f9 lungo sar\u00e0 pi\u00f9 veloce e con rendimenti migliori ma perder\u00e0 in risoluzione e forza. A seconda del profilo della camma si pu\u00f2 ottenere una forza ed un profilo di spostamento diverso. Lavorando con i rapporti fra denti nel collegamento a cinghia/catena si possono ottenere forze e precisioni differenti; inoltre la cinghia ha un rendimento pi\u00f9 alto della catena.\nA seconda del tipo di collegamento l'attuatore pu\u00f2 solo tirare, spingere (come la camma) o fare forza in entrambe le direzioni.\nAttuatori idraulici.\nTipicamente sono costituiti da un cilindro cavo in cui \u00e8 inserito un pistone. Fornendo una pressione al pistone questo eserciter\u00e0 una forza capace di spostare un oggetto esterno. Essendo i liquidi delle sostanze incomprimibili permettono all'attuatore una buona precisione nel movimento. L'attuatore idraulico necessita di una pompa per poter funzionare, che gli garantisce sia la forza che la precisione.\nAttuatori pneumatici.\nGli attuatori pneumatici sono del tutto simili a quelli idraulici, sostituendo l'aria compressa al liquido in pressione.\nAttuatori elettromeccanici.\nSono simili agli attuatori meccanici con l'aggiunta di un motore elettrico per il controllo del movimento.\nI dispositivi pi\u00f9 semplici sono costituiti da un motore collegato alla madrevite su cui scorre una chiocciola. In alcuni casi \u00e8 presente un dispositivo antirotazione che permette alla chioccola solo lo spostamento lineare e non rotativo. La chiocciola viene poi ancorata al dispositivo da far traslare rendendo efficace il sistema. Le caratteristiche pi\u00f9 importanti associate ad un attuatore lineare sono: corsa, velocit\u00e0, forza, precisione e ciclo di vita.\nSi possono utilizzare varie tipologie di motori per un sistema lineare, la loro scelta dipende dai requisiti dell'applicazione e dai carichi richiesti. Motori CC con o senza spazzole, bldc, motori ad induzione o motore passo passo: ognuno ha le sue caratteristiche d'impiego. Ad esempio, dove sono richieste velocit\u00e0 e forza tralasciando la risoluzione il motore ad induzione si presta (valvole per raffineria); viceversa dove la precisione \u00e8 fondamentale (strumenti diagnostici da laboratorio, movimentazione di laser o ottiche...) il motore passo passo \u00e8 pi\u00f9 adatto. In aggiunta si possono utilizzare encoder per avere la certezza dello spostamento e della precisione del movimento."}
{"id": "3968896", "revid": "1442080", "url": "https://it.wikipedia.org/wiki?curid=3968896", "title": "Seguros Bol\u00edvar Open Barranquilla 2012 - Singolare", "text": "Il singolare dello Seguros Bol\u00edvar Open Barranquilla 2012 \u00e8 stato un torneo di tennis facente parte dell'ATP Challenger Tour 2012.\nFacundo Bagnis era il detentore del titolo, ma ha perso nei quarti di finale.\nAlejandro Falla ha battuto in finale Horacio Zeballos 6\u20134, 6\u20131."}
{"id": "3968897", "revid": "112293514", "url": "https://it.wikipedia.org/wiki?curid=3968897", "title": "Viktoria Brams", "text": "Come attrice, \u00e8 attiva prevalentemente in campo televisivo, dove, a partire dall'inizio degli anni sessanta, ha partecipato ad oltre una quarantina di produzioni. \nTra i suoi ruoli pi\u00f9 noti, figurano quelli di Inge Busch nella soap opera \"Marienhof\" (1992-2011) e quello di Vera Peters nella serie televisiva \"La nostra amica Robbie\" (\"Hallo Robbie!\", 2005-2009).\nCome doppiatrice, ha prestato la propria voce ad attrici quali Sharon Acker, Janet Agren, Catherine All\u00e9gret, Julie Andrews, Anne Archer, Fanny Ardant, Elizabeth Ashley, St\u00e9phane Audran, Julia Blake, Ellen Burstyn, Claudia Cardinale, Barbara Carrera, Joanna Cassidy, Doris Day, Faye Dunaway, Sally Field, Jane Fonda, Brigitte Fossey, Laura Gemser, Rita Hayworth, Pamela Hensley, Lauren Hutton, Marthe Keller, Cheryl Ladd, Marie Lafor\u00eat, Veronica Lario, Ali MacGraw, Mary Elizabeth Mastrantonio, Helen Mirren, Giovanna Ralli, Jane Seymour, Cybill Shepherd, Nancy Sinatra, Meryl Streep, Emma Thompson, Lesley Ann Warren, ecc.\n\u00c8 vedova dell'attore Michael Hinz (1939-2008) ed ha fatto da matrigna all'attrice Carolin van Bergen (1964-1990), la figlia che Hinz aveva avuto dal precedente matrimonio con Ingrid van Bergen)."}
{"id": "3968898", "revid": "1442080", "url": "https://it.wikipedia.org/wiki?curid=3968898", "title": "Seguros Bol\u00edvar Open Barranquilla 2012 - Doppio", "text": "Il doppio dello Seguros Bol\u00edvar Open Barranquilla 2012 \u00e8 stato un torneo di tennis facente parte dell'ATP Challenger Tour 2012.\nFlavio Cipolla e Paolo Lorenzi erano i detentori del titolo, ma quest'anno non hanno partecipato.\nNicholas Monroe e Maciek Sykut hanno battuto in finale Marcel Felder e Frank Moser 2\u20136, 6\u20133, [10\u20135]."}
{"id": "3968902", "revid": "22475", "url": "https://it.wikipedia.org/wiki?curid=3968902", "title": "Julius Meinl (1824-1914)", "text": "Biografia.\nMeinl aveva aperto il suo primo negozio a Vienna nel 1862, dove vendeva caff\u00e8 torrefatto. Nel 1891 apr\u00ec la sua prima torrefazione: sar\u00e0 il figlio Julius ad ingrandire l'azienda paterna con una catena di filiali in tutta Europa."}
{"id": "3968904", "revid": "1305772", "url": "https://it.wikipedia.org/wiki?curid=3968904", "title": "Julius Meinl", "text": "Con Julius Meinl si possono indicare:"}
{"id": "3968905", "revid": "287204", "url": "https://it.wikipedia.org/wiki?curid=3968905", "title": "Corey Liuget", "text": "Carriera professionistica.\nSan Diego Chargers.\nDopo la sua stagione da jumior al college, Liuget dichiar\u00f2 la sua eleggibilit\u00e0 per il Draft 2011. Egli fu scelto nel corso del primo giro come diciottesimo assoluto dai San Diego Chargers. Nel corso della sua stagione da rookie, Liuget gioc\u00f2 tutte le partite della stagione tranne una, tredici delle quali da titolare, totalizzando 19 tackle ed un sack.\nNella sua seconda stagione, Liuget part\u00ec come titolare in tutte le partite dei Chargers migliorando notevolmente le sue statistiche e concludendo con 51 tackle. 7,0 sack, 9 passaggi deviati e un fumble forzato. Anche nella successiva fu sempre titolare, facendo registrare 42 tackle e 5,5 sack.\nNella settimana 3 della stagione 2014 contro i Buffalo Bills, Liuget fu premiato come difensore della AFC della settimana dopo avere messo a segno sei tackle, un sack e un fumble forzato. La sua annata si chiuse guidando i Chargers con 4,5 sack, giocando per la terza stagione consecutiva tutte le 16 gare come titolare.\nOakland Raiders.\nNel 2019 Liuget pass\u00f2 agli Oakland Raiders."}
{"id": "3968907", "revid": "16758", "url": "https://it.wikipedia.org/wiki?curid=3968907", "title": "Julius Meinl (padre)", "text": ""}
{"id": "3968918", "revid": "287204", "url": "https://it.wikipedia.org/wiki?curid=3968918", "title": "Sergio Mu\u00f1iz", "text": ""}
{"id": "3968925", "revid": "767487", "url": "https://it.wikipedia.org/wiki?curid=3968925", "title": "Nearly a King", "text": "Nearly a King \u00e8 un film muto del 1916 diretto da Frederick A. Thomson. Il film che ha come protagonista John Barrymore, segna il debutto sullo schermo della prima moglie dell'attore, Katherine Corri Harris. In un piccolo ruolo, si segnala la presenza anche di Adolphe Menjou in una delle sue prime pellicole.\nTrama.\nGeloso di Mary Pickford che ha stipulato un contratto vantaggioso con la sua casa di produzione, John Barrymore si preoccupa di non avere un buon soggetto per il suo prossimo film. Il maggiordomo, sceneggiatore dilettante, gli propone un suo copione: racconta la storia di un principe innamorato di Daisy, una ballerina, disposto a tutto per evitare un matrimonio combinato. Il principe scopre che un attore statunitense, Jack Merriwell, gli assomiglia come una goccia d'acqua, Lo assume quindi per prendere il suo posto: con Jack nei panni del principe, quest'ultimo potr\u00e0 scapparsene via con la sua ballerina.\nAl primo incontro con la principessa che \u00e8 stata destinata dalle ragioni di stato a sposare il principe, Jack si innamora, ricambiato, della giovane. Ma la sostituzione viene scoperta e l'attore viene condannato alla fucilazione. La principessa, diventata maggiorenne, pu\u00f2 salire al trono: il suo primo atto \u00e8 quello di perdonare Jack; il secondo, quello di sposarlo.\nBarrymore, dopo aver letto la sceneggiature, decide di usarla per il suo prossimo film.\nProduzione.\nIl film fu prodotto dalla Famous Players Film Company.\nDistribuzione.\nDistribuito dalla Paramount Pictures, il film usc\u00ec nelle sale cinematografiche USA il 20 gennaio 1916."}
{"id": "3968931", "revid": "599013", "url": "https://it.wikipedia.org/wiki?curid=3968931", "title": "Mazda Soccer Club 1990-1991", "text": "Questa voce raccoglie le informazioni riguardanti il Mazda Soccer Club nelle competizioni ufficiali della stagione 1990-1991.\nStagione.\nPresentatosi ai nastri di partenza della stagione con l'innesto dello statunitense Dan Calichman, il Mazda inizi\u00f2 la stagione uscendo ai quarti di finale di coppa di Lega e al secondo turno di Coppa dell'Imperatore, in entrambi i casi per mano del Nissan Motors. In campionato la squadra stacc\u00f2 nettamente le altre concorrenti in vetta, concludendo al secondo posto valido per la promozione in prima divisione.\nMaglie e sponsor.\nLe maglie, prodotte dall'Adidas, recano sulla parte anteriore il logo della Mazda."}
{"id": "3968933", "revid": "92723", "url": "https://it.wikipedia.org/wiki?curid=3968933", "title": "Ivan Ivanovi\u010d Beckoj", "text": "Biografia.\nFiglio del generale Ivan Jur'evi\u010d Trubeckoj e della sua amante svedese, la baronessa von Wrede, Ivan divenne noto col cognome abbreviato di suo padre.\nNacque a Stoccolma dove Trubeckoj si trovava prigioniero dopo la Grande Guerra del Nord, e si port\u00f2 in seguito a Copenaghen per intraprendere la carriera militare ed entrare poi in un reggimento di cavalleria danese. Fu servendo sotto la bandiera della Danimarca che cadde da cavallo e venne costretto a ritirarsi dal servizio attivo. Suo padre, rilasciato e tornato in Russia, si risolse dunque a richiamarlo in patria nel 1729. Entrato nell'esercito russo, serv\u00ec dapprima come aiutante di campo del padre ma venne in seguito prescelto per la carriera diplomatica in varie capitali d'Europa.\nBeckoj venne coinvolto attivamente nel colpo di stato che port\u00f2 al trono la zarina Elisabetta I di Russia. Una volta ascesa al trono, la nuova imperatrice ricompenso Beckoj col rango di maggiore generale e gli chiese di divenire il tutore di Giovanna Elisabetta di Holstein-Gottorp, la cui figlia Caterina era stata prescelta dalla zarina come moglie per il nipote ed erede, il granduca Pietro. In verit\u00e0, Beckoj conosceva molto bene Giovanna Elisabetta: i due si erano frequentati per vent'anni e la loro intima amicizia aveva fatto pensare che Caterina potesse essere in realt\u00e0 figlia di Beckoj.\nDopo che Giovanna Elisabetta venne espulsa dalla Russia nel 1747, Beckoj ritenne necessario abbandonare le proprie cariche ed insediarsi definitivamente a Parigi dove trascorse i successivi quindici anni nel mondo della cultura, affiancando gli enciclopedisti e rapportandosi in particolare con Jean-Jacques Rousseau e Denis Diderot. Nei saloni dell'aristocrazia francese venne introdotto dalla sua sorellastra, la principessa Anastasija Ivanovna Trubeckaja che aveva sposato in seconde nozze il principe ereditario Ludovico Guglielmo d'Assia-Homburg (il suo primo marito, il principe Dimitrie Cantemir di Moldavia era morto in precedenza).\nPietro III di Russia richiam\u00f2 Beckoj in Russia e lo incaric\u00f2 della gestione dei palazzi e dei giardini imperiali. Giunto nuovamente a San Pietroburgo, Beckoj rinnov\u00f2 la sua fedelt\u00e0 alla moglie del sovrano, aiutandola a deporre Pietro nel 1762 e a proclamarsi nuova zarina. Nelle sue memorie, Ekaterina Romanovna Voroncova riporta come una volta Beckoj avesse ricordato alla zarina durante un diverbio \"Non sono stato forse io a incitare le guardie? Non sono stato forse io a gettare denaro al popolo?\"\nPer quanto Beckoj non abbia avuto incarichi di peso sino al 1764, quando Caterina lo nomin\u00f2 Presidente dell'Accademia imperiale delle Arti, egli divenne uno dei pilastri dell'establishment russo. La sua posizione alla corte di Caterina II non \u00e8 tutt'oggi facile da classificare. Alcuni storici l'hanno definito un \"segretario personale\", altri un \"ministro dell'educazione ufficioso\". Fu sicuramente una persona con accesso diretto ed illimitato alla persona della zarina per gran parte del suo regno. Fu su suo suggerimento che lo scultore francese \u00c9tienne Maurice Falconet realizz\u00f2 la celebre scultura \"Il cavaliere di bronzo\" per celebrare la figura dello zar Pietro I e fu lui a ingaggiare Georg Friedrich Veldten per disegnare il magnifico cancello di ferro del Giardino d'Estate di San Pietroburgo.\nL'influenza di Beckoj continu\u00f2 senza opposizioni a rimanere presente sino agli anni '80 del Settecento quando la tolleranza di Caterina nei confronti dell'illuminismo e dei suoi seguaci inizi\u00f2 a venire meno e Beckoj era ormai anziani. La morte lo colse a novantadue anni, dopo un lungo periodo di malattia e cecit\u00e0. Beckoj non si spos\u00f2 mai e lasci\u00f2 i suoi averi a una figlia naturale che godette sempre del favore particolare della zarina; questa and\u00f2 in sposa all'ammiraglio Jos\u00e9 de Ribas, militare spagnolo al servizio della Russia e fondatore della citt\u00e0 di Odessa.\nLa riforma dell'educazione in Russia.\nNel 1763, Beckoj present\u00f2 a Caterina lo \"Statuto per l'Educazione della Giovent\u00f9 di ambo i sessi\", riempito di citazioni tratte dai lavori di Comenius, John Locke e Rousseau. Il trattato conteneva il proposito di concedere scuole pubbliche ai giovani russi per creare \"una nuova razza di uomini\". Beckoj propose un'educazione generale anzich\u00e9 specialistica, partendo dall'idea che la nuova istruzione ai giovani sarebbe servita per creare i cittadini del domani. L'idea di Beckoj era quella di realizzare per tale proposito dei collegi dove i ragazzi avrebbero potuto studiare in tranquillit\u00e0 ed in sicurezza dal momento che lo stesso Rousseau ricordava come \"l'isolamento degli studenti consente ai loro tutori di proteggerli al meglio dai vizi della societ\u00e0.\"\nLa zarina appoggi\u00f2 subito la riforma proposta da Beckoj e fond\u00f2 la Societ\u00e0 per la formazione di ragazze di buona famiglia, con Beckoj come presidente. Il cosiddetto Istituto Smolny fu il primo collegio femminile istituito n Russia e uno dei primi in Europa ad applicare pedissequamente le idee educative di Rousseau: le ragazze, viste come il centro delle future famiglie della Russia, erano protette da ogni influenza perniciosa e la loro educazione morale era addirittura pi\u00f9 approfondita di quella intellettuale. La zarina personalmente mantenne una corrispondenza con alcune alunne per assicurarsi della loro corretta istruzione e del mantenimento del corretto livello di qualit\u00e0 dell'istituzione.\nPer tutti gli studenti di questa istituzione, Beckoj con Caterina pubblicarono un manuale dal titolo \"Dei doveri di uomini e cittadini\" nel quale erano inclusi i doveri dei singoli studenti verso Dio e verso la patria, ma anche verso la propria salute, nozioni d'igiene e di quotidianit\u00e0.\nDesideroso altrettanto di ridurre gli infanticidi che pure nella Russia dell'epoca erano piuttosto frequenti tra le famiglie pi\u00f9 povere, Beckoj ritenne che fosse lo stato a doversi occupare di questi figli illegittimi e degli orfani e della loro istruzione. Fu su suo consiglio che venne avviato un programma preciso che port\u00f2 nel 1764 alla fondazione dell'Orfanotrofio di Mosca e poi a quello di San Pietroburgo nel 1770. Quest'ultima istituzione divenne in seguito l'attuale Universit\u00e0 Herzen. \nCon l'intento di concentrarsi sull'istruzione ma anche sulla modernizzazione della societ\u00e0 russa, Beckoj incoraggi\u00f2 l'istruzione dei figli del ceto mercantile. Beckoj deplorava il fatto che la Russia disponesse di \"sole due classi sociali, da una parte i contadini e dall'altra i nobili\", concentrandosi quindi sullo sviluppo di una borghesia che potesse contare su una scuola commerciale a Mosca."}
{"id": "3968934", "revid": "717966", "url": "https://it.wikipedia.org/wiki?curid=3968934", "title": "Kippa", "text": ""}
{"id": "3968943", "revid": "123673640", "url": "https://it.wikipedia.org/wiki?curid=3968943", "title": "Canale del calcio", "text": "Il canale del calcio o specificando meglio, i vari tipi di canali del calcio sono proteine integrali di membrana che formano canali ionici, che conducono i cationi del calcio attraverso la membrana plasmatica delle cellule. Vengono classificati in base all'innesco (trigger) che apre il canale per questi ioni, ad esempio sia un cambiamento della tensione (canali del calcio tensione-dipendenti), sia il legame di una sostanza (un ligando) al canale (canali del calcio ligando-dipendenti).\nDurante il plateau del potenziale d'azione (la cosiddetta fase 2, che segue la ripolarizzazione precoce e precede la fase di ripolarizzazione finale) lo ione Ca2+ penetra nella cellula per mezzo dei canali del calcio, i quali si caratterizzano per la peculiarit\u00e0 di attivarsi ed inattivarsi in modo decisamente pi\u00f9 lento rispetto ai canali del Na+. Questi canali sono regolati dalla tensione: si attivano infatti allorch\u00e9 nella fase d'incremento del potenziale di azione il potenziale di riposo della membrana diviene meno negativo.\nStudi effettuati sulle cellule del muscolo cardiaco hanno permesso di identificare due tipi di canali del Ca2+: il tipo L ed il tipo T.&lt;br&gt;\n\"Canali di tipo T (transient)\": la loro attivazione avviene quando il potenziale \u00e8 molto negativo (intorno ad un potenziale di -70mV). Si inattivano molto pi\u00f9 rapidamente rispetto al tipo L e la loro frequenza a livello delle cellule miocardiche \u00e8 decisamente pi\u00f9 scarsa.&lt;br&gt;\n\"Canali di tipo L (long lasting)\": chiamati cos\u00ec perch\u00e9 una volta attivati si richiudono con lentezza e forniscono un flusso di Ca2+ che perdura nel tempo. Sono i canali del calcio maggiormente diffusi nel miocardio, la loro attivazione avviene nella fase ascendente del potenziale d'azione, quando il potenziale raggiunge approssimativamente un valore di -20mV.&lt;br&gt;\nDa un punto di vista farmacologico i canali di tipo L sono particolarmente importanti in quanto i farmaci calcio antagonisti (ad esempio nifedipina, amlodipina, lacidipina, verapamil, diltiazem ed altri, agiscono proprio determinando un loro blocco selettivo."}
{"id": "3968948", "revid": "473137", "url": "https://it.wikipedia.org/wiki?curid=3968948", "title": "Septoria", "text": "Septoria \u00e8 un genere di funghi ascomiceti della famiglia Mycosphaerellaceae. Comprende circa 1070 specie. Molte specie sono parassite di piante, su cui causano macchie clorotiche fogliari. "}
{"id": "3968962", "revid": "47767", "url": "https://it.wikipedia.org/wiki?curid=3968962", "title": "Francesco de Mura", "text": ""}
{"id": "3968964", "revid": "47767", "url": "https://it.wikipedia.org/wiki?curid=3968964", "title": "Virginie", "text": ""}
{"id": "3968965", "revid": "47767", "url": "https://it.wikipedia.org/wiki?curid=3968965", "title": "Ginny", "text": ""}
{"id": "3968966", "revid": "47767", "url": "https://it.wikipedia.org/wiki?curid=3968966", "title": "Jinny", "text": ""}
{"id": "3968968", "revid": "1524656", "url": "https://it.wikipedia.org/wiki?curid=3968968", "title": "Mycosphaerella", "text": "Mycosphaerella \u00e8 un genere di funghi ascomiceti. Comprende pi\u00f9 di 10.000 specie, molte delle quali sono parassite di piante."}
{"id": "3968977", "revid": "767487", "url": "https://it.wikipedia.org/wiki?curid=3968977", "title": "The Price of Happiness", "text": "The Price of Happiness \u00e8 un film muto del 1916 diretto da Edmund Lawrence.\nProduzione.\nIl film fu prodotto dalla Triumph Films.\nDistribuzione.\nDistribuito dall'Equitable Motion Pictures Corporation e dalla World Film, il film usc\u00ec nelle sale cinematografiche USA il 28 febbraio 1916."}
{"id": "3968979", "revid": "48501467", "url": "https://it.wikipedia.org/wiki?curid=3968979", "title": "Loch Lurgain", "text": ""}
{"id": "3968982", "revid": "47767", "url": "https://it.wikipedia.org/wiki?curid=3968982", "title": "Madison (nome)", "text": "Origine e diffusione.\nRiprende un cognome inglese che significa \"figlio di Maud\" (una variante di Matilde). Il suo uso al femminile prese avvio solo dopo l'uscita nel 1984 del film \"Splash - Una sirena a Manhattan\", dove la protagonista cambi\u00f2 il suo nome in Madison ispirandosi al nome della Madison Avenue di New York.\nI due diminutivi Maddie e Maddy sono condivisi anche con il nome Madeline (forma inglese di Maddalena).\nOnomastico.\nNon esistono santi che portano questo nome, che quindi \u00e8 adespota. L'onomastico pu\u00f2 essere festeggiato in occasione di Ognissanti, il 1\u00ba novembre."}
{"id": "3968989", "revid": "297059", "url": "https://it.wikipedia.org/wiki?curid=3968989", "title": "Martin Chemnitz", "text": "Biografia.\nMartin Chemnitz \u00e8 stato un eminente teologo luterano della Riforma, uomo di Chiesa e confessore. Nella tradizione Luterana \u00e8 conosciuto come \"Alter Martinus,\" il \"secondo Martin\": \"Si Martinus non fuisset, Martinus vix stetisset\" (\"Se Martin [Chemnitz] non fosse venuto, Martin [Lutero] sarebbe difficilmente sopravvissuto\") dice un detto comune che li riguardano. Viene commemorato come un pastore e confessore nel \"Lutheran Service Book\" della Chiesa Luterana-Sinodo del Missouri il 9 novembre.\nPrimi anni ed educazione.\nChemnitz, nato a Treuenbrietzen nel Margraviato di Brandenburgo da Paul e Euphemia Chemnitz, fu ultimo di tre figli. I nomi dei suoi fratelli pi\u00f9 grandi erano Matteo e Ursula. Suo padre era un mercante agiato che \u00e8 morto quando Martin aveva undici anni; in seguito a questo la famiglia soffr\u00ec di difficolt\u00e0 finanziarie.\nSuccessivamente Martin si diploma a Magdeburgo. Al termine del corso di studio diventa un apprendista tessitore. Ha aiutato la sua famiglia con la sua attivit\u00e0 di abbigliamento gli anni successivi. A 20 anni riprende la sua formazione presso l'Universit\u00e0 di Viadrina nei pressi di Francoforte sull'Oder. Rimane a scuola finch\u00e9 le sue finanze si esauriscono, poi acquisisce un posto da insegnante nella citt\u00e0 di Wriezen, dove integra il suo reddito attraverso l'esazione della tassa locale sulla vendita del pesce. Il periodo trascorso a Francoforte gli ha dato gli strumenti di base per continuare la sua educazione in proprio, alla ricerca di argomenti a cui era interessato, dedicando la sua naturale curiosit\u00e0 a problemi che avevano preoccupato altri in passato.\nNel 1545 Chemnitz accompagna suo cugino Georg Sabino a scuola a Wittenberg (1545-1547), dove ha studiato con Martin Lutero e Filippo Melantone . Da Melantone ha imparato a plasmare la sua formazione teologica, a partire dalla differenza tra \"legge\" e \"vangelo\". Dalle parole di Chemnitz, anche se ha ascoltato spesso lezioni da Lutero, egli \"non ha prestato l'attenzione che dovrebbe avere Lutero\". (Cfr. Autobiografia) A causa della morte di Lutero e di eventi politici, Chemnitz si trasferisce all'Universit\u00e0 di K\u00f6nigsberg (1547-1548). Chemnitz si laurea \"Magister\" in letteratura (1548). Tuttavia, una epidemia ben presto infesta la citt\u00e0 di K\u00f6nigsberg, e Chemnitz si trasferisce in fretta a Saalfeld. Quando si \u00e8 ritenuto sicuro, Chemnitz torna a K\u00f6nigsberg nel 1550, al servizio del Duca Alberto I di Prussia, come bibliotecario di corte. In cambio della cura per la biblioteca e l'insegnamento in alcuni corsi come un precettore, ha avuto libero accesso a quella che allora era considerata una delle migliori biblioteche d'Europa.\nPer la prima volta Chemnitz si dedic\u00f2 completamente allo studio teologico. Durante questi anni il suo interesse si spost\u00f2 dalla astrologia, che aveva studiato a Magdeburgo, alla teologia. \nHa iniziato il suo proprio corso di studi con lo studio attento della Bibbia nella lingua originale con l'obiettivo di rispondere alle domande che in precedenza lo lasciavano perplesso. Quando si sentiva pronto ad andare avanti, rivolse la sua attenzione ai primi teologi della chiesa, i cui scritti lesse meticolosamente e con attenzione. Poi si interess\u00f2 alle dispute teologiche del tempo, ancora una volta leggendo con cura, mentre prendeva appunti. Questo metodo precoce di auto scolasticismo luterano era stato suggerito da Melantone (cfr. Autobiografia).\nLa sua vocazione di riformatore, religioso e teologo.\nChemnitz torn\u00f2 a Wittenberg nel 1553 ospite di Melantone. Nel gennaio 1554 entra a far parte della facolt\u00e0 dell'Universit\u00e0 di Wittenberg. Ha tenuto lezioni sulle \"Loci Communes\" di Melantone, dalle cui lezioni ha compilato i suoi \"Loci Theologici\", una teologia sistematica. Fu ordinato al ministero sacerdotale il 25 novembre 1554 da Johannes Bugenhagen, e divenne coadiutore di Joachim M\u00f6rlin, che era superintendente ecclesiastico del Ducato di Brunswick-Wolfenb\u00fcttel. Quando M\u00f6rlin si dimise nel 1567, Chemnitz divenne il suo successore ricoprendo la carica per il resto della sua vita.\nAttraverso la sua guida, il Brunswick-Wolfenb\u00fcttel \u00e8 stato portato saldamente verso il luteranesimo. Un aiuto decisivo ha avuto dal suo principe, il duca Giulio di Brunswick-L\u00fcneburg-Wolfenb\u00fcttel, fondatore dell'Universit\u00e0 di Helmstedt (1575-1576). Con Jakob Andreae, David Chytraeus, Nicholas Selnecker, Andrew Musculus e altri, Chemnitz ha preso parte in un movimento \"centrista\" che ha portato all'accordo tra luterani tedeschi con la scrittura e la pubblicazione della Formula della Concordia (1577), di cui Chemnitz \u00e8 uno dei principali autori. Egli \u00e8 stato determinante nella pubblicazione definitiva del \"Liber Concordiae\" nel 1580, lo standard dottrinale della Chiesa Luterana. Altre opere importanti sono \"Examen Concilii Tridentini\" [\"Esame del Concilio di Trento\"] e \"De Duabis Naturis in Christo\" [\"sulle due nature in Cristo\"]. Queste opere dimostrano le abilit\u00e0 di Martin Chemnitz come un teologo biblico, storico dottrinale della tradizione ortodossa luterana. Mor\u00ec a Braunschweig.\nFamiglia.\nChemnitz si spos\u00f2 nel 1555 con Anna, figlia dell'avvocato Hermann J\u00e4ger. Dal matrimonio nacquero tre figli e sette figlie. Sono noti:"}
{"id": "3968990", "revid": "287204", "url": "https://it.wikipedia.org/wiki?curid=3968990", "title": "Qebehsenuf", "text": "Qebehsenuf (IPA: ) \u00e8 una divinit\u00e0 egizia appartenente alla religione dell'antico Egitto, uno dei figli di Horo e quindi fratello di Imset, Damutef e Hapi.\nMitologia.\nEra un dio funerario. \u00c8 raffigurato con la testa di falco e preposto alla protezione degli intestini con l'aiuto della dea Serket. Il suo punto cardinale \u00e8 l'Ovest."}
{"id": "3968991", "revid": "1788047", "url": "https://it.wikipedia.org/wiki?curid=3968991", "title": "Torneo di pallacanestro maschile NCAA Division I 1963", "text": "Il Torneo di pallacanestro maschile NCAA Division I 1963 si disput\u00f2 dal 9 al 23 marzo 1963. Si tratt\u00f2 della 25\u00aa edizione del torneo.\nVinsero il titolo i Ramblers della Loyola University Chicago allenati da George Ireland, al primo successo della loro storia. Art Heyman di Duke University venne eletto Most Outstanding Player.\nSquadre.\nLe squadre partecipanti furono 25, suddivise in quattro Regioni: East (7), Mideast (6), Midwest (6), West (6)"}
{"id": "3968995", "revid": "767487", "url": "https://it.wikipedia.org/wiki?curid=3968995", "title": "Pocona", "text": "Pocona \u00e8 un comune (\"municipio\" in spagnolo) della Bolivia nella provincia di Carrasco (dipartimento di Cochabamba) con 12.893 abitanti (dato 2010).\nCantoni.\nIl comune \u00e8 suddiviso in 5 cantoni:"}
{"id": "3968998", "revid": "1543377", "url": "https://it.wikipedia.org/wiki?curid=3968998", "title": "Chimor\u00e9", "text": "Chimor\u00e9 \u00e8 un comune (\"municipio\" in spagnolo) della Bolivia nella provincia di Carrasco (dipartimento di Cochabamba) con 24.331 abitanti (dato 2010).\nCantoni.\nIl comune \u00e8 composto dall'unico cantone omonimo."}
{"id": "3969000", "revid": "287204", "url": "https://it.wikipedia.org/wiki?curid=3969000", "title": "Chimore", "text": ""}
{"id": "3969001", "revid": "767487", "url": "https://it.wikipedia.org/wiki?curid=3969001", "title": "Doug \u00e8 uno scervellato", "text": "Doug \u00e8 uno scervellato (\"The Habit of Happiness\") \u00e8 un film muto del 1916 sceneggiato e diretto da Allan Dwan.\nTrama.\nFiglio del ricco Wiggins, Sunny si prende cura dei derelitti e se li porta a casa, dove li ospita e li nutre. Il padre, furibondo, lo butta fuori di casa. Imperturbabile, Sunny trova ospitalit\u00e0 al dormitorio e l\u00ec insegna ai poveri a prendere la vita con ottimismo e a sorridere. Un medico, allora, gli chiede di curare il proprio padre, il milionario Jonathon Pepper, depresso cronico. Il compito si rivela troppo gravoso perfino per il sorridente Sunny che, per\u00f2, in casa di Pepper incontra e si innamora della figlia del milionario. Scopre, altres\u00ec, un complotto per rapire Jonathon. Sunny, all'arrivo dei rapitori, lotta per difendere il vecchio e i malfattori lo colpiscono alla testa. Per la prima volta, dopo anni, Jonathon finalmente ride. Sunny diventa socio di Pepper, ne sposa la figlia e viene riaccolto a casa dal padre.\nProduzione.\nIl film fu prodotto dalla Fine Arts Film Company. Venne girato nel New Jersey.\nDistribuzione.\nDistribuito dalla Triangle Distributing, il film usc\u00ec nelle sale cinematografiche USA il 12 marzo 1916."}
{"id": "3969002", "revid": "643662", "url": "https://it.wikipedia.org/wiki?curid=3969002", "title": "Kypello Kyprou 1999-2000", "text": "La Kypello Kyprou 1999-2000 fu la 58\u00aa edizione della coppa nazionale cipriota. Vide la vittoria finale dell', che cos\u00ec conquist\u00f2 il suo undicesimo titolo.\nFormula.\nLe squadre partecipanti furono 16, divise in un tabellone di quattro turni: ottavi, quarti, semifinali e finale. Ad eccezione della finale (partita unica) erano previsti gare di andata e ritorno. La finale fu giocata il 13 maggio 2000."}
{"id": "3969005", "revid": "984922", "url": "https://it.wikipedia.org/wiki?curid=3969005", "title": "Entre R\u00edos (Cochabamba)", "text": "Entre R\u00edos \u00e8 un comune (\"municipio\" in spagnolo) della Bolivia nella provincia di Carrasco (dipartimento di Cochabamba) con 39.795 abitanti (dato 2010).\nCantoni.\nIl comune \u00e8 formato dall'unico cantone omonimo. La citt\u00e0 principale \u00e8 Bulo Bulo."}
{"id": "3969006", "revid": "84184", "url": "https://it.wikipedia.org/wiki?curid=3969006", "title": "Violales", "text": "Le Violales erano un ordine definito all'interno della classe delle Magnoliopsida. L'ordine era stato nominato a partire dalla famiglia Violaceae, caratteristica dell'ordine.\nIl sistema corrente (l'Angiosperm Phylogeny Group) non riconosce pi\u00f9 le Violales come ordine; la famiglia caratteristica delle Violaceae \u00e8 attualmente stata riassegnata all'ordine Malpighiales, e le altre famiglie sono state attualmente riassegnate agli ordini indicati nel seguito di questa voce.\nIl nome Violales \u00e8 stato tuttavia in uso in passato in molti sistemi di classificazione scientifica; alcuni sistemi usavano il nome \"Parietales\" per raggruppamenti similari. Alcune specie di questi gruppi risultano gi\u00e0 diffuse a partire dal Cretaceo\nNel sistema Cronquist l'ordine delle Violales era ancora presente, ed era un membro della sottoclasse Dilleniidae: esso includeva le 24 famiglie che vengono qui riportate nella sezione \"Tassonomia\". L'ordine fu anche assegnato alla sottoclasse Dilleniidae da Mabberley. \nDescrizione.\nLe Violales discendono dalle Theales.\nSolitamente hanno fiori con corolla dialipetala, cio\u00e8 a petali liberi. Il gineceo \u00e8 generalmente superiore e sincarpico, con i carpelli aperti.\nLa caratteristica pi\u00f9 particolare di questo ordine morfologicamente eterogeneo \u00e8 l'ovario composto uniloculare, con per lo pi\u00f9 placentazione parietale (cio\u00e8 a ciste con settazione interna, formazione di setti placentari). \nAlcune famiglie sono pi\u00f9 primitive: le Fluconitiaceae hanno i carpelli chiusi e la placentazione assiale (assomigliante alle Theales). \nQuando gli stami sono numerosi, si sviluppano in sequenza centrifuga. Gli ovuli sono crassinucellati, hanno due tegumenti e un nucello, che \u00e8 spesso parecchie cellule. L'endosperma \u00e8 molto ricco di oli essenziali e povero di fecola. \nI membri pi\u00f9 primitivi dell'ordine, come alcune specie di Flacourtiaceae, sono alberi con foglie stipulate e alternate. I fiori sono polipetali perfetti con numerosi stami centrifughi; un pistillo composto con stili liberi e placentazione parietale. I semi hanno un endosperma ben sviluppato. \nNelle Flacourtiaceae si possono osservare: tendenze verso l'unisessualit\u00e0, riduzione nel numero degli stami, fusione dei filamenti, sviluppo di una corona, riduzione nel numero dei carpelli, fusione degli stili e perdita dell'endosperma dal seme. \nQueste sono alcune fra le caratteristiche principali utilizzate in combinazione per definire molti membri delle altre famiglie di questo ordine.\nLe Violales differiscono dall'ordine correlato delle Capparales (che pure presenta placentazione parietale) nella mancanza di cellule con sinigrina, nell'avere una proporzione molto maggiore di specie legnose, nell'avere spesso fiori periginei o epiginei, nell'avere raramente foglie composite and nell'avere molto spesso 3 carpelli (numero raro nell'ordine Capparales) e solo raramente 2 (il numero pi\u00f9 frequente nelle Capparales).\nDistribuzione.\nL'ordine Violales \u00e8 presente in tutto il Mondo, ad eccezione delle aree polari.\nTassonomia.\nNel sistema Cronquist, l'ordine include 24 famiglie, come sotto riportato.\nColtivazione.\nAngurie e meloni (specie di \"Cucumis\", fra le Cucurbitaceae), specie di zucche (specie di \"Cucurbita\"), begonie e viole (genere \"Viola\") sono membri molto noti delle Violales e sono coltivate a scompi ornamentali e alimentari (angurie, meloni, zucche)."}
{"id": "3969007", "revid": "767487", "url": "https://it.wikipedia.org/wiki?curid=3969007", "title": "Sacaba", "text": "Sacaba \u00e8 un comune (\"municipio\" in spagnolo) della Bolivia nella provincia di Chapare (dipartimento di Cochabamba) con 179.847 abitanti (dato 2010).\nCantoni.\nIl comune \u00e8 suddiviso in 6 cantoni:"}
{"id": "3969008", "revid": "305330", "url": "https://it.wikipedia.org/wiki?curid=3969008", "title": "Cercospora", "text": "Cercospora \u00e8 un genere di funghi ascomiceti. Comprende diverse specie parassite di piante."}
{"id": "3969012", "revid": "486946", "url": "https://it.wikipedia.org/wiki?curid=3969012", "title": "Palasport di Sassari", "text": ""}
{"id": "3969014", "revid": "1543377", "url": "https://it.wikipedia.org/wiki?curid=3969014", "title": "Colomi", "text": "Colomi \u00e8 un comune (\"municipio\" in spagnolo) della Bolivia nella provincia di Chapare (dipartimento di Cochabamba) con 17.988 abitanti (dato 2010).\nCantoni.\nIl comune \u00e8 suddiviso in 4 cantoni:"}
{"id": "3969016", "revid": "1444345", "url": "https://it.wikipedia.org/wiki?curid=3969016", "title": "One Shot 1982", "text": "One Shot 1982 - Le pi\u00f9 belle canzoni dell'anno! \u00e8 la terza raccolta di canzoni degli anni '80, pubblicata in Italia dalla Universal Music Italia srl su CD (catalogo 024 9 83014 5) nel 2005, appartenente alla serie \"One Shot 'aaaa\"', che fa parte della pi\u00f9 vasta collana denominata \"One Shot\".\nDescrizione.\nLe versioni proposte sono tutte rimasterizzazioni digitali a 24 bit delle edizioni originali.\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono."}
{"id": "3969018", "revid": "599013", "url": "https://it.wikipedia.org/wiki?curid=3969018", "title": "Timothy Munnings", "text": "In carriera \u00e8 stato campione mondiale della staffetta 4\u00d7400 metri a ."}
{"id": "3969021", "revid": "287204", "url": "https://it.wikipedia.org/wiki?curid=3969021", "title": "Colletotrichum", "text": "Colletotrichum \u00e8 un genere di funghi ascomiceti. \nQuesti sono noti anche per l'interesse agronomico suscitato dalle numerose colture attaccate da tali organismi."}
{"id": "3969022", "revid": "298229", "url": "https://it.wikipedia.org/wiki?curid=3969022", "title": "Tim Munnings", "text": ""}
{"id": "3969025", "revid": "33888", "url": "https://it.wikipedia.org/wiki?curid=3969025", "title": "Albero di Jesse", "text": "Lalbero di Jesse (o Iesse) \u00e8 un motivo frequente nell'arte cristiana tra l'XI e il XV secolo: rappresenta una schematizzazione dell'albero genealogico di Ges\u00f9 a partire da Jesse, padre del re Davide, il quale \u00e8 di particolare importanza nelle tre religioni abramitiche, l'ebraismo, il cristianesimo e l'islam.\nOrigine.\nIl tema iconografico trae spunto da un famoso annuncio messianico contenuto nel capitolo 11 del libro del profeta Isaia () da cui ha origine il suo nome greco. Gli artisti combinarono la frase con la genealogia di Ges\u00f9 come appare nel vangelo secondo Matteo\no secondo il Vangelo di Luca (3, 23-38), genealogie che tuttavia presentano vistose differenze.\nLa pi\u00f9 antica rappresentazione conosciuta dell'albero di Jesse \u00e8 datata 1086, e compare nel \"Codice Vissegradesi\", vangelo dell'incoronazione di Vratislao II di Boemia.\nIconografia.\nJesse viene solitamente rappresentato coricato, semi-coricato o nell'iconografia meno antica seduto.\nNell'arte romanica, solitamente, egli \u00e8 rappresentato coricato all'aperto mentre in quella gotica appare pi\u00f9 spesso dentro ad un letto riccamente adornato, come nelle vetrate della chiesa di Saint-\u00c9tienne a Beauvais che datano al 1520.\nSpesso Jesse appare addormentato, la testa appoggiata su una mano. Questa posizione \u00e8, a volte, associata ad un sogno profetico concernente la discendenza del dormiente.\nDal suo fianco o dal suo ventre o anche dal dorso o pi\u00f9 raramente dalla sua bocca, s'innalza un albero i cui rami sorreggono gli antenati di Ges\u00f9, in particolare Davide riconoscibile per la sua arpa, fino a Maria. Le vetrate della cattedrale di Chartres rappresentano, dal basso in alto Davide, Salomone, Roboamo, Abias ed infine Maria. Ogni artista, a seconda del testo che ha utilizzato, del proprio gusto e dello spazio che ha a disposizione, aggiunge altri personaggi dell'Antico Testamento, spesso i profeti che gli esegeti del Medioevo pensavano avessero annunciato la venuta di Cristo (sono quattordici sulle vetrate di Chartres). Alla sommit\u00e0 si trova Ges\u00f9, a volte in croce, a volte bambino, sulle ginocchia della madre.\nNel XIII secolo, l'albero si sviluppa verticalmente, ed \u00e8 solo nel XV che comincia a ramificarsi lateralmente. Ancora presente nell'iconografia cristiana del XV sec., il motivo declina nel XVI per scomparire con la Controriforma.\nEsistono naturalmente anche altre forme di rappresentazione della genealogia di Ges\u00f9, che non utilizzano l'albero di Jesse, il pi\u00f9 famoso \u00e8 quello dipinto nelle lunette della Cappella Sistina da Michelangelo tratto dal Vangelo secondo Matteo.\nI supporti.\nL'albero di Jesse \u00e8 stato un motivo popolare in tutte le arti: si trovano esempi nei manoscritti miniati, le stampe, le vetrate, la scultura monumentale, gli affreschi, le tappezzerie o nei ricami.\nManoscritti.\nIl motivo appare in parecchie bibbie romane, ad esempio nella \"Bibbia di Lambeth\", sotto forma di una B maiuscola decorata all'inizio del \"Libro di Isaia\" o del vangelo di Matteo. La bibbia di San Benigno, del XII secolo, una delle pi\u00f9 antiche che ci sono pervenute, mostra Jesse e le sette colombe rappresentanti i sette doni dello Spirito Santo. La bibbia dei Cappuccini (ultimo quarto del XII sec.) conservata nella \"Biblioth\u00e8que nationale de France\" ne \u00e8 un altro esempio, l'albero di Jessi decora la L maiuscula del \"Liber generationis\" nel vangelo di Matteo.\nPoich\u00e9 il re Davide era considerato l'autore dei Salmi, i salteri erano sovente illustrati con un albero di Jesse, soprattutto i manoscritti inglesi, dove l'albero di Jesse s'arrotola attorno alla B maiuscola del testo latino \"Beatus Vir\" all'inizio del primo salmo. Uno dei primi esempi \u00e8 il salterio di Huntingfield, della fine del XII secolo. La British Library possiede un bellissimo salterio del XIV sec., detto di Gorleston. In questi due esemplari Jesse \u00e8 allungato ai piedi della lettera B. Si potrebbero citare ancora il salterio di Macclesfield (Fitzmuseum, Cambridge) ed il \"Salterio e le Ore\" del duca di Bedford.\nAlcuni manoscritti consacrano una pagina intera al motivo, aggiungendovi personaggi, per esempio la sacerdotessa di Apollo Sibilla Cumana del salterio d'Ingeburg (inizio del XII sec.). Presso Colonia, in un lezionario di prima del 1164 si descrive un Jesse insolito, morto in una tomba o bara, da cui l'albero cresce.\nUna prestigiosa rappresentazione dell'Albero di Jesse si trova nella cappella Roano (voluta dall'Arcivescovo Giovanni Roano), detta cappella del Crocifisso, sita all'interno del Duomo di Monreale in Sicilia.\nEvoluzione.\nL'albero di Jesse, contaminato dalla popolarit\u00e0 del tema della parentela santa si modifica fino a diventare, a partire dal X secolo, il modello da cui deriveranno le successive rappresentazioni degli alberi genealogici e in particolare per sintetizzare figurativamente la genealogia delle famiglie reali.\nPer Tilde Giani Gallino l'albero di Jesse dell'abbazia di Saint-Denis rappresenta, dissimulato, un fallo di dimensioni sproporzionate. Questa rappresentazione \u00e8 risultato dell'inconscia compensazione del suo ideatore, l'abate Sugerio, che \u2014 sfavorito dalla natura, causa \"imbecille corpusculum\" \u2014 proiett\u00f2, tramite quello che per lui era simbolo di forza e autorit\u00e0, la sua \u00abvolont\u00e0 di potenza\u00bb.\nL'immagine dell'albero che nasce direttamente dal fianco di Jesse, affermatasi nei secoli XI-XII, ha una sconcertante analogia con la scena in cui si vede Brahm\u0101 seduto su un loto che esce dal ventre di Vi\u1e63\u1e47u, secondo i testi sacri Veda. Nell'arte romanica i personaggi sono collocati direttamente sui rami e non nei calici dei fiori come avverr\u00e0 dopo un paio di secoli, analogamente a quanto rappresentato nelle sculture buddhiste in Birmania, Cambogia, Cina ed altre parti dell'Estremo Oriente. Queste immagini si ritrovano a Worms, Issoudun (cappella dell'Ospedale), Rouen (cattedrale), Sens (cattedrale).\nBibliografia.\nBibliografia principale:"}
{"id": "3969035", "revid": "74553", "url": "https://it.wikipedia.org/wiki?curid=3969035", "title": "L'artiglio di Naar", "text": "L'artiglio di Naar (titolo originale \"Vampirium\") \u00e8 un librogame dello scrittore inglese Joe Dever, pubblicato nel 1998 a Londra dalla Red Fox Children's Books e tradotto in numerose lingue. \u00c8 il ventisettesimo dei volumi pubblicati della saga Lupo Solitario. La prima edizione italiana, del 1998, fu a cura della Edizioni EL.\nQuesto libro \u00e8 il settimo della serie, in cui il protagonista non \u00e8 pi\u00f9 il supremo maestro Ramas Lupo Solitario, ma uno dei suoi allievi del \"Nuovo ordine\": in queste avventure, \u00e8 il lettore che deve scegliere il nome del proprio personaggio, o attraverso una combinazione di due nomi (estratti a sorte da due elenchi) oppure ideato direttamente dal lettore.\nTrama.\nSono passati tre mesi dal tuo ritorno dallo stato di Bor, nel quale hai sconfitto lo Shom'za, quando dopo una visita inaspettata di Lord Rimoah al Monastero Ramas, vieni convocato dal tuo maestro Lupo Solitario nei suoi appartamenti. Li, Lord Rimoah vi racconta che nelle terre del Magamund Meridionale incombe un grave pericolo, l'Autarca Sejanoz, malvagio governatore di Bhanar, si \u00e8 messo alla ricerca dell'Artiglio di Naar, l'asta del potere creata dallo stesso dio del male Naar per il suo primo campione, Agarash il Dannato. Sei chiamato, dal tuo stesso Supremo Maestro Ramas Lupo Solitario, a impedire che l'asta finisca nelle mani del perfido Sejanoz e salvare nuovamente le terre del Magnamund da una nuova guerra."}
{"id": "3969048", "revid": "767487", "url": "https://it.wikipedia.org/wiki?curid=3969048", "title": "Fight the Blues", "text": "Fight the Blues \u00e8 un brano musicale della cantante giapponese Utada Hikaru, pubblicato come secondo singolo digitale e ventinovesimo in totale. \u00c8 stato pubblicato il 27 marzo 2008 ed ha raggiunto la vetta di numerose classifiche giapponesi, prima dell'uscita dell'album da cui \u00e8 tratto, \"Heart Station\""}
{"id": "3969050", "revid": "22475", "url": "https://it.wikipedia.org/wiki?curid=3969050", "title": "Phomopsis", "text": "Phomopsis \u00e8 un genere di funghi ascomiceti."}
{"id": "3969057", "revid": "1305772", "url": "https://it.wikipedia.org/wiki?curid=3969057", "title": "Heart Station/Stay Gold", "text": "Heart Station/Stay Gold \u00e8 il ventesimo singolo di Utada Hikaru (il ventottesimo in totale), pubblicato il 20 febbraio 2008, come primo estratto dall'album \"Heart Station\".\n\"Stay Gold\" ha debuttato in radio il 7 gennaio 2008 ed in anteprima nella classifica Recochoku il 7 dicembre 2007. \"Heart Station\" ha debuttato due settimane dopo nella classifica Chaku-Uta Ringtone il 21 gennaio 2008, contemporaneamente alla prima trasmissione radiofonica.\nUtada ha interpretato \"Stay Gold\" nel tour del 2010 \"Utada: In the Flesh 2010\", ed in due date del tour \"Wild Life\" nel dicembre 2010."}
{"id": "3969059", "revid": "1494169", "url": "https://it.wikipedia.org/wiki?curid=3969059", "title": "Radio 1 (disambigua)", "text": "Radio 1 o Radio One pi\u00f9 comunemente si riferisce a:"}
{"id": "3969060", "revid": "599013", "url": "https://it.wikipedia.org/wiki?curid=3969060", "title": "Radio 2 (disambigua)", "text": ""}
{"id": "3969061", "revid": "48503228", "url": "https://it.wikipedia.org/wiki?curid=3969061", "title": "R\u00f6bel", "text": ""}
{"id": "3969062", "revid": "767487", "url": "https://it.wikipedia.org/wiki?curid=3969062", "title": "Karl Julius Perleb", "text": "Biografia.\nDal 1809 al 1811, studi\u00f2 presso l'Universit\u00e0 di Friburgo ed ottenne dapprima un dottorato in filosofia e nel 1815 in medicina. \nDopodich\u00e9 risiedette per qualche anno a Vienna.\nNel 1818, ritorn\u00f2 all'Universit\u00e0 di Friburgo, ove ottenne una borsa post-dottorato. Rimase all'Universit\u00e0 per il resto della sua carriera. \nDivenne professore associato di storia naturale nel 1821 e nel 1823 divenne professore ordinario. \nNel 1826, fu nominato Direttore del giardino botanico di Friburgo. \nNel 1838, divenne Rettore dell'Universit\u00e0 di Friburgo.\nFu amico dello storico di Friburgo Heinrich Schreiber.\nFu autore di numerose pubblicazioni scientifiche; in particolare, si occup\u00f2 di spermatofite."}
{"id": "3969063", "revid": "1924342", "url": "https://it.wikipedia.org/wiki?curid=3969063", "title": "Valtari (album)", "text": "Valtari ( , dall'islandese \"rullo compressore\") \u00e8 il sesto album in studio della band islandese Sigur R\u00f3s, commercializzato in Giappone il 23 maggio 2012 e nella maggior parte del mondo (Italia compresa) il 28 maggio.\nUscito a 4 anni di distanza dall'ultimo album in studio, \"Me\u00f0 su\u00f0 \u00ed eyrum vi\u00f0 spilum endalaust\", questo si discosta dalle sonorit\u00e0 pi\u00f9 accessibili e acustiche del precedente lavoro, avvicinandosi maggiormente alle atmosfere pi\u00f9 dilatate e vicine all'ambient del disco del 2002 ( ). Il bassista della band, Georg H\u00f3lm, ha dichiarato che l'album contiene molta pi\u00f9 elettronica dei precedenti, e in altre interviste i membri della band lo hanno definito \"calmo, introverso\", e ancora \"una valanga al rallentatore\".\nLa band si \u00e8 avvalsa ancora della collaborazione del quartetto d'archi femminile Amiina e, per le tracce 5 e 6, del coro The Sixteen. La lingua utilizzata \u00e8 principalmente l'islandese, mentre le ultime tre tracce sono totalmente strumentali, fatto piuttosto inusuale per la band; strumentali sono anche le due \"b-side\", chiamate \"Kvistur\" (ramo) e \"Logn\" (calma).\nIl disco \u00e8 stato presentato il 23 marzo 2012 sul sito ufficiale, assieme a un video per la traccia \"Ekki m\u00fakk\" realizzato da Ingibj\u00f6rg Birgisd\u00f3ttir, sorella del cantante e chitarrista J\u00f3nsi Birgisson. Si tratta di un'animazione della copertina dell'album, e rappresenta una barca fluttuare lentamente nell'aria sopra l'orizzonte. Ad Ingibj\u00f6rg (che \u00e8 la bambina il cui viso appare nella copertina del primo album della band, Von) assieme alla sorella Lilja Birgisd\u00f3ttir \u00e8 anche accreditata la creazione dell\"'artwork\" del disco.\nTracce.\nRegistrato allo studio di propriet\u00e0 Sundlaugin e prodotto dalla band insieme ad Alex Somers (compagno di J\u00f3nsi), con una durata totale di 54:16 \u00e8 il lavoro in studio pi\u00f9 breve dei Sigur R\u00f3s, seguito da Me\u00f0 su\u00f0 \u00ed eyrum vi\u00f0 spilum endalaust, un minuto pi\u00f9 lungo.\nLa traccia \"Var\u00f0eldur\" \u00e8 una differente versione di \"L\u00fappulagi\u00f0\", contenuta nel live album del 2011 Inni.\nPromozione, \"Valtari mystery film experiment\", classifiche.\nPer il Record Store Day, il 21 aprile, \u00e8 stata pubblicata una speciale edizione in vinile del singolo \"Ekki m\u00fakk\" contenente anche la b-side \"Kvistur\", disponibile anche come bonus track esclusiva (insieme a \"Logn\") per il pre-order dal sito ufficiale. Il 17 maggio, in un evento chiamato \"Valtari Hour\" \u00e8 stato possibile, alle 19:00 di ogni fuso orario, ascoltare in streaming l'intero lavoro. Una versione a bassa qualit\u00e0 era comunque gi\u00e0 reperibile sui siti di file-sharing gi\u00e0 dal 14 aprile.\nLa canzone \"Dau\u00f0alogn\" \u00e8 stata utilizzata nell'ultima puntata della terza stagione della serie tv The Vampire Diaries intitolata \"The Departed\", andata in onda il 10 maggio, per uno dei momenti pi\u00f9 importanti di tutta la serie ossia la morte di Elena Gilbert.\nDopo l'uscita del disco ha preso il via l'iniziativa del \"Valtari mystery film experiment\". La band ha contattato 12 registi, dando a tutti lo stesso budget limitato e chiedendo di creare semplicemente tutto quello che fosse venuto loro in mente, senza alcun controllo creativo in modo che essi possano esprimersi in piena libert\u00e0.\nL'elenco dei cortometraggi \u00e8 il seguente:\nIl 25 maggio \u00e8 stato distribuito il primo video, per la traccia \u00c9g anda, opera dell'artista islandese Ragnar Kjartansson, rappresentante per l'Islanda alla Biennale di Venezia del 2009. Il video mostra in modo surreale vari metodi di soccorso in caso di soffocamento (\"\u00e9g anda\" significa \"io respiro\") e si discosta notevolmente dallo stile tradizionale dei video della band.\nIl 6 giugno \u00e8 stato pubblicato il secondo video della serie, stavolta per Var\u00fa\u00f0, realizzato ancora una volta da Ingibj\u00f6rg Birgisd\u00f3ttir. L'artista ha dichiarato di aver realizzato il video a partire da una cartolina del Parco di \u00deingvellir rappresentante il fiume \u00d6xar\u00e1. Sulle formazioni rocciose circostanti compaiono delle sagome che lanciano segnali d'aiuto con delle torce: in realt\u00e0 si tratta della regista stessa che, dopo essersi ripetutamente filmata mentre saliva su una cassa, ha poi trasposto la sua immagine sulla cartolina. Anche stavolta il senso del video \u00e8 connesso al titolo della canzone: \"var\u00fa\u00f0\" infatti significa \"cautela\" o \"pericolo\".\nIl terzo video della serie, per Fj\u00f6gur p\u00edan\u00f3, \u00e8 stato pubblicato il 18 giugno, diretto da Alma Har'el. In esso fa la sua apparizione l'attore Shia LaBeouf.\nAlla sua uscita l'album ha avuto un buon riscontro commerciale. Ha infatti raggiunto il n\u00ba 1 in classifica in Irlanda, il n\u00ba 4 in Canada, il n\u00ba 7 della classifica \"Billboard 200\", miglior risultato mai raggiunto dalla band. Stessa posizione \u00e8 stata raggiunta anche in Italia, mentre in Regno Unito ha toccato il n\u00ba 8."}
{"id": "3969065", "revid": "767487", "url": "https://it.wikipedia.org/wiki?curid=3969065", "title": "Antigama", "text": "Gli Antigama sono un gruppo grindcore polacco costituitosi nel 2000."}
{"id": "3969069", "revid": "48503394", "url": "https://it.wikipedia.org/wiki?curid=3969069", "title": "Curve d'indifferenza", "text": ""}
{"id": "3969074", "revid": "83531", "url": "https://it.wikipedia.org/wiki?curid=3969074", "title": "Wesenberg (Meclemburgo-Pomerania Anteriore)", "text": "Wesenberg \u00e8 un comune del Meclemburgo-Pomerania Anteriore, in Germania.\nAppartiene al circondario della Seenplatte del Meclemburgo ed \u00e8 parte della comunit\u00e0 amministrativa (\"Amt\") di Mecklenburgische Kleinseenplatte."}
{"id": "3969076", "revid": "767487", "url": "https://it.wikipedia.org/wiki?curid=3969076", "title": "Ha da pass\u00e0 'a nuttata", "text": "Ha da pass\u00e0 'a nuttata \u00e8 il terzo album della cantante neomelodica napoletana Maria Nazionale, pubblicato nel 1994."}
{"id": "3969085", "revid": "15756", "url": "https://it.wikipedia.org/wiki?curid=3969085", "title": "Albatros Dr.I", "text": "L'Albatros Dr.I fu un caccia triplano monoposto sviluppato dall'azienda tedesco imperiale Albatros Flugzeugwerke GmbH nei tardi anni dieci del XX secolo e rimasto allo stadio di prototipo.\nRealizzato essenzialmente come laboratorio volante per testare le prestazioni di un velivolo a velatura triplana, disattese le aspettative riposte dall'azienda ed il modello non venne avviato alla produzione in serie.\nStoria del progetto.\nDurante lo svolgimento della prima guerra mondiale l'Idflieg, l'organismo militare che sovraintendeva all'aviazione del Deutsches Heer, l'esercito imperiale tedesco, ritenne necessario sperimentare nuove tecnologie da applicare ai modelli da caccia in dotazione alla Luftstreitkr\u00e4fte al fine di ottenere una supremazia nei confronti dell'aviazione nemica. Dal novembre 1916 nella britannica Royal Naval Air Service, la componente aerea della Royal Navy, entr\u00f2 in servizio il Sopwith Triplane, un caccia che grazie alla particolare configurazione alare si dimostr\u00f2 superiore agli aerei tedeschi allora in servizio.\nAl fine di riequilibrare le forze in campo l'Idflieg emise una specifica per la fornitura di un nuovo modello a velatura triplana, identificata come Dr Typ (dal tedesco \"Dreidecker\", triplano), che nelle aspettative doveva risultare pi\u00f9 maneggevole e dotato di maggiore velocit\u00e0 di salita, invitando le aziende aeronautiche nazionali a costruire un prototipo da utilizzare in prove comparative.\nTra le aziende che risposero all'appello vi fu anche l'Albatros che avvi\u00f2 lo sviluppo del nuovo modello, identificato dall'azienda come L 36, abbinando la cellula di un D.V ad una nuova velatura triplana caratterizzata dalle singole ali della medesima apertura tutte dotate di alettoni e collegate tra loro da una singola coppia di montanti per lato (e per ala).\nIl prototipo venne portato in volo per la prima volta nell'estate del 1917 ed affiancato nelle prove di volo da un D.V biplano. Le prestazioni tuttavia risultarono equivalenti e l'azienda non ritenne di lavorare ulteriormente al modello e ne abbandon\u00f2 lo sviluppo.\nTecnica.\nL'Albatros Dr.I conservava l'aspetto generale, tranne per la velatura, dei simili modelli prodotti nello stesso periodo dalle altre aziende: triplano, monomotore monoposto con carrello fisso.\nLa fusoliera, realizzata con struttura in tubi d'acciaio saldati e ricoperta di tela verniciata, era caratterizzata dal singolo abitacolo aperto destinato al pilota. Posteriormente terminava in un impennaggio classico monoderiva dotato di un unico piano orizzontale arretrato.\nLa configurazione alare era triplana con ala superiore, media ed inferiore di ugual misura collegate tra loro da una coppia di montanti per lato ed integrati da tiranti in cavetto d'acciaio.\nIl carrello d'atterraggio era fisso, molto semplice, montato su una struttura tubolare al di sotto della fusoliera, dotato di ruote di grande diametro collegate da un asse rigido ed integrato posteriormente con un pattino d'appoggio.\nLa propulsione era affidata ad un motore Mercedes D.III, un 6 cilindri in linea con raffreddamento a liquido, capace di erogare una potenza pari a 160 PS (118 kW), posizionato all'apice anteriore della fusoliera racchiuso da un cofano metallico ed abbinato ad un'elica bipala in legno a passo fisso.\nL'armamento consisteva in due mitragliatrici LMG 08/15 calibro 7,92 mm poste davanti all'abitacolo, abbinate ad un dispositivo di sincronizzazione che consentiva di sparare senza conseguenze attraverso il disco dell'elica."}
{"id": "3969091", "revid": "1513380", "url": "https://it.wikipedia.org/wiki?curid=3969091", "title": "Offida (vino)", "text": "L'Offida \u00e8 un vino DOCG la cui produzione \u00e8 consentita nelle provincie di Fermo e Ascoli Piceno.\nL'Offida DOCG pu\u00f2 essere prodotto in tre tipologie:\nCaratteristiche organolettiche.\nPasserina\nPecorino\nRosso\nProduzione.\n\"Provincia, stagione, volume in ettolitri\""}
{"id": "3969093", "revid": "713168", "url": "https://it.wikipedia.org/wiki?curid=3969093", "title": "J\u00fcrg Jenatsch", "text": "Biografia.\nFormazione e ministero pastorale.\nJ\u00fcrg (in italiano Giorgio) Jenatsch nacque forse a Lohn (oggi nel distretto di Hinterrhein, nel cantone svizzero dei Grigioni), oppure nella cittadina di Samedan o in qualche altra localit\u00e0 dell'Alta Engadina, nel 1596. Figlio del pastore e notaio Israel Jenatsch e di Ursina Balsamin, J\u00fcrg trascorse l'infanzia a Silvaplana e in seguito studi\u00f2 teologia a Zurigo tra il 1612 e il 1616 e a Basilea tra il 1616 e il 1617.\nNel 1617 venne eletto pastore a Scharans e membro del sinodo delle Chiese riformate grigionesi. Dall'anno successivo fino al 1620 fu pastore della comunit\u00e0 evangelica di Berbenno di Valtellina.\nAttivit\u00e0 militare e politica.\nNel 1618 Jenatsch fu tra i promotori del tribunale penale speciale istituito a Thusis contro gli esponenti del partito filospagnolo (che erano in maggioranza di confessione cattolica ma - si noti - contavano nelle loro file anche diversi protestanti). Quando il tribunale fu effettivamente costituito, Jenatsch divenne uno dei \"supervisori religiosi\" che dirigevano le indagini e l'istruzione delle prove (pur non avendo diritto di voto quando si trattava di scegliere la pena da comminare agli imputati giudicati colpevoli). Insieme con gli altri supervisori, Jenatsch condusse l'interrogatorio dell'arciprete di Sondrio Nicol\u00f2 Rusca, accusato - probabilmente falsamente - di cospirazione e di concorso nel tentato omicidio di un pastore protestante. Come era del tutto normale all'epoca, l'interrogatorio comportava anche l'uso della tortura, ma disgraziatamente esso si concluse con la morte dell'imputato. Il tribunale pronunci\u00f2 anche una sentenza di esilio perpetuo contro i capi del partito filospagnolo, i fratelli Rudolf e Pompejus von Planta, originari di Zernez.\nNel 1620 Jenatsch, insieme alla sua famiglia, sfugg\u00ec per un soffio alla rivolta scoppiata in Valtellina contro i Grigioni, rivolta fomentata e coordinata a distanza dal governatore spagnolo di Milano, il duca di Feria, e che ebbe la sua manifestazione pi\u00f9 eclatante nella strage del Sacro Macello. Profondamente segnato da questa esperienza, Jenatsch lasci\u00f2 il ministero di pastore e prefer\u00ec dedicarsi attivamente alla guerra: si un\u00ec al partito filoveneziano dominato dalla famiglia Salis e partecip\u00f2 all'organizzazione degli assassini politici del capo del partito austro-spagnolo Pompejus Planta e di altri sostenitori della Spagna. Planta venne ucciso nel suo castello di Rietberg nel 1621, trafitto con un'ascia; probabilmente l'esecutore materiale del delitto non fu Jenatsch, bens\u00ec un certo Niklaus Carl von Hohenbalcken. Poco dopo, Jenatsch e altre personalit\u00e0 collegate con il partito filoveneziano e con la famiglia Salis dovettero fuggire dal territorio delle Tre Leghe, ormai in preda a una totale anarchia. In seguito a questi sviluppi, Jenatsch venne anche deposto dal suo ufficio di pastore riformato.\nNel 1622 Jenatsch partecip\u00f2 alla rivolta della Prettigovia contro gli Austriaci e fu anche promosso colonnello dell'esercito veneziano. Nel 1624 un esercito francese invase la Valtellina e Jenatsch si un\u00ec ai Francesi, diventando in seguito uno degli uomini di fiducia del duca di Rohan (di confessione ugonotta, quindi protestante come Jenatsch). Con la pace di Monz\u00f3n tra Francia e Spagna (1626) la Valtellina venne ceduta agli Spagnoli rientrando sotto il controllo politico e religioso del papa: da questo momento Jenatsch guid\u00f2 diverse azioni militari per liberare la valle dal dominio spagnolo e per ricondurla nell'ambito delle Tre Leghe grigionesi.\nNel 1627 Jenatsch uccise il suo comandante, Jacob Ruinelli, in un duello a Coira, ma fu prosciolto dall'accusa di omicidio da un tribunale cittadino. Ritorn\u00f2 cos\u00ec alla sua attivit\u00e0 di reclutatore di soldati e - di fronte al crescente potere degli Spagnoli e degli Austriaci in Valtellina - mise insieme una compagnia militare agli ordini dei Veneziani (1628-1629). Jenatsch fu anche incarcerato per un breve periodo a Venezia, in seguito a un episodio di insubordinazione. Nel 1631 venne reclutato per una campagna dei Francesi, organizzata direttamente dal cardinale Richelieu, mirante a cacciare gli Spagnoli dalla Valtellina. Nel 1635 gli Spagnoli cattolici furono finalmente cacciati dalla Valtellina.\nA questo punto, per\u00f2, quando Jenatsch si rese conto che la Francia non era affatto intenzionata a restituire ai Grigioni le terre liberate, cominci\u00f2 a stabilire trattative segrete con gli Asburgo (il cosiddetto \"Kettenbund\", che vedeva diversi esponenti grigionesi trattare segretamente con gli Spagnoli e gli Austriaci). In quello stesso anno 1635, con grande sorpresa di tutti, emise una formale abiura e si convert\u00ec al cattolicesimo: Jenatsch spieg\u00f2 che meditava questa conversione gi\u00e0 dal periodo di prigionia a Venezia nel 1629, quando in carcere aveva letto i testi dei Padri della Chiesa e si era convinto che la Chiesa cattolica fosse la sola autentica Chiesa. Nel 1637 comand\u00f2 una rivolta che port\u00f2 alla cacciata del duca di Rohan e dei Francesi dalla Valtellina e dalle altre terre dei Grigioni.\nL'uccisione.\nNei due anni successivi alla cacciata del Rohan, Jenatsch port\u00f2 avanti delle trattative con la Spagna e l'Austria per ottenere il ritorno della Valtellina sotto la sovranit\u00e0 grigionese. Jenatsch cerc\u00f2 anche di ottenere per s\u00e9 un titolo nobiliare, divenne governatore di Chiavenna, e divent\u00f2 uno degli uomini pi\u00f9 potenti della zona, spesso in combutta con la famiglia Planta nel portare avanti traffici poco chiari.\nIn una notte di Carnevale (24 gennaio 1639) J\u00fcrg Jenatsch fu assassinato in una locanda di Coira, lo \"Staubigen H\u00fcetli\", da un gruppo di uomini il cui capo era travestito da orso. Le circostanze dell'omicidio rimasero poco chiare, anche perch\u00e9 le indagini furono condotte in modo assai superficiale, in quanto le classi dirigenti non sembravano particolarmente interessate a scoprire i mandanti. \u00c8 possibile che l'assassino fosse Rudolf Planta, figlio di quel Pompejus assassinato nel 1622, ma diversi altri personaggi dell'epoca furono sospettati.\nIn quello stesso anno, con il cosiddetto Capitolato di Milano, la Valtellina veniva riconsegnata dagli Spagnoli ai Grigioni, a condizione di tollerarvi solo la confessione cattolica (uno dei punti fermi imposti dal papato era che non esistesse nessun governo protestante a sud delle Alpi): salvo i funzionari governativi, nessun protestante poteva dimorare in Valtellina pi\u00f9 a lungo di tre mesi. I Grigioni riebbero cos\u00ec la Valtellina, che governarono fino al 1797, e si concludeva la cosiddetta \"Guerra per la Valtellina\", uno degli episodi pi\u00f9 tumultuosi e sanguinosi della Guerra dei Trent'anni.\nLe spoglie di Jenatsch vennero esumate nell'estate del 1959: lo scheletro era ancora rivestito dell'armatura, indossava uno scapolare e teneva tra le mani una corona del rosario. Nel 1961 il cadavere venne ricollocato nel suo sepolcro, dove si trova ancora oggi, nella cattedrale cattolica dell'Assunzione a Coira. Il 15 marzo 2012 \u00e8 stata eseguita una seconda riesumazione, a cura del Servizio Archeologico del Canton Grigioni.\nNella letteratura e nella storiografia.\nLa storiografia dei secoli XVII e XVIII fu generalmente critica nei confronti di Jenatsch e non gli attribu\u00ec una importanza particolare rispetto ad altri protagonisti di quel periodo. La sua fama cambi\u00f2 quando lo scrittore svizzero Conrad Ferdinand Meyer pubblic\u00f2 il suo romanzo storico \"J\u00fcrg Jenatsch: una storia grigionese\" (1876), in cui trasformava Jenatsch in una figura eroica, simbolo della lotta dei Grigioni per la libert\u00e0 e l'indipendenza.\nA partire dal romanzo di Meyer, molti altri romanzi trattarono la storia di Jenatsch, e addirittura \u00e8 stato girato un film nel 1987 (\"Jenatsch\", per la regia di Daniel Schmid).\nAll'inizio del XX secolo Jenatsch era gi\u00e0 considerato con crescente consenso l'eroe dei Grigioni. A lui furono intitolati il Piz Jenatsch (3250 m slm), nelle Alpi dell'Albula, e il rifugio di montagna \"Jenatsch\".\nDue importanti biografie vennero scritte da Ernst Haffter (1894) e Alexander Pfister (1936): si tratta di due studi fondamentali, per quanto ormai ampiamente superati.\nA partire dagli anni sessanta e settanta del XX secolo, tuttavia, gli storici cominciarono a studiare la vita di Jenatsch con atteggiamento critico, riconoscendo nel suo pensiero e nelle sue azioni l'immagine di un personaggio tipico dell'epoca barocca, mosso da ambizioni e passioni personali e forse addirittura da opportunismo."}
{"id": "3969095", "revid": "183976", "url": "https://it.wikipedia.org/wiki?curid=3969095", "title": "Annika Bruckner", "text": ""}
{"id": "3969097", "revid": "1754196", "url": "https://it.wikipedia.org/wiki?curid=3969097", "title": "Mazda Sports Club Toyo Kogyo Soccer Club 1981", "text": "Questa voce raccoglie le informazioni riguardanti il Mazda Sports Club Toyo Kogyo Soccer Club nelle competizioni ufficiali della stagione 1981.\nStagione.\nPresentatosi ai nastri di partenza della stagione con un nuovo nome (a quello gi\u00e0 esistente fu aggiunta la dicitura Mazda Sports Club) e con uno staff tecnico capeggiato dall'ex giocatore Teruo Nimura, il club fu eliminato nelle fasi preliminari delle coppe mentre in campionato riusc\u00ec a evitare gli spareggi promozione-salvezza nonostante un calo nell'ultima parte del campionato e la sconfitta nello scontro diretto con il Nippon Steel."}
{"id": "3969099", "revid": "767487", "url": "https://it.wikipedia.org/wiki?curid=3969099", "title": "The Crucial Test (film 1916)", "text": "The Crucial Test \u00e8 un film muto del 1916 diretto da John Ince e Robert Thornby. Il regista John Ince lasci\u00f2 a met\u00e0 il film che venne finito da Robert Thorny.\nTrama.\nIl malvagio granduca Bagroff si infatua di Tanya anche se quest'ultima \u00e8 innamorata dell'artista americano Vance Holden. Quando Boris, il fratello di Tanya dichiara alla sorella di avere intenzione di uccidere Bagroff spinto dai suoi ideali rivoluzionari, Tanya accetta di aiutarlo. Ma, il piano viene sventato e i due fratelli vengono catturati. Riescono per\u00f2 a fuggire, rifugiandosi a Parigi dove Tanya ritrova l'amato Vance. Il granduca ricatta la giovane, offrendole di lanciare la carriera artistica di Vance se lei accetter\u00e0 di diventare la sua amante. Tanya accondiscende e Vance Holden diventa un artista di grande successo. Al momento di pagare il suo debito con Bagroff, Tanya viene salvata in extremis dall'intervento di Boris che uccide finalmente il granduca, consentendo alla sorella di tornare dal suo artista.\nProduzione.\nIl film fu prodotto dalla Paragon Films; durante la lavorazione, era indicato con il titolo \"The Eternal Sacrifice\".\nAlcune fonti riportano come interprete del \"conte Nicolai\" Adolphe Menjou, mentre il \"World Film News\", un giornale pubblicitario che riprendeva i dati del copyright, accredita nel ruolo Adolph Parianni.\nDistribuzione.\nDistribuito dalla World Film, il film - presentato da William A. Brady - usc\u00ec nelle sale cinematografiche statunitensi il 3 luglio 1916."}
{"id": "3969102", "revid": "74801", "url": "https://it.wikipedia.org/wiki?curid=3969102", "title": "Daniel Rothman", "text": " \nFin da giovanissimo, mostra un discreto talento per il teatro e la scrittura, che gli permette di frequentare la prestigiosa Accademia d'Arte drammatica \u201cErnst Busch\u201d di Berlino Est.\nSpinto dalla sua passione per il teatro elisabettiano, durante gli anni di studio comincia la stesura del \"Witz und Beleidigung\" (\"Lo scherzo e la beffa\") (1958), breve commedia dalle sottili vene rivoluzionarie e anarchiche. L'apice del suo talento \u00e8 mostrato nell'opera meta-teatrale \"Scottish Verbrechen\" (\"Il delitto scozzese\")(1961), rivisitazione della celebre opera di Shakespeare.\nTuttavia, per le sue idee anarchiche, in contrasto con la politica repressiva della Repubblica Democratica Tedesca, non ebbe la possibilit\u00e0 di esibirsi nei principali teatri tedeschi.\nMuore suicida in un piccolo appartamento a Berlino Est.\nLe notizie su di lui ci sono pervenute solo tramite trascrizioni di colleghi non in forma integrale, rese pubbliche dopo la caduta del muro di Berlino."}
{"id": "3969105", "revid": "36426", "url": "https://it.wikipedia.org/wiki?curid=3969105", "title": "Crocifisso di legno di tiglio", "text": ""}
{"id": "3969108", "revid": "111563841", "url": "https://it.wikipedia.org/wiki?curid=3969108", "title": "Numero intoccabile", "text": "In teoria dei numeri, un numero intoccabile \u00e8 un numero che non \u00e8 la somma dei divisori propri di nessun altro numero, ovvero un intero \"n\" tale che l'equazione\ndove \u03c3 sta per la funzione sigma, non ammetta nessuna soluzione. Ad esempio, 4 non \u00e8 intoccabile perch\u00e9 \u00e8 la somma dei divisori di 9 escluso lo stesso 9 (4=1+3), mentre 5 lo \u00e8 perch\u00e9 non \u00e8 la somma dei divisori propri di alcun numero. I primi numeri intoccabili sono: 2, 5, 52, 88, 96, 120, 124, 146, 162, 188, 206, 210, 216, 238, 246, 248, 262, 268, 276, 288, 290, 292, 304.\nPropriet\u00e0 matematiche.\nEsistono infiniti numeri intoccabili, come dimostrato da Paul Erd\u0151s. Nessun numero intoccabile pu\u00f2 essere il successivo di un numero primo, perch\u00e9 la somma dei divisori propri di \"p\"2 vale \"p\"+1. Inoltre, con l'eccezione di 5 non pu\u00f2 nemmeno essere esprimibile nella forma \"p\"+3, con \"p\" primo, in quanto per tutti i numeri primi \"p\", a parte 2, la somma dei divisori di \"2p\", (come si pu\u00f2 facilmente verificare) \u00e8 pari proprio a \"p\"+3. Nessun numero intoccabile \u00e8 anche un numero perfetto, perch\u00e9 la somma dei divisori propri di un numero perfetto \u00e8 per definizione uguale al numero stesso.\nProblemi insoluti.\nSi ipotizza che, a parte 5, non esista nessun numero intoccabile dispari. Ci\u00f2 seguirebbe da una versione pi\u00f9 forte della congettura di Goldbach, che afferma che ogni numero pari maggiore di 6 possa essere espresso come somma di due numeri primi \"distinti\". Difatti, se \"2n = p+q\", dove \"p\" e \"q\" sono numeri primi, allora la somma dei divisori propri di \"pq\" vale \"1+p+q=2n+1\": se la congettura \u00e8 valida per qualunque \"n\" maggiore di 6, tutti i numeri dispari a parte 5 non sono intoccabili (visto che 1, 3 e 7 non lo sono per verifica empirica). Seguirebbe anche che nessun numero intoccabile con le eccezioni di 2 e 5 \u00e8 anche un numero primo, altra questione tuttora aperta."}
{"id": "3969111", "revid": "834", "url": "https://it.wikipedia.org/wiki?curid=3969111", "title": "One Shot 1983", "text": "One Shot 1983 - Le pi\u00f9 belle canzoni dell'anno! \u00e8 la quarta raccolta di canzoni degli anni '80, pubblicata in Italia dalla Universal Music Italia srl su CD (catalogo 024 9 83195 6) nel 2005, appartenente alla serie \"One Shot 'aaaa\"', che fa parte della pi\u00f9 vasta collana denominata \"One Shot\".\nIl disco.\nLe versioni proposte sono tutte rimasterizzazioni digitali a 24 bit delle edizioni originali.\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono."}
{"id": "3969114", "revid": "27723", "url": "https://it.wikipedia.org/wiki?curid=3969114", "title": "Stazione di Ciano d'Enza", "text": "La stazione di Ciano d'Enza \u00e8 una stazione ferroviaria che serve il paese di Ciano d'Enza, in provincia di Reggio Emilia. \u00c8 capolinea della ferrovia Reggio Emilia-Ciano d'Enza, gestita, a partire dal 2009, da Ferrovie Emilia Romagna (FER).\nStoria.\nFu aperta nel 1910 dal \"Consorzio Cooperativo di Produzione e Lavoro\" come capolinea della ferrovia Reggio-Ciano. In seguito si propose di prolungare la linea fino a Castelnovo ne' Monti, ma il progetto non decoll\u00f2 mai.\nMovimento.\nLa stazione \u00e8 servita dai treni regionali in servizio sulla tratta Reggio Emilia\u2013Ciano d'Enza. I treni sono svolti da Trenitalia Tper nell'ambito del contratto di servizio stipulato con la regione Emilia-Romagna.\nA novembre 2019, la stazione risultava frequentata da un traffico giornaliero medio di circa 229 persone (90 saliti + 139 discesi).\nServizi.\nLa stazione dispone di:"}
{"id": "3969115", "revid": "1005847", "url": "https://it.wikipedia.org/wiki?curid=3969115", "title": "Circondario di Gransee", "text": "Il circondario di Gransee (in tedesco Kreis Gransee) era un circondario della Repubblica Democratica Tedesca, parte del distretto di Potsdam.\nStoria.\nIl circondario di Gransee fu istituito il 25 luglio 1952 con la riforma amministrativa della RDT; si estendeva su territori gi\u00e0 appartenuti ai disciolti circondari del Ruppin e di Templin.\nIl 17 maggio 1990 assunse il nuovo nome di Landkreis Gransee (\"circondario di Gransee\"), e poco dopo, in seguito alla riunificazione tedesca, divenne parte dello stato del Brandeburgo.\nIl 6 dicembre 1993, nell'ambito della riforma amministrativa del Brandeburgo, il circondario di Gransee venne soppresso; le citt\u00e0 e i comuni che lo componevano passarono tutti al nuovo circondario dell'Oberhavel, eccetto il comune di Keller, che pass\u00f2 al circondario dell'Ostprignitz-Ruppin."}
{"id": "3969137", "revid": "1005847", "url": "https://it.wikipedia.org/wiki?curid=3969137", "title": "Circondario di Brandeburgo", "text": "Il circondario di Brandeburgo (in tedesco Kreis Brandenburg) era un circondario della Repubblica Democratica Tedesca, parte del distretto di Potsdam.\nStoria.\nIl circondario di Brandeburgo fu istituito il 25 luglio 1952 con la riforma amministrativa della RDT; si estendeva su territori gi\u00e0 appartenuti al disciolto circondario di Zauch-Belzig. La sede amministrativa era posta nella citt\u00e0 di Brandeburgo sulla Havel, che tuttavia non era parte del circondario, costituendo essa stessa un circondario urbano.\nIl 17 maggio 1990 assunse il nuovo nome di Landkreis Brandenburg (\"circondario di Brandeburgo\"), e poco dopo, in seguito alla riunificazione tedesca, divenne parte dello stato del Brandeburgo.\nIl 6 dicembre 1993, nell'ambito della riforma amministrativa dello stato del Brandeburgo, il circondario di Brandeburgo venne soppresso; le citt\u00e0 e i comuni che lo componevano passarono tutti al nuovo circondario di Potsdam-Mittelmark."}
{"id": "3969139", "revid": "120603626", "url": "https://it.wikipedia.org/wiki?curid=3969139", "title": "Marco Pontecorvo", "text": "Biografia.\nFiglio del famoso regista Gillo, debutta nel cinema come direttore della fotografia per il film del 1997 \"In barca a vela contromano\", e dimostra subito il suo valore nell'impegnativa sostituzione in corsa del defunto maestro Pasqualino De Santis sul film \"La tregua\", di Francesco Rosi. In seguito cura la fotografia dell'ultimo lavoro cinematografico di un altro maestro, Michelangelo Antonioni, ovvero \"Il filo pericoloso delle cose\", inserito nel film collettivo \"Eros\", del 2004.\nFra i suoi lavori pi\u00f9 celebri come direttore della fotografia si possono inoltre citare \"Roma\", \"L'ultima legione\", \"Letters to Juliet\" e \"Il Trono di Spade\".\nIntraprende l'attivit\u00e0 di docente di fotografia presso l'Accademia di Cinema e Televisione Griffith di Roma, per poi dedicarsi all'attivit\u00e0 di regista: il suo primo lavoro, \"Pa-ra-da\", uscito nel 2008, ha ricevuto numerose importanti nomination, fra cui il Nastro d'argento al miglior regista esordiente e il David di Donatello per il miglior regista esordiente, e ha vinto il Pasinetti Award alla 65\u00aa Mostra internazionale d'arte cinematografica di Venezia e il \"Premio Francesco Laudadio\" per la miglior opera prima al Bif&amp;st 2009 di Bari. Fra le altre regie da lui curate si pu\u00f2 citare \"Mai per amore\", del 2012."}
{"id": "3969149", "revid": "101175", "url": "https://it.wikipedia.org/wiki?curid=3969149", "title": "Gran Premio di superbike di Imola 2012", "text": "Il Gran Premio di superbike di Imola 2012 \u00e8 la seconda prova del mondiale superbike 2012, nello stesso fine settimana si corre il secondo gran premio stagionale del mondiale supersport 2012 e il primo della Superstock 1000 FIM Cup. Ha registrato le vittorie di Carlos Checa in Superbike, in entrambe le gare, di Fabien Foret in Supersport e di Sylvain Barrier in Superstock 1000.\nSuperbike.\nGara 1.\nFonte\nGara 2.\nFonte\nSupersport.\nFonte\nSqualificati.\nKenan Sofuo\u011flu e Mathew Scholtz sono stati squalificati con la bandiera nera per non aver rispettato l'obbligo di effettuare i \"ride through\" a loro assegnati per il taglio della variante bassa. \nSuperstock.\nLa pole position \u00e8 stata fatta segnare da Eddi La Marra in 1:50.403, mentre Sylvain Barrier ha effettuato il giro pi\u00f9 veloce in gara, in 1:51.551. La gara \u00e8 stata interrotta dopo 6 giri con la bandiera rossa per un incidente che ha coinvolto Heber Pedrosa e Massimo Parziani. La corsa \u00e8 poi ripartita sulla distanza di 5 giri, con la griglia di partenza determinata dalla classifica della prima parte, e l'ordine d'arrivo della seconda parte di gara ha determinato il risultato finale."}
{"id": "3969151", "revid": "767487", "url": "https://it.wikipedia.org/wiki?curid=3969151", "title": "The Devil at His Elbow", "text": "The Devil at His Elbow \u00e8 un film muto del 1916 diretto da Burton L. King.\nTrama.\nL'ingegnere Johh Ashton lavora alla realizzazione del progetto di un nuovo sottomarino per il governo. Messo sotto pressione dai tempi strettissimi, Ashton si mette a bere senza badare alle preoccupazioni di Grace, la sua fidanzata, che cerca di farlo smettere. Lo stanchissimo John, dopo giorni di lavoro indefesso, si addormenta e sogna di aver rotto con Grazia e di essersi sposato con Meg, una prostituta. Nel sogno, il sottomarino \u00e8 finalmente completato ma affonda al momento del suo varo. L'ingegnere accusa Meg che lo ha tenuto ubriaco: cerca di ucciderla, ma per fortuna si risveglia. Si rende conto che la colpa \u00e8 del whisky: giura di non bere pi\u00f9 e corre a sposarsi con Grace.\nProduzione.\nIl film fu prodotto dalla Popular Plays and Players Inc.\nDistribuzione.\nIl copyright del film, richiesto dalla Popular Plays and Players, Inc., fu registrato il 1\u00ba agosto 1916 con il numero LP8845.&lt;br&gt;\nDistribuito dalla Metro Pictures Corporation, il film usc\u00ec nelle sale cinematografiche degli Stati Uniti il 31 luglio 1916.\nCopia completa della pellicola si trova conservata negli archivi della Library of Congress di Washington."}
{"id": "3969159", "revid": "339392", "url": "https://it.wikipedia.org/wiki?curid=3969159", "title": "Barriera Lanzo", "text": ""}
{"id": "3969162", "revid": "729019", "url": "https://it.wikipedia.org/wiki?curid=3969162", "title": "Keg stand", "text": "Keg stand \u00e8 un gioco di bevute diffuso negli USA, soprattutto nell'ambito dei college. Per essere praticato necessita di almeno quattro partecipanti:\nIl gioco consiste nel bere quanta pi\u00f9 birra possibile da un fusto di birra (\"beer keg\" in inglese), sul quale il bevitore si sistema in posizione verticale, con la testa rivolta verso il basso. In questa posizione, il bevitore, mentre con le mani afferra le maniglie del fusto, \u00e8 aiutato a mantenere l'equilibrio dai sostenitori posti ai suoi lati, che gli sorreggono le gambe. Ad un segnale concordato, il \"pumper\" avvicina il tubo dal quale spiller\u00e0 la birra alla bocca del bevitore, perch\u00e9 questi assicuri una presa salda, e successivamente comincer\u00e0 a pompare la birra nella bocca del bevitore, il quale deve cercare di bere e resistere in questa posizione il pi\u00f9 possibile. Quando il bevitore decide di voler smettere di bere, agitando le gambe d\u00e0 il segnale ai sostenitori di aiutarlo a scendere, ed il gioco si interrompe.\nSolitamente, il gioco \u00e8 effettuato in presenza di altre persone (ad esempio, durante una festa), cui spetta il compito di contare i secondi durante i quali il bevitore ha resistito prima di smettere di bere."}
{"id": "3969166", "revid": "529959", "url": "https://it.wikipedia.org/wiki?curid=3969166", "title": "Blasich", "text": ""}
{"id": "3969168", "revid": "121452227", "url": "https://it.wikipedia.org/wiki?curid=3969168", "title": "SaGa", "text": " \u00e8 una serie di videogiochi prodotta dalla SquareSoft (ora Square Enix). La serie nata sul Game Boy nel 1989 come la creazione di Akitoshi Kawazu. Da allora \u00e8 continuato su pi\u00f9 piattaforme, dal Super Nintendo Entertainment System alla PlayStation 2.\nLa serie si distingue per la sua enfasi sull'esplorazione mondo aperto, complotti ramificati non-lineari, e il gameplay a volte non convenzionale. Questo distingue la serie dalla maggior parte dei titoli Square."}
{"id": "3969170", "revid": "104458", "url": "https://it.wikipedia.org/wiki?curid=3969170", "title": "Thomas Tumler", "text": "Biografia.\nHa esordito nel Circo bianco il 27 gennaio 2005 ad Aprica disputando uno slalom speciale valido come gara FIS, senza concluderlo, e in Coppa Europa il 27 novembre 2010 prendendo parte allo slalom gigante di Trysil, anche in questo caso senza terminare la gara.\nNella stagione 2011-2012 in Coppa Europa ha ottenuto il primo podio giungendo 3\u00ba nello slalom gigante tenutosi a Kranjska Gora, alle spalle del russo Sergej Majtakov e dell'italiano Luca De Aliprandini, e ha debuttato in Coppa del Mondo, il 18 febbraio nello slalom gigante di Bansko, senza completarlo.\nIl 15 marzo 2013 a So\u010di Krasnaja Poljana ha conquistato in slalom gigante la sua prima vittoria in Coppa Europa; nella stagione 2013-2014 ha conquistato la Coppa Europa assoluta, vincendo anche la classifica di supergigante. Ai XXIII Giochi olimpici invernali di , sua prima presenza olimpica, si \u00e8 classificato 26\u00ba nel supergigante; il 2 dicembre dello stesso anno ha colto sulla Birds of Prey di Beaver Creek in slalom gigante il suo primo podio in Coppa del Mondo (2\u00ba). Ai Mondiali di \u00c5re 2019, suo esordio iridato, non ha completato n\u00e9 il supergigante n\u00e9 lo slalom gigante.\nPalmar\u00e8s.\nCoppa Europa.\nCoppa Europa - vittorie.\nLegenda:\nSG = supergigante\nGS = slalom gigante\nNor-Am Cup.\nNor-Am Cup - vittorie.\nLegenda:\nGS = slalom gigante"}
{"id": "3969182", "revid": "2110845", "url": "https://it.wikipedia.org/wiki?curid=3969182", "title": "Jasha Levi", "text": "Ebreo, ha vissuto la seconda guerra mondiale e ha pubblicato sull'argomento due libri di grande successo: \"Last Exile\" e \"Requiem for a Country\".\nBiografia.\nJakov Levi nacque nel 1921 a Sarajevo, in quella che allora era la Iugoslavia, da una famiglia ebrea sefardita di commercianti di stoffe. Dopo aver frequentato la scuola cattolica a Sarajevo, si iscrisse alla facolt\u00e0 di architettura a Belgrado.\nAppassionato di letteratura e filosofia, fu influenzato dal surrealismo, e dalla letteratura iugoslava, francese, russa e americana, oltre che da Dante, Ignazio Silone, Italo Svevo, Luigi Pirandello, Alberto Moravia e dalle polemiche antifasciste di Benedetto Croce. Filocomunista in giovent\u00f9, partecip\u00f2 alla rivolta di Belgrado che scaten\u00f2 l'occupazione dei Balcani da parte dell'esercito tedesco.\nJasha aveva 19 anni quando scoppi\u00f2 la guerra: nonostante la giovane et\u00e0 ader\u00ec fin da principio alla resistenza e trascorse gran parte della seconda guerra mondiale in Italia, ad Asolo, dove era stato deportato, e a Roma. I suoi due libri pi\u00f9 importanti, \"Last Exile\" (2009) e \"Requiem for a country\" (2011), raccontano questo periodo fondamentale della storia europea che cambi\u00f2 la sua vita insieme a quella di milioni di persone.\nDal 1944 alla fine della guerra milit\u00f2 nell'esercito di Tito, partecipando alla cacciata dell'esercito tedesco dalla Dalmazia.\nA 24 anni divenne corrispondente estero: in questa veste segu\u00ec la Conferenza di Pace di Parigi del 1946; poi fu corrispondente dalla Grecia, dalla Turchia, da Budapest e da Praga. Nel 1948 fu il redattore dell'articolo di fondo del pi\u00f9 importante quotidiano di Belgrado, Borba, dedicato alla rottura tra Tito e Stalin.\nInviato alla Conferenza di Pace coreana di Panmunjom e al successivo incontro di Lake Success in USA, copr\u00ec le \"convention\" repubblicane e democratiche del 1956 e fu giornalista accreditato presso la Casa Bianca. Nel novembre del 1956 rassegn\u00f2 le sue dimissioni dalla testata iugoslava per protesta contro il rifiuto di Belgrado di schierarsi contro l'invasione sovietica in Ungheria. Trovato asilo a New York, all'et\u00e0 di 35 anni cominci\u00f2 la sua vita in America, dove lavor\u00f2 come operaio, progettista, commesso.\nScrisse per \"Parade Magazine\", \"Readers Digest\", \"American Spectator\", \"The New Republic\", \"Saturne\", dal 1957 al 1958. Funzionario di due organizzazioni non profit negli Stati Uniti, introdusse nuove tecnologie audio-tattili.\nTenne conferenze presso club italo-americani a partire dal 1987 riguardo alla sua esperienza di deportato ad Asolo durante la seconda guerra mondiale dal 1941 al 1943, raccontando della scuola per gli ebrei rifugiati e dell'iscrizione degli studenti nel Ghetto di Venezia nel 1942 e 1943. Intervenne in molte occasioni sulla \"Nazione che non esiste pi\u00f9\"; dirigendosi a studenti delle scuole medie e superiori, narr\u00f2 di una vita \"Alla periferia dell'Olocausto\" durante la seconda guerra mondiale in Europa; al seminario del War College del 7 novembre 2009 a Gettysburg, parl\u00f2 della campagna dalmata dal 1944 fino alla fine della guerra."}
{"id": "3969186", "revid": "508036", "url": "https://it.wikipedia.org/wiki?curid=3969186", "title": "Grammatica valenziale", "text": "La grammatica valenziale \u00e8 un modello di descrizione della frase basato su un approccio semantico. Elaborato dal linguista francese Lucien Tesni\u00e8re (1893-1954), fu sviluppato in Italia da Francesco Sabatini e da Germano Proverbio, i quali l'applicarono rispettivamente all'italiano e al latino.\nNel 2021 si \u00e8 tenuta a Barcellona la prima conferenza mondiale incentrata sulla grammatica valenziale\nUna grammatica del significato.\nLa grammatica valenziale \u00e8 un modello di descrizione della frase diverso da quello proposto dall'analisi logica. Elaborato inizialmente dal linguista francese Lucien Tesni\u00e8re (1893-1954) e sviluppato in molti studi recenti, il modello valenziale, unendo il concetto di sintassi al concetto di semantica, permette di studiare la grammatica partendo dal lessico.\nSecondo la grammatica valenziale, elemento centrale della frase \u00e8 il verbo; ad esso sono attaccati gli argomenti (o attanti), cio\u00e8 gli elementi strettamente necessari per completare il significato del verbo stesso. La propriet\u00e0 del verbo di aggregare gli elementi di base della frase viene chiamata \"valenza\": da qui l'espressione grammatica valenziale.\nPer evidenziare le valenze dei verbi, il dizionario della lingua italiana Sabatini-Coletti scrive una formula accanto a ognuno di essi, ad esempio:\nTra parentesi quadre vengono usate le seguenti abbreviazioni: sogg (soggetto), v (verbo), arg (argomento), prep (preposizione) che introduce i complementi indiretti (arg). Sommando \u201csogg\u201d e il numero di \u201carg\u201d presenti nella formula, si ottiene la valenza del verbo.\nTipologia di predicati.\nApplicando il modello valenziale alla lingua italiana, si possono raggruppare i verbi in cinque grandi classi, a seconda del numero dei loro argomenti: zerovalenti (senza argomenti), monovalenti (con un argomento), bivalenti (con due argomenti), trivalenti (con tre argomenti), tetravalenti (con quattro argomenti)."}
{"id": "3969188", "revid": "767487", "url": "https://it.wikipedia.org/wiki?curid=3969188", "title": "Murphy (calciatore)", "text": "Carriera.\nCalciatore britannico di cui \u00e8 ignoto il nome.\nMilit\u00f2 nel due stagioni. Nella stagione 1910-1911 ottiene con i \"rossoblu\" il quinto posto della classifica finale, mentre in quella seguente il terzo posto della classifica finale del Torneo Maggiore.\nNel 1912 passa al , militando nella squadra riserve."}
{"id": "3969190", "revid": "767487", "url": "https://it.wikipedia.org/wiki?curid=3969190", "title": "Giacomo II da Carrara", "text": "Biografia.\nFiglio di Nicol\u00f2, nacque a Padova nei primi anni del XIV secolo. Ancora molto giovane (luglio 1327), fu fatto prigioniero dalle truppe padovane, perch\u00e9 il padre si era alleato con Cangrande della Scala ed assieme ad altri fuoriusciti padovani aveva tentato di rovesciare la Signoria. Fu mandato prigioniero assieme al fratello \"Giacomino\" in Germania. Grazie al denaro sborsato dal padre, dopo due anni fu liberato, ma non pot\u00e9 rientrare in Padova; visse prima a Chioggia, a Venezia e quindi pass\u00f2 presso la corte dei Gonzaga a Mantova. Nel luglio 1340 il cugino Ubertino gli concesse di tornare in Padova.\nUbertino in punto di morte (27 marzo 1345) confer\u00ec la Signoria a Marsilietto Papafava da Carrara, togliendo la successione a Giacomo, a cui sarebbe spettata per i legami di parentela con il cugino. In ogni caso nella notte del 6 maggio successivo Giacomo uccise Marsilietto e riusc\u00ec ad ottenere la fedelt\u00e0 degli ufficiali e dei capitani delle principali fortezze; la mattina seguente convoc\u00f2 il Consiglio e ricevette la formale nomina a Signore della citt\u00e0.\nFece immediatamente arrestare i famigliari di Marsilietto e i suoi principali collaboratori, ma nello stesso tempo concesse subito un'aministia generale e diede il permesso di rientro a numerosi fuoriusciti; inoltre si imparent\u00f2 con la famiglia padovana dei Buzzacarini, facendo sposare il figlio Francesco con Fina, figlia di Pataro. In questo modo cerc\u00f2 di appianare i dissidi della citt\u00e0 e guadagnare un maggior consenso popolare.\nNel dicembre 1345 fu scoperta e subito repressa una congiura capeggiata da Enrico, Francesco e Nicol\u00f2 Maltraversi, conti di Lozzo: i primi due furono arrestati ed immediatamente decapitati, mentre Nicol\u00f2 fugg\u00ec e fu bandito a vita dalla citt\u00e0 e i suoi beni confiscati.\nIn politica estera, fece in modo di avere buone relazioni con i suoi vicini: Mastino della Scala, signore di Verona, Obizzo III d'Este, marchese di Ferrara, ma soprattutto con la Repubblica di Venezia, tanto che nel gennaio 1346 Giacomo II con il figlio Francesco I fu solennemente accolto tra la nobilt\u00e0 della citt\u00e0 lagunare. Per mantenere buoni rapporti, Giacomo chiam\u00f2 sempre veneziani per ricoprire lil ruolo di podest\u00e0 di Padova e partecip\u00f2 alle varie imprese di guerra al fianco di Venezia: riconquista di Zara (maggio 1346), riconquista di Capodistria (settembre 1348) e guerra contro la Repubblica di Genova (novembre 1350).\nGiacomo II fu famoso per aver creato attorno a s\u00e9 una corte di artisti che diedero lustro alla citt\u00e0 e ai Da Carrara. Fu grazie alle sue insistenze che si trasfer\u00ec a Padova Francesco Petrarca, nominato canonico del duomo cittadino nel 1349 per sua intercessione. Giacomo intese in tal modo trattenere in citt\u00e0 il poeta il quale, oltre alla confortevole casa, in virt\u00f9 del canonicato ottenne una rendita annua di 200 ducati d'oro.\nMorte.\nGiacomo venne pugnalato a morte il 19 dicembre 1350 da Guglielmo da Carrara, figlio illegittimo di Giacomo I, che fu immediatamente trucidato dagli astanti. Guglielmo avrebbe assassinato Giacomo a causa del divieto di uscire dalla citt\u00e0 ricevuto dalla Signoria a causa del suo comportamento violento.\nGiacomo fu sepolto nella chiesa di Sant'Agostino di Padova in un sontuoso monumento funebre, dove fu incisa un'iscrizione in distici elegiaci latini composta dall'amico Francesco Petrarca. Nel 1820, quando la chiesa fu demolita, il monumento fu traslato nella chiesa degli Eremitani, dove si trova tuttora."}
{"id": "3969192", "revid": "529959", "url": "https://it.wikipedia.org/wiki?curid=3969192", "title": "H\u00f6sle", "text": ""}
{"id": "3969202", "revid": "1318658", "url": "https://it.wikipedia.org/wiki?curid=3969202", "title": "Amilcare Pizzi", "text": "Caratteristiche tecniche.\nEsord\u00ec come attaccante per poi arretrare il suo raggio d'azione e terminare la carriera nel ruolo di terzino sinistro.\nCarriera.\nFu capocannoniere del campionato italiano del 1909 con l'US Milanese.\nAttivit\u00e0 di tipografo e stampatore.\nCon il primo stipendio ricevuto dal Milan nel 1914 fond\u00f2, nell'allora Corso Roma 36, una piccola ditta, con poco pi\u00f9 di una dozzina di operai. . Nonostante la distruzione durante la guerra dei suoi stabilimenti, l\"'Amilcare Pizzi spa\" Fond\u00f2 inoltre nel 1948 la Casa editrice \"Silvana Editoriale\", dal nome della figlia scomparsa in giovane et\u00e0, per la produzione di riviste d'arte e di cataloghi di mostre."}
{"id": "3969211", "revid": "642594", "url": "https://it.wikipedia.org/wiki?curid=3969211", "title": "Ivan Betskoy", "text": ""}
{"id": "3969220", "revid": "287204", "url": "https://it.wikipedia.org/wiki?curid=3969220", "title": "Contea di Damxung", "text": "Damxung (; ; ) \u00e8 una contea cinese della prefettura di Lhasa nella Regione Autonoma del Tibet. Il capoluogo \u00e8 la citt\u00e0 di Damquka. Nel 1999 la contea contava 42.000 abitanti per una superficie totale di 10036\u00a0km\u00b2. Damxung significa \"pascolo selezionato\" in lingua tibetana. La contea fu istituita nel 1959.\nGeografia fisica.\nTerritorio.\nLa contea si trova nel centro della regione autonoma del Tibet nei pressi del lago di Nam Co e nell'area delle catene montuose di Gangdis\u00ea e Nyainq\u00eantanglha (7.111 metri di picco). Quest'ultima catena attraversa l'intera contea.\nIl lago di Nam Co (il pi\u00f9 grande lago in Tibet) si estende su una superficie di 1.920 chilometri quadrati ed \u00e8 una nota attrazione turistica.\nClima.\nLa temperatura media annua \u00e8 di 1,3 gradi, le precipitazioni medie annue di 456,8 millimetri. Neve, grandine, gelo alternato a siccit\u00e0, venti forti e frequenti disastri naturali sono frequenti.\nEconomia.\nLe risorse principali sono le miniere di zolfo, il caolino, la pozzolana e il gesso e la torba. L'allevamento \u00e8 altres\u00ec in piena espansione nella zona. Vengono allevati yak, pecore, capre e cavalli.\nL'autostrada Qinghai-Tibet (G109, parte della G219), attraversa l'intera contea e la stazione ferroviaria di Damxung collega la regione da nord a Lhasa. Le strade aperte al traffico hanno raggiunto i 1.625\u00a0km."}
{"id": "3969224", "revid": "599013", "url": "https://it.wikipedia.org/wiki?curid=3969224", "title": "Giuseppe Manfreda", "text": "Carriera.\nNel 1992 vinse un campionato svizzero con il Sion."}
{"id": "3969229", "revid": "124412483", "url": "https://it.wikipedia.org/wiki?curid=3969229", "title": "One Shot '70", "text": "One Shot Anni Settanta \u00e8 una raccolta in 6 volumi di canzoni degli anni '70, pubblicata in Italia su CD nel 2005 dalla Universal (catalogo da CDOG 0044 a CDOG 0049), che l'ha inclusa nella sua collana denominata \"One Shot\". \u00c8 stata distribuita solamente nelle edicole, in allegato al periodico \"Oggi\" e racchiusa in cofanetto. Le selezioni dei brani sono state effettuate in collaborazione con l'emittente radiofonica RTL 102.5.\nOne Shot Anni Settanta Vol. 1 (CD 1).\nIl primo \u00e8 l'anno di pubblicazione del singolo, il secondo quello dell'album; altrimenti coincidono. "}
{"id": "3969236", "revid": "2219083", "url": "https://it.wikipedia.org/wiki?curid=3969236", "title": "Storia culturale", "text": "Con l'espressione storia culturale ci si riferisce ad uno specifico metodo di ricerca storica sviluppatosi nel corso del XIX e XX secolo. Insieme alla storia politica, alla storia delle idee, alla storia economica e a quella sociale, essa rappresenta uno dei filoni pi\u00f9 importanti della storiografia tradizionale.\nLa storia culturale si caratterizza per un'attenzione particolare verso fattori culturali quali la mentalit\u00e0, le credenze, le pratiche e le usanze dei popoli antichi.\nI significati della parola \"cultura\".\nPer capire in cosa consista questo tipo di ricerca storica \u00e8 necessario chiarire il significato del concetto di cultura.\nTradizionalmente il termine \"cultura\" \u00e8 stato associato al grado di istruzione individuale ed al bagaglio di conoscenze delle singole persone. Possiamo capire questo significato attraverso espressioni quali: \u00abun uomo dalla grande cultura\u00bb, \u00abla cultura \u00e8 da preferirsi alla barbarie\u00bb, etc.\nQuesto significato di cultura \"alta\" e individuale riferito all'istruzione e alle facolt\u00e0 intellettive dei singoli \u00e8 rimasto pressoch\u00e9 invariato fino al XIX secolo. Soltanto in et\u00e0 romantica esso \u00e8 stato affiancato da una seconda accezione \"bassa\" e popolare. Nel corso dell'Ottocento il termine inizi\u00f2 infatti ad esser riferito a quell'insieme di pratiche, di costumi e di valori condivisi e caratterizzanti una specifico gruppo umano. Questo secondo concetto collettivo, sociale ed antropologico assunto dalla parola \"cultura\" \u00e8 comprensibile con espressioni come \u00abla cultura occidentale\u00bb, \u00abla cultura borghese\u00bb, \u00abun mondo multiculturale\u00bb, etc.\nA questo proposito \u00e8 stato fondamentale il lavoro dell'antropologo britannico Edward B. Tylor che nel 1871 ridefiniva l'idea di cultura come \u00abquell'insieme complesso che include la conoscenza, le credenze, l'arte, la morale, il diritto e qualsiasi altra capacit\u00e0 e abitudine acquisita dall'uomo come membro di una societ\u00e0\u00bb. Il lavoro di Tylor viene considerato pionieristico nel quadro dei cosiddetti \"cultural studies\", risultando addirittura fondativo per alcune discipline come l'antropologia culturale. Gli studi di Tylor hanno determinato una netta suddivisione tra due piani su cui intendere il concetto di cultura: la cultura \"alta\" riferita all'istruzione e all'erudizione dei singoli individui e la cultura \"bassa\" o popolare che racchiude tutte le usanze e le caratteristiche materiali e immateriali di una precisa civilt\u00e0.\nLa storia culturale \u2013 affiancandosi alle scienze sociali e antropologiche \u2013 studia appunto la cultura collettiva di popoli e civilt\u00e0 del passato, lasciando ad altre discipline come la filosofia, la psicologia, la storia del pensiero e delle idee, il compito di occuparsi della cultura \"alta\" riferita alla singola persona e al grado di conoscenze individuali.\nIl concetto tyloriano di una cultura socialmente condivisa \u00e8 stato ridefinito e approfondito nel corso dei decenni. Possiamo riportare la definizione che Peter Burke, professore di Cultural history all'Universit\u00e0 di Cambridge, ha fornito in un saggio del 1978: \u00ab[la cultura \u00e8] un sistema di significati, atteggiamenti e valori condivisi, unitamente alle forme simboliche (azioni, manufatti) in cui essi si esprimono e si traducono\u00bb.\nLe origini della storia culturale.\nI primi lavori che possono esser collegati, per quanto riguarda metodi e tematiche, alla cosiddetta storia culturale sono rintracciabili sin dagli albori della storiografia.\nErodoto, considerato tradizionalmente il \u201cpadre della storia\u201d, nella sua opera pi\u00f9 rappresentativa - le \"Storie\" scritte tra il 440 e il 429 a.C. - descrisse in modo articolato la cultura e i costumi di alcune popolazioni straniere come egiziani, persiani e sciti.\nQualcosa di simile fece anche Sima Qian (140 - 87 a.C.), il primo grande storico dell'Estremo Oriente, che nel suo libro \"Shiji\" (tradotto come \"Memorie Storiche\"), registr\u00f2 una particolareggiata analisi delle abitudini, delle tradizioni e dello stile di vita delle trib\u00f9 mongole che vivevano ai margini dell'Impero cinese.\nIn questo senso dei resoconti storici di impronta culturalista sono presenti in opere storiografiche di qualsiasi et\u00e0 e di qualsiasi genere. Tuttavia soltanto a partire dal XIX secolo iniziarono a comparire dei saggi storici interamente costruiti intorno all'analisi culturale delle civilt\u00e0 del passato.\nI classici della storia culturale.\nLo storico inglese Peter Burke definisce la \u00abstoria culturale classica\u00bb come l'insieme delle opere storiche di impronta culturale prodotte indicativamente tra il 1800 e il 1950. Le opere di storia culturale redatte in questo periodo condividono l'idea di fondo che lo storico - ovvero lo storico delle culture - debba descrivere quello che, citando il sottotitolo di \"Victorian England\" del 1936 di G.M. Young (per l'appunto una tra le opere pi\u00f9 significative di questo filone di studio), viene definito il \u00abritratto di un'epoca\u00bb. Il compito dello storico culturale diventa quello di analizzare la cultura dominante di una precisa epoca storica, ovvero ci\u00f2 che Hegel aveva definito \"zeitgeist\", \u00ablo spirito del tempo\u00bb. La storia culturale classica (possiamo chiamarla anche ottocentesca), predilesse lo studio della cultura \"alta\" e le opere artistiche e letterarie divennero le fonti privilegiate per la ricerca dello storico.\nOltre a \"Victorian England\" di Young, due sono soprattutto le opere fondamentali che rappresentano l'et\u00e0 classica della storia culturale: \"La civilt\u00e0 del Rinascimento in Italia\" dello svizzero Jacob Burckhardt, la cui prima edizione risale al 1860, e \"Autunno del Medioevo\" pubblicato nel 1919 dallo storico olandese Johan Huizinga.\nJacob Burckhardt, \"La civilt\u00e0 del Rinascimento in Italia\".\n\"Die Kultur der Renaissance in Italien\" \u00e8 un'opera pubblicata nel 1860 dallo studioso svizzero Jacob Burckhardt. Questo saggio ha determinato l'inizio della definizione contemporanea di Rinascimento come grande movimento di rinnovamento della civilt\u00e0 europea la quale, grazie ad esso, abbandonava l'oscura cultura medievale. Il termine \"Rinascimento\" era stato coniato poco meno che un ventennio prima, in un'opera del 1841 dello storico francese Jules Michelet. Burckhardt approfond\u00ec la ricerca di Michelet descrivendo il Rinascimento come il momento di rottura attraverso cui l'Europa si lasci\u00f2 alle spalle i secoli bui del Medioevo, proiettandosi verso la cultura dell'et\u00e0 moderna.\nL'indagine storica di Burckhardt si presenta come una ricerca di tipo culturale, dal momento che l'autore si impegn\u00f2 a ridurre la storia degli eventi ad un ruolo estremamente marginale, analizzando al contrario soltanto le manifestazioni artistiche e culturali di quel periodo storico. Anche la politica (e ancor di pi\u00f9 l'economia) vennero sostanzialmente trascurate in favore dello studio di fattori esclusivamente culturali. Burckhardt analizz\u00f2 una serie di elementi caratterizzanti quell'et\u00e0 che egli chiam\u00f2 \u00abfattori costanti e tipici\u00bb, ricercandone le varie espressioni che potevano trapelare dalla produzione artistica del periodo.\nJohan Huizinga, \"Autunno del Medioevo\".\nLo storico olandese Johan Huizinga critic\u00f2 non poco l'interpretazione burckhardtiana del Rinascimento \u2013 che riteneva fosse stato distaccato troppo bruscamente dall'epoca medievale che lo precedeva \u2013 ma ne accolse il metodo di ricerca. Come Burckhardt, anche Huizinga concentr\u00f2 la sua analisi storica sulla ricerca dei sentimenti e dei valori delle civilt\u00e0 del passato attraverso la lettura e l'interpretazione delle opere d'arte e dei componimenti letterari risalenti a tal periodo. Le fonti letterarie, ovvero i grandi capolavori di un'epoca storica, divennero dei documenti fondamentali attraverso cui lo studioso avrebbe dovuto costruire le sue interpretazioni del passato.\nLa sua opera pi\u00f9 celebre, \"Autunno del Medioevo\", rimane ancora un classico intramontabile della storiografia nonch\u00e9 esso stesso un capolavoro della letteratura primo-novecentesca. Nel testo Huizinga analizza i vari ideali della vita e della cultura medievale (come ad esempio la cavalleria) e descrive argomenti teorici (come la percezione della decadenza, la paura della morte, lo spirito di violenza ed altro) che, leggendo la produzione letteraria del tempo, sembravano caratterizzare gli atteggiamenti, i modi di vivere e i modi di pensare degli uomini medievali. Il quadro che fuoriesce \u00e8 quello di una vita umana \u00abappassionata e violenta\u00bb che domina lo scenario di quei secoli.\nAnche nelle indagini dello storico olandese, come in quelle di Burckhardt, la storia degli eventi - bellici o politici che fossero - viene estremamente marginalizzata per lasciar spazio ad una serie di significative individualit\u00e0 dell'epoca come il poeta picaresco Fran\u00e7ois Villon, il predicatore popolare Oliver Maillard o il cronachista cortigiano Georges Chastellain.\nLa nuova storia culturale.\nCon il termine nuova storia culturale si intende un preciso filone di studi iniziato nella seconda met\u00e0 del XX secolo che ha sviluppato e approfondito le innovazioni che gli storici culturali ottocenteschi e primo-novecenteschi avevano introdotto.\nL'espressione \u00abnuova storia culturale\u00bb (\"New Cultural History\", da cui l'acronimo NCH) \u00e8 entrata in uso alla fine degli anni ottanta. Era il titolo di un libro, destinato a grande notoriet\u00e0, pubblicato nel 1989 dalla storica americana Lynn Hunt, che raccoglieva i contributi forniti da vari studiosi ad un incontro tenutosi due anni prima a Berkeley, presso l'Universit\u00e0 della California, sul tema \"La storia della Francia: testi e cultura\".\nQuesto settore di studio ha vissuto una crescita spedita a partire dagli anni settanta. Il numero degli storici che si sono dichiarati \"culturalisti\" \u00e8 aumentato in maniera considerevole, sviluppandosi a spese di altre discipline storiche come la storia sociale e la storia economica. Tra il 1992 e il 2006 il numero di storici identificati nella categoria della storia sociale \u00e8 diminuito del 60 per cento, mentre il numero di quanti si riconoscono nella cosiddetta storia culturale \u00e8 aumentato del 78 per cento[1]. Nel 2008 \u00e8 stata inoltre fondata ufficialmente la \"International Society for Cultural History\", con lo scopo di coordinare a livello sovranazionale le molte ricerche nate in grembo a questa disciplina.\nAlcune opere di riferimento della nuova storia culturale.\nGeorge Mosse, \"La nazionalizzazione delle masse\".\nIl presupposto su cui ogni storico culturale costruisce le sue ricerche \u00e8 quello di non considerare la realt\u00e0 che ci circonda come un qualcosa di naturalmente predefinito, ma di riconoscere all'immaginazione collettiva (ovvero alle immagini condivise da una comunit\u00e0 sociale), il potere performativo di far s\u00ec che le cose accadano.\nIl libro di George Mosse, \"La nazionalizzazione delle masse. Simbolismo politico e movimenti di massa in Germania\", pubblicato nel 1975, sviluppa l'idea che la nazione non debba esser considerata come una realt\u00e0 storica predefinita, ma al contrario come un concetto politico e culturale che \u00e8 stato creato e propagandato dall'alto verso il basso dai capi politici dei movimenti nazionali ottocenteschi.\nMosse rappresenta la nazione come un costrutto culturale e storico che scaturisce dal processo secolare di nazionalizzazione delle masse, ovvero dall'imponente fenomeno di pedagogia nazionalista sviluppato a partire dalla met\u00e0 del XIX secolo.\nIl processo di pedagogizzazione nazionale delle masse avvenne, secondo l'autore, facendo ricorso alle emozioni e alla fascinazione emotiva. Per far presa sui molti milioni di analfabeti che popolavano le citt\u00e0 e le campagne europee ottocentesche, i leader politici e ideologici dei movimenti nazionalisti, concepirono il discorso nazional-patriottico come un discorso religioso in grado di mobilitare emotivamente la coscienza delle masse.\nQuesta nuova \u00abreligione laica\u00bb, la nazione, istitu\u00ec ovviamente una serie di pratiche di culto, nonch\u00e9 un vasto corredo di simbologie, allegorie e mitologie patriottiche che avrebbero dovuto incarnare la passata grandezza e il fecondo avvenire dello Stato-nazione.\nBenedict Anderson, \"Comunit\u00e0 immaginate. Origine e diffusione dei nazionalismi\".\nIl saggio \"Comunit\u00e0 immaginate\", pubblicato nel 1983 da Benedict Anderson, si pone sulla scia del lavoro di George Mosse. Anderson ribadisce la proposta di considerare la nazione non come un dato naturale, ma come un prodotto culturale e concettuale, un manufatto artificiale che \u00e8 stato determinato dall'incessante produzione di simboli, tradizioni e memorie collettivamente condivise.\nIl discorso nazionale e l'ideologia nazionalista non rappresentano, secondo Anderson, il pensiero prodotto da una determinata nazione e dai suoi abitanti, bens\u00ec sono questi stessi movimenti e ideali nazionali ad aver creato, attraverso l'evocazione di una serie di pratiche, valori e tradizioni condivise, quella comunit\u00e0 politica che prende il nome di nazione. La performativit\u00e0 del discorso nazionale determina la costruzione di quella moderna comunit\u00e0 chiamata Stato-nazione.\nL'autore, fornendo un contributo fondamentale per quanto riguarda la ricerca sul nazionalismo moderno, si pone l'obiettivo di rintracciare le radici della \u201ccultura del nazionalismo\u201d e della stessa comunit\u00e0 nazionale, non tanto nella teoria e nella prassi politica e parlamentare, quanto negli atteggiamenti e nelle pratiche condivise dagli abitanti di tale comunit\u00e0.\nGeorges Duby, \"I tre ordini: la societ\u00e0 feudale immaginaria\".\nIl saggio pubblicato nel 1978 dallo storico francese Georges Duby propone una ricerca sulle circostanze storiche che produssero nella mentalit\u00e0 delle popolazioni medievali la famosa immagine della societ\u00e0 divisa nei tre stati: coloro che pregano, coloro che combattono e coloro che lavorano, ovvero clero, nobilt\u00e0 e terzo stato.\nNonostante Duby abbia condiviso gran parte della sua ricerca con gli storici sociali francesi che facevano riferimento alla rivista \"Annales\", egli ha ugualmente mostrato di non accettare completamente la riduzione proposta dalla storia sociale di considerare la cultura come un semplice riflesso di fattori socioeconomici. Anche la tripartizione della popolazione medievale in \"oratores\", \"bellatores\" e \"laboratores\" non \u00e8, secondo Duby, una mera conseguenza delle dinamiche economiche della societ\u00e0 feudale. Al contrario lo studio di questa suddivisione sociale deve considerare anche una serie di fattori culturali che determinarono la rappresentazione e la proiezione mentale che questo ordine sociale ebbe nell'immaginario delle genti.\nLa microstoria.\nUn impulso fondamentale alla crescita della nuova storia culturale \u00e8 stato dato dal lavoro di alcuni ricercatori italiani, Carlo Ginzburg, Giovanni Levi e Edoardo Grendi che intorno agli anni settanta hanno dato vita al filone di studio della cosiddetta microstoria. Questo indirizzo storiografico ha proposto la revisione dei metodi quantitativi della storia economica per liberarsi dal determinismo che caratterizzava le ricerche storiche di natura socioeconomica. L'obiettivo \u00e8 stato quello di mettere a fuoco gli individui e le singole personalit\u00e0 storiche, le cui caratteristiche avrebbero permesso di ricostruire le mappe mentali, i costumi e gli atteggiamenti degli uomini del passato.\nLa microstoria ha voluto distanziarsi dalla cosiddetta \u00abgrande narrazione\u00bb del progresso occidentale. Questo significa rifiutare l'immagine di una civilt\u00e0 che, dall'antica Grecia al Cristianesimo,fino all'Illuminismo ed alla rivoluzione industriale, \u00e8 stata descritta nei termini di un grande percorso di costante progresso e sviluppo. Nelle pieghe di questo percorso trionfalistico - questa \u00e8 stata la critica mossa dai microstorici - sono stati dimenticati i contributi di molte culture minori, di gruppi umani e singolarit\u00e0 di vario genere che non hanno partecipato in modo diretto ai grandi eventi storici sopra elencati.\nA partire dagli anni Settanta sono comparse centinaia di ricerche microstoriche, ma indubbiamente il pi\u00f9 importante riferimento bibliografico \u00e8 \"Il formaggio e i vermi\" scritto e pubblicato nel 1976 da Carlo Ginzburg.\nRobert Darnton, \"Il grande massacro dei gatti\".\n\"Il grande massacro dei gatti\" \u00e8 stato pubblicato nel 1984 dallo storico statunitense Robert Darnton. Esso \u00e8 stato prodotto raccogliendo gli interventi scaturiti da un seminario di studi che Darnton tenne all'Universit\u00e0 di Princeton insieme all'antropologo Clifford Geertz.\nIl titolo del libro rimanda ad un episodio apparentemente insignificante, che ebbe luogo, secondo i documenti del tempo, in una stamperia parigina nella prima met\u00e0 del Settecento. Esasperati dal miagolare lamentoso dei gatti del quartiere che impedivano loro di dormire, alcuni apprendisti che lavoravano nella stamperia organizzarono una battuta di caccia contro i felini. Una volta catturati i gatti, gli apprendisti li sottoposero a una sorta di processo parodico prima di giustiziarli mediante una vera e propria impiccagione. Il fatto scaten\u00f2 tra gli organizzatori uno scatto di gioia, di divertimento e di riso irrefrenabile (almeno cos\u00ec viene ricordato l'episodio da uno degli apprendisti alcuni anni dopo, quando scrisse le memorie della sua vita).\nDarnton inizia la sua ricerca proprio partendo dalle risate fragorose degli apprendisti, sostenendo che \u00abla nostra incapacit\u00e0 di afferrare lo scherzo indica la distanza che ci separa dagli operai dell'Europa preindustriale\u00bb. Darnton argomenta la sua analisi con considerazioni di vario genere che spaziano dal tema dei gatti all'analisi delle relazioni sul lavoro, ai rituali popolari fino alla percezione che in generale la gente del '700 aveva della violenza.\nL'episodio del massacro felino secondo Darnton deve servire come esempio che rappresenti la distanza culturale e morale che ci separa dagli uomini della Francia settecentesca.\nL'opera di Darnton, tralasciando le analisi dei fattori economici e sociali, si fondava al contrario sulla capacit\u00e0 ermeneutica dell'autore di costruire una teoria partendo dall'interpretazione di significati che le cosiddette fonti storiche \u201cminori\u201d possono offrire.\nCollegamenti interdisciplinari (sociologia, storia dell'arte, antropologia e storia culturale).\nLa storia culturale non \u00e8 mai stata esclusivo monopolio degli storici. Essa \u00e8 nata e cresciuta come materia multidisciplinare e interdisciplinare riuscendo a coniugare diverse prospettive e varie tipologie di fonti.\nPer quanto riguarda la ricerca accademica, le discipline che si sono mostrate maggiormente vicine alla storia culturale sono la sociologia, la storia dell'arte, la geografia culturale e l'antropologia culturale.\nI sociologi si sono sempre occupati di cultura. La cultura popolare, la cultura di massa e vari generi di sottoculture, rappresentano delle tematiche tipiche della sociologia. Alcune tra le opere pi\u00f9 significative prodotte dalla sociologia novecentesca come \"L'etica protestante e lo spirito del capitalismo\" (1904) di Max Weber o \"Il processo di civilizzazione\" (1939) di Norbert Elias, rappresentano contemporaneamente dei saggi di alto livello sociologico e storiografico.\nQualcosa del genere pu\u00f2 esser detto anche per la storia dell\u2019arte. Negli ultimi decenni del '900 la storia dell'arte \u00e8 stata definita come una forma di storia culturale, e contemporaneamente molti storici culturali hanno iniziato ad usare le fonti iconografiche per costruire le loro ricerche.\nL'antropologia culturale \u00e8 sicuramente la disciplina che mostra maggiori affinit\u00e0 con la storia culturale. L'incontro tra queste due materie ha prodotto una serie di novit\u00e0 estremamente significative per la storiografia.\nL'antropologo che ha influenzato il maggior numero di storici delle ultime generazioni \u00e8 stato l'americano Clifford Geertz, la cui \u00abteoria interpretativa della cultura\u00bb, come la definiva lui stesso, ha introdotto dei concetti fondamentali all'interno dei \"cultural studies\". \u00abLa cultura \u00e8 una struttura di significato trasmessa storicamente \u2013 ha detto Geertz \u2013 e incarnata in simboli. Un sistema di concezioni ereditate ed espresse in forme simboliche, per mezzo di cui gli uomini comunicano, perpetuano e sviluppano la loro conoscenza e i loro atteggiamenti verso la vita\u00bb.\nLa critica nei confronti della storia economica e sociale.\nA partire dalla met\u00e0 del XX secolo, la storia culturale ha portato avanti una serrata critica contro alcuni principi fondamentali delle altre discipline storiche. Ad esser oggetto di questa revisione critica sono stati soprattutto i metodi di studio della storia sociale e della storia economica.\nLa storia socioeconomica si caratterizza per la priorit\u00e0 assoluta che viene affidata allo studio dell'economia e ai riflessi che essa provoca nelle strutture sociali di una determinata civilt\u00e0 del passato. Nel corso dell'Ottocento il panorama della storiografia occidentale \u00e8 stato di fatto egemonizzato dalla storia sociale ed economica. Storici di varia estrazione intellettuale (dagli illuministi settecenteschi, fino ai marxisti ed ai positivisti del XIX secolo) sostenevano l'importanza prioritaria di studiare le strutture economiche e sociali per comprendere un determinato periodo storico.\nKarl Marx sintetizz\u00f2 questo primato dell'economia attraverso il concetto di struttura e sovrastruttura. La cultura finiva nella posizione subalterna: la sovrastruttura. Essa venne rappresentata come un prodotto della struttura economica e dei modi di produzione di una determinata civilt\u00e0. Ne conseguiva l'assunto per cui ogni espressione culturale, politica e religiosa del passato o del presente era fortemente condizionata dai fattori socioeconomici.\nLa proposta della storia culturale.\nQueste furono le teorie oggetto di critica da parte degli studiosi che aderirono ai cosiddetti cultural studies nel corso del \u2018900. I fattori socioeconomici non vennero pi\u00f9 considerati come l'oggetto che plasma la cultura, il linguaggio e i costumi degli individui attraverso un rapporto di causalit\u00e0 diretta. Al contrario le categorie sociali di appartenenza, secondo le teorie culturali, divengono reali soltanto in relazione alla rappresentazione linguistica e culturale che esse hanno sulle persone.\nLa cultura diviene quindi ci\u00f2 che determina una classe sociale, uno status economico o una categoria identitaria di appartenenza. Essere donna, essere nero od essere proletario non significa possedere una serie di fattori genetici, razziali o socioeconomici: significa al contrario condividere un insieme di idee, comportamenti e valori (in una parola possiamo dire condividere una \u201ccultura\u201d di appartenenza).\nLo storico francese Roger Chartier nel 1982 spieg\u00f2 la natura di questo mutamento con le seguenti parole: \u00abla relazione stabilita non \u00e8 una relazione di dipendenza delle strutture mentali dalle loro determinanti materiali. Sono le rappresentazioni stesse del mondo sociale ed essere i costituenti della realt\u00e0 sociale\u00bb.\nGli storici economici e sociali hanno guardato con preoccupazione la crescita della storia culturale, criticandola per aver diffuso metodi vaghi e teorie imprecise o non facilmente dimostrabili. Eric Hobsbawm alle soglie del XXI secolo descriveva la sua reazione di fastidio alla svolta culturale con queste parole: \u00abquando i pensatori francesi si spostarono progressivamente sul terreno del \"postmodernismo\", io li giudicai poco interessanti, incomprensibili e, in ogni caso, di scarsa utilit\u00e0 per gli storici\u00bb.\nL'aspetto che caratterizza la proposta della storia culturale consiste nell'interpretazione dei significati (ci\u00f2 che in filosofia prende il nome di ermeneutica). Gli storici culturali costruiscono le loro ricerche tentando di decodificare i segni e i simboli offerti dalle fonti del passato. Se le altre discipline storiche ricercano leggi e dati oggettivi mediante metodi quantitativi, la storia culturale si indirizza invece verso la ricerca del significato. Una metodologia di indagine di natura \u201clogico-significativa\u201d \u00e8 stata cos\u00ec affiancata alla tradizionale ricerca \u201ccausale-funzionale\u201d.\nMetodologie di ricerca e uso delle fonti.\nLa grande crescita vissuta dalla storia culturale negli ultimi decenni non ha corrisposto ad una standardizzazione dei metodi e delle tematiche adoperate. Vari studiosi che fanno riferimento alla storia culturale lamentano infatti una mancanza di uniformit\u00e0 all'interno della materia. Dall'esterno gli studiosi appartenenti ad altre discipline storiche (come la storia sociale ed economica) accusano invece la storia culturale di non essere sufficientemente scientifica e rigorosa nella dimostrazione delle teorie da essa proposte.\nGli stessi pionieri della materia \u2013 da Burckhardt a Huizinga \u2013 sono stati criticati per aver compiuto lavori eccessivamente impressionistici e aneddotici. Jacob Burckhardt era solito definire il proprio metodo di ricerca come intuitivo se non addirittura istintivo, mentre Johan Huizinga \u00e8 stato criticato per aver usato in modo ripetitivo un numero ristretto di testi letterari di riferimento. I suoi critici sostengono che, adottando una diversa selezione di autori, anche il quadro complessivo dell'epoca sarebbe potuto cambiare rispetto all'immagine offerta dallo storico olandese.\nLo storico culturale deve, per quanto possibile, sottrarsi alla tentazione di considerare testi e immagini di un'epoca come riflessi indiscutibili di un periodo storico; deve, al contrario, tentare di comparare il materiale a disposizione con una gamma quanto pi\u00f9 vasta possibile di opere di riferimento.\nUn tentativo di imprimere rigore e oggettivit\u00e0 metodologica \u00e8 stato introdotto attraverso la cosiddetta \u00abstoria seriale\u00bb. Essa consiste nell'analisi di una serie di fonti documentarie disposte in ordine cronologico.\nIn molti settori della storia culturale questo approccio seriale ai testi risulta appropriato ed \u00e8 stato in molti casi usato con successo per analizzare carte, pamphlet politici, testamenti, etc. Il procedimento prevede la scelta di una serie di libri o di documenti di un preciso periodo storico che vengono ordinati per argomento e cronologicamente. In questo modo la comparazione seriale dovrebbe evidenziare una serie di caratteristiche peculiari dei documenti e la loro variazione da anno ad anno.\nLeggermente pi\u00f9 complesso \u00e8 il metodo dell'\u00abanalisi dei contenuti\u00bb, una procedura nata nelle scuole giornalistiche statunitensi del primo '900 e usata recentemente nell'ambito della storia culturale. Essa consiste nell'adozione di un testo o di un corpo di testi di un periodo storico e nella rilevazione della frequenza con cui vi compaiono riferimenti ad uno o pi\u00f9 temi considerati. Lo studioso pu\u00f2 anche compiere analisi di covarianza, ossia associare trasversalmente alcune tematiche con altre.\nPer capire come funziona questo metodo possiamo descrivere la ricerca fatta negli anni '70 da un gruppo di storici di Saint-Cloud. Costoro, volendo studiare la Rivoluzione francese, compilarono un elenco dei temi maggiormente ricorrenti nei testi di alcuni autori rappresentativi come Rousseau, Robespierre e altri. La ricerca ha dimostrato che la parola maggiormente presente nel \"Contratto sociale\" di Rousseau era \"loi\" (legge), mentre nei testi di Robespierre era \"peuple\" (popolo) che il rivoluzionario giacobino tendeva ad associare ai concetti di \"droits\" (diritti) e di \"souverainet\u00e9\" (sovranit\u00e0).\nQuesti tipi di ricerche rischiano tuttavia di dimostrarsi puramente descrittive. L'analisi dei contenuti pu\u00f2 rivelarsi infatti improduttiva se non si dispone di una tesi preesistente da dover verificare."}
{"id": "3969238", "revid": "287204", "url": "https://it.wikipedia.org/wiki?curid=3969238", "title": "ESPN Latinoamerica", "text": ""}
{"id": "3969243", "revid": "112757788", "url": "https://it.wikipedia.org/wiki?curid=3969243", "title": "You Make It Real", "text": "You Make It Real \u00e8 il primo singolo estratto dal secondo album in studio, Songs for You, Truths for Me, del cantautore inglese James Morrison. La canzone \u00e8 stata pubblicata il 22 settembre 2008, una settimana prima dell'album. La canzone fa parte della colonna sonora del film \"La verit\u00e0 \u00e8 che non gli piaci abbastanza\" e della serie tv \"Brothers &amp; Sisters - Segreti di famiglia\".\nVideo.\nIl video \u00e8 stato pubblicato a settembre e mostra James Morrison che gira per le strade di Los Angeles. Poi viene mostrato James Morrison che beve un caff\u00e8 in un bar. Il video termina con James che cammina da solo.\nPosizioni.\nLa canzone ha debuttato nella Official Singles Chart alla settima posizione.\nFormats and track listings.\nscrittori James Morrison and Paul Barry."}
{"id": "3969246", "revid": "767487", "url": "https://it.wikipedia.org/wiki?curid=3969246", "title": "Associazione italiana per l'educazione demografica", "text": "L'Associazione italiana per l'educazione demografica (AIED) \u00e8 un'associazione italiana con una lunga tradizione di battaglie politiche e giudiziarie per il conseguimento di diritti civili fondamentali per la donna e per la coppia (contraccezione, divorzio, educazione sessuale).\nOrganizzazione.\nL'associazione opera su tutto il territorio nazionale e in base al proprio Statuto non ha alcuna finalit\u00e0 commerciale o di lucro. \u00c8 stata fondata il 10 ottobre 1953 da un gruppo di giornalisti, scienziati ed uomini di cultura , di diversa estrazione politica, ma con una comune ispirazione laica e democratica.\nL'AIED opera attraverso i suoi organi nazionali (congresso nazionale, consiglio nazionale, presidente nazionale, esecutivo nazionale) e le sezioni.\nL'AIED non fa discriminazione di carattere razziale, religioso, sociale o politico.\nL'associazione ha sedi in tutta Italia: Albenga (SV), Ascoli Piceno, Bari, Bergamo, Bolzano, Brescia, Genova, L'Aquila, La Spezia, Latina, Messina, Mestre (VE), Milano, Napoli, Novara, Pisa, Pordenone, Roma, Sassari, Udine e Verona.\nLa sezione di Roma \u00e8 la pi\u00f9 antica e la pi\u00f9 grande, ha 3 consultori sul territorio e propone servizi in oltre 20 aree mediche.\nLe aree mediche in cui offe servizi sono, tra le altre: ginecologia, andrologia, ostetricia, dermatologia, psicoterapia, infertilit\u00e0, senologia.\nStoria.\nFin dal momento della sua costituzione, l'AIED si \u00e8 impegnata nel difendere i diritti delle persone, attraverso battaglie civili importanti per la societ\u00e0 italiana.\nTra i suoi primissimi obiettivi si ricorda la battaglia per l'abrogazione dell'articolo 553 del Codice penale che vietava la propaganda e l'uso di qualsiasi mezzo contraccettivo, puniti con un anno di reclusione, e l'apertura nel 1955, a Roma, del primo consultorio italiano di assistenza contraccettiva.\nTante le battaglie che I'AIED ha sostenuto in prima fila, fino ad ottenere il 10 marzo 1971 l'abrogazione da parte della Corte costituzionale dell'articolo 553, riconosciuto ufficialmente incostituzionale.\nNonostante ci\u00f2 continuava in Italia il divieto di vendita dei contraccettivi nelle farmacie, data l'applicazione del Ministero della Sanit\u00e0 di alcune norme del \u201cRegolamento per la registrazione dei farmaci\u201d (Reg. n. 478 del 1927), che non consentiva \u201cla registrazione di specialit\u00e0 medicinali e di presidi medico-chirurgici aventi indicazioni anticoncezionali\u201d.\nNel 1976 l'AIED si \u00e8 impegnata in una solitaria azione di denuncia legale e politica nei confronti dell'allora Ministro della Sanit\u00e0 per inosservanza della legge 22 luglio 1975, n. 405, che aveva istituito in Italia i consultori familiari, che solo in teoria avevano lo scopo di fornire assistenza contraccettiva, perch\u00e9 paradossalmente nei fatti non potevano farlo.\nSi giunse, cos\u00ec, all'abrogazione di tali norme da parte del Ministero della Sanit\u00e0, con decreto dell'ottobre 1976.\nFinalmente l'Italia si apriva alla pratica della contraccezione e aveva cos\u00ec la possibilit\u00e0 di realizzare i principi della maternit\u00e0 libera e responsabile.\nVennero subito promosse intense campagne per pubblicizzare alcuni prodotti anticoncezionali, definiti totalmente sicuri, anche quando tale sicurezza risultava in realt\u00e0 assai scarsa.\nA subirne le conseguenze furono ovviamente le donne, costrette spesso ad abortire proprio per aver usato quei prodotti, garantiti come \u201ccontraccettivi sicuri\u201d.\nPer questo, nel febbraio 1979 L'AIED denunci\u00f2 all'Autorit\u00e0 Giudiziaria (insieme con il Collettivo femminista \u201cSan Lorenzo\u201d di Roma), i responsabili di alcune ditte farmaceutiche, chiamando in causa anche il Ministero della Sanit\u00e0.\nI dirigenti delle ditte farmaceutiche, riconosciuti responsabili di \u201csomministrazione di medicinali, compiuta in modo pericoloso per la salute pubblica\u201d, furono condannati attraverso un processo di primo grado tenutosi presso il Tribunale di Milano. Sentenza che determin\u00f2 l'apertura, da parte del Ministero della Sanit\u00e0, di un'ampia indagine su tutti i presidi medici con dichiarate propriet\u00e0 anticoncezionali (ovuli spermicidi, creme, candelette, ecc.) in vendita allora in Italia, e sul tipo di pubblicit\u00e0 con la quale venivano reclamizzati.\nSi giunse cos\u00ec al ritiro dal commercio di alcuni prodotti molto diffusi ed alla sostanziale modifica della pubblicit\u00e0 di altri.\nAncora oggi l'AIED, con consultori presenti su tutto il territorio nazionale, \u00e8 fortemente dell'Italia.\nObiettivi.\nGli scopi dell'AIED sono molteplici, innanzitutto diffondere il concetto ed il costume della procreazione libera e responsabile e stimolare la crescita culturale e sociale in materia di sessualit\u00e0.\n, con particolare attenzione alle varie problematiche poste dalla procreazione umana assistita e dalla bioetica.\nPromuove e realizza attivit\u00e0 di formazione e di aggiornamento professionale sulle tematiche dell'educazione sessuale del personale docente delle Scuole e degli Istituti di istruzione di ogni ordine e grado, promuovendo corsi di educazione sessuale per alunni e genitori.\nL'AIED appoggia e porta avanti anche studi e ricerche sociali e scientifiche, finalizzati ad affrontare ed approfondire le tematiche proprie dell'Associazione, come quelle demografiche.\nEsercita inoltre un'azione di stimolo e di controllo sulle strutture pubbliche, perch\u00e9 venga attuato ci\u00f2 che le leggi prevedono in tema di contraccezione, aborto, informazione sessuale ed andrologica, prevenzione socio-sanitaria, rispetto del diverso e delle minoranze (come nel caso dell'omosessualit\u00e0), proponendo integrazioni e modifiche nei casi di normative dall'associazione ritenute inadeguate."}
{"id": "3969250", "revid": "179318", "url": "https://it.wikipedia.org/wiki?curid=3969250", "title": "David Haughton", "text": ""}
{"id": "3969252", "revid": "1226", "url": "https://it.wikipedia.org/wiki?curid=3969252", "title": "Aoristo cappatico", "text": ""}
{"id": "3969258", "revid": "767487", "url": "https://it.wikipedia.org/wiki?curid=3969258", "title": "Jack Reynolds (1881-1962)", "text": "Noto per essere l'inventore del \u00abcalcio totale\u00bb, definito anche \u00ableggendario\u00bb, possedeva grandi conoscenze tecniche e tattiche. Allen\u00f2 l'Ajax per quasi un trentennio, durante il quale vinse per 8 volte il campionato olandese (1918, 1919, 1931, 1932, 1934, 1937, 1939, 1947), oltre ad una KNVB Cup (1917). Nei trent'anni alla guida dell'Ajax, Reynolds decide di votare la squadra al gioco offensivo sulla base del fatto che l'attacco \u00e8 la miglior difesa, ponendo la sua attenzione tattica soprattutto al controllo di palla, alla tecnica individuale e ai passaggi rasoterra: fa in modo che anche tutte le giovanili dei \"Lancieri\" giochino allo stesso modo. Durante il periodo 1945-1947 Reynolds allena, tra gli altri, anche Rinus Michels (che riconosce in Reynolds il suo mentore), colui che far\u00e0 conoscere il \u00abcalcio totale\u00bb nel mondo attraverso il suo Ajax (vincendo la Coppa dei Campioni 1970-1971) e con i Paesi Bassi, sfiorando un Mondiale (1974) e vincendo l'Europeo 1988.\nBiografia.\nAveva un fratello maggiore, William, nato nel 1879 e anch'egli calciatore, che non ha mai giocato sopra il secondo livello del calcio inglese.\nEra sposato.\nCarriera.\nI primi anni.\nEsterno destro di centrocampo, inizia la carriera da calciatore nella sua Manchester, a 21 anni, quand'\u00e8 tesserato dal City, all'epoca in Second Division. Nel 1903 si trasferisce a Burton, restando nella seconda divisione inglese. Nella stagione successiva cambia nuovamente squadra, andando a vestire i colori del Grimsby Town, club appena retrocesso dalla First alla Second Division. L'anno seguente gioca per il Wednesday, societ\u00e0 di Sheffield che ha appena vinto i due precedenti campionati inglesi: Reynolds gioca 2 partite di campionato in 2 stagioni, prima di andare a giocare a Londra: firma per il Watford, club che milita nella Southern League Division One, una categoria del calcio inglese non affiliata alla Football League. Resta in questo livello per altre tre annate con la casacca del New Brompton (oggi Gillingham).\nNel 1912, a 30 anni, inizia la carriera d'allenatore al San Gallo, in Svizzera, e dopo un paio di anni \u00e8 avvicinato dalla federazione calcistica della Germania per diventare l'allenatore della Nazionale tedesca in vista dei Giochi olimpici di Berlino 1916, ma a causa dell'avvento della prima guerra mondiale, Reynolds decide di trasferirsi in Olanda Settentrionale. Secondo altre fonti avrebbe allenato il e la Nazionale svizzera prima che gli arrivasse la proposta dalla federcalcio tedesca. Con il ritorno dell'irlandese John Kirwan a Londra nel 1915, il suo posto alla guida dell'Ajax \u00e8 preso da Reynolds. \u00c8 l'inizio di un'era che vede Reynolds alla guida dell'Ajax per trent'anni, con qualche interruzione, e che ha portato l'Ajax dall'essere uno dei tanti club di Amsterdam a essere il pi\u00f9 importante del Paese. All'Ajax pose le basi per quello che in seguito sar\u00e0 sviluppato e portato al successo come \u00abcalcio totale\u00bb. Le sue formazioni offensive, facendo un ottimo uso delle ali e sfruttando la sua filosofia e le sue convinzioni, hanno portato l'Ajax a vincere diversi titoli.\nNel 1920 i suoi metodi sono elogiati dai giornali olandesi, che paragonano il suo stile di gioco e le sue tattiche a quelle delle squadre professionistiche inglesi, scrivendo che manca solo la mentalit\u00e0 dei calciatori inglesi. Reynolds introduce all'Ajax anche nuovi metodi di allenamento mai visti prima d'ora nel calcio olandese, dando la giusta importanza non solo al lato tecnico del gioco ma anche alla forma fisica. L'allenatore inglese rivoluziona anche il modo di formare i giovani: ristruttura il settore giovanile, dividendolo per fasce d'et\u00e0 e facendo giocare tutte le giovanili con lo stesso metodo della prima squadra. Grazie a ci\u00f2, negli anni a venire l'Ajax sforner\u00e0 diversi talenti dal proprio vivaio. Insegnava ai giocatori anche a saltare la corda, per prepararli dal punto di vista atletico.\nAppena arrivato ad Amsterdam, Reynolds si ritrova il club nel secondo livello del calcio olandese, in seguito alla retrocessione patita nel 1914, l'unica nella storia della societ\u00e0. Nel 1917, alla sua seconda stagione sulla panchina dell'Ajax, Reynolds conquista la Coppa d'Olanda, battendo in finale il VSV di Velsen con un rotondo 5-0: \u00e8 la prima Coppa d'Olanda nella storia del club. Con l'espansione della Eerste Klasse, l'Ajax ottiene anche la promozione in prima divisione. Nell'annata 1917-1918, i \"Lancieri\" vincono il proprio raggruppamento regionale, l'Ovest-A, arrivando a giocarsi la vittoria del titolo con gli altri club vincitori regionali in un gruppo finale, comprendente AFC Amsterdam, Go Ahead Eagles, Willem II Tilburg e Be Quick 1887. Nella sfida decisiva contro il Willem II, migliaia di tifosi viaggiano verso Tilburg per assistere all'incontro dell'Ajax: il club di Amsterdam gioca senza uno dei suoi giocatori migliori, Jan de Natris, che in qualche maniera era riuscito a perdere il treno per Tilburg. Nonostante questo imprevisto, l'Ajax batte il Willem II 3-0 e diviene per la prima volta nella sua storia campione d'Olanda. Nella stagione seguente vince nuovamente il proprio girone, dominandolo e rimanendo imbattuta anche nel girone finale, conquistando un altro record: mai nessuna squadra olandese era rimasta imbattuta in campionato per tutti i 30 incontri (24 vittorie e 6 pareggi); negli anni successivi succeder\u00e0 solo in un'altra occasione, nella stagione 1994-1995, 76 anni pi\u00f9 tardi, sempre l'Ajax non perder\u00e0 alcun match di Eredivisie.\nLa consacrazione all'Ajax.\nNel giugno 1919, Reynolds s'incarica di allenare anche la Nazionale di calcio dei Paesi Bassi: conduce gli olandesi nel primo incontro internazionale del dopoguerra, un successo per 3-1 in una sfida giocata in casa contro la Svezia. Negli anni successivi l'Ajax coglie un quinto posto nel gruppo regionale (1920), un terzo posto nel girone finale dietro a NAC Breda e Be Quick 1887 dopo aver vinto il proprio raggruppamento (1921), una terza posizione nella divisione regionale dietro ai rivali del Blauw-Wit e al (1922), un quinto e un sesto posto nel biennio 1923-1924, prima che nella stagione 1924-1925 Reynolds si dimetta da manager dell'Ajax in seguito a un diverbio con una persona dello staff tecnico. Inoltre passa ad allenare i cittadini rivali del Blauw-Wit.\nContemporaneamente, il miglior giocatore dell'Ajax, de Natris, si accorda con il Vitesse dove ritrova il suo ex compagno di squadra Jan van Dort, ora capitano del Vitesse. La guida dell'Ajax passa quindi ad Harold Rose e Stanley Castle, entrambi inglesi. Al Blauw-Wit Amsterdam, l'allenatore inglese conclude al quinto, ottavo e terzo posto i campionati tra il 1926 e il 1928, mentre l'Ajax, con Castle in panchina, vince il proprio girone regionale per due anni di fila ma nel gruppo finale arriva terzo nel 1927 e secondo dietro al Feyenoord nel 1928. Anche per questo, quando Reynolds dopo i suoi tre anni al Blauw-Wit chiede di poter ritornare alle redini dell'Ajax, la dirigenza accetta. Col ritorno dell'allenatore britannico alla guida dei \"Lancieri\", c'\u00e8 anche il ritorno del trentatreenne de Natris, dopo quattro stagioni al Vitesse, ma non era neanche lontanamente lo stesso giocatore che aveva lasciato Amsterdam quattro anni prima. Ormai i suoi giorni migliori erano finiti: Reynolds lo schiera 8 volte, lui segna 2 gol prima di ritirarsi dal calcio giocato. La prima stagione di Reynolds al suo ritorno, \u00e8 fallimentare: dopo le prime cinque partite di campionato si ritrova con un solo punto, arrivando anche ad occupare l'ultimo posto della graduatoria dopo undici incontri e sei punti ottenuti, assieme all'UVV Utrecht, che a fine anno retrocede in seconda categoria. Reynolds comprende che occorre cambiare qualcosa: decide di mischiare le posizioni dei suoi giocatori, spostandoli in ruoli diversi da quelli abituali. A fine stagione l'Ajax si salva, grazie agli otto punti rimediati nelle ultime sette giornate.\nL'anno seguente i \"Lancieri\" tornano a vincere il girone regionale, sfiorando il titolo olandese che \u00e8 perso per un solo punto nel gruppo finale contro il Go Ahead. Nel 1931 vincono nuovamente il proprio raggruppamento regionale, dominando il girone: in particolare il VUC perde in trasferta 9-0 e ad Amsterdam \u00e8 travolto 17-0, in quella che ancora oggi \u00e8 la pi\u00f9 grande vittoria in tutte le competizioni dell'Ajax. L'Ajax termina il girone con 75 gol segnati, superando la media di 4 gol a partita e andando a vincere anche il girone finale segnando altre 29 reti, davanti a e Feyenoord e riportando il campionato olandese sulla bacheca dell'Ajax dopo 12 anni. Inizia un'era di grandi successi per il club, nota anche come la prima epoca d'oro. L'Ajax si conferma anche nel 1932, vincendo il girone regionale e quello nazionale: in questo periodo esplode il talento dell'attaccante Piet van Reenen che in quest'annata firma 39 gol in 24 partite di campionato.\nNel 1933 Reynolds chiude il girone Ovest-II al secondo posto, ma gi\u00e0 nel campionato seguente ritrova la vetta di un girone regionale dominato e concluso con 10 punti in pi\u00f9 rispetto alla seconda in classifica. Nel girone nazionale, Ajax, Willem II e KFC terminano tutte a 10 punti. Si va a uno spareggio finale per il titolo: KFC e Ajax sconfiggono il Willem II, rispettivamente per 2-1 e 4-1, quindi al club di Amsterdam basta un pari contro il KFC per ottenere il quinto titolo della sua storia grazie alla miglior differenza reti. Reynolds non pu\u00f2 assistere all'incontro essendo in vacanza in Inghilterra. L'Ajax parte male e va sotto 2-0: il club accorcia le distanze segnando il 2-1 ma la partita sembra persa quando a un minuto dalla fine, van Reenen realizza la sua marcatura numero 30 in stagione, regalando il terzo campionato in quattro anni all'Ajax. L'Ajax arriva a vincere tre gironi regionali in tre anni, conquistando il sesto titolo nel 1937. Nel 1938 Reynolds finisce in seconda posizione il girone regionali, dietro a un'altra squadra della capitale, il DWS. Quello del 1939 \u00e8 il settimo campionato olandese vinto dall'Ajax, proprio davanti al DWS nel girone nazionale.\nIl primo settembre 1939 inizia la seconda guerra mondiale: inizialmente sembra non coinvolgere direttamente i Paesi Bassi, ma le cose cambieranno drasticamente. A causa della cittadinanza britannica di Reynolds, nel giugno 1940 l'allenatore \u00e8 arrestato dai tedeschi e spedito in un campo di prigionia nei pressi di Schoorl, sulla costa che si affaccia sul mare del Nord, in Olanda Settentrionale. Nel settembre dello stesso anno \u00e8 trasferito in un campo di lavoro a Tost (oggi Toszek), Alta Slesia, in Polonia. In questo periodo contribuisce a organizzare delle partite di calcio \"internazionali\" tra gruppi di altri prigionieri stranieri e contribuisce nella creazione di un campo da cricket. A Tost fa la conoscenza dello scrittore inglese P. G. Wodehouse, che era stato prelevato dai tedeschi in una localit\u00e0 balneare francese, Le Touquet.\nNonostante la prigionia, Reynolds \u00e8 trattato abbastanza bene e riesce a restare in contatto con l'Ajax attraverso la rubrica del giornale del club \"Ajax Nieuws\" nominata \"Consigli Tecnici\", che resta attiva per due anni, riuscendo ad avere una corrispondenza regolare con la dirigenza del club. Inoltre, l'Ajax cerca di spedirgli ogni settimana delle sigarette e del tabacco, rassicurando anche i tifosi sulle condizioni di Reynolds. In questo periodo fuma un centinaio di sigarette alla settimana. Nel 1944, con l'avanzare dei sovietici verso la Polonia, Reynolds \u00e8 spostato in un altro campo di prigionia, a Belfort, in Francia: qui riesce a prendere parte a uno scambio di prigionieri di guerra con i tedeschi e, nel dicembre 1944, a rientrare nella sua citt\u00e0 natale, Manchester.\nNell'ottobre 1945 cominciando a circolare delle voci sulla sua morte, che sarebbe avvenuta in un campo di concentramento, ma nello stesso periodo, Reynolds, che vive in Inghilterra, decide di tornare ad Amsterdam, raggiungendo l'Olanda in barca e dov'\u00e8 accolto calorosamente dall'Ajax che lo rivuole subito come allenatore. Ritorna all'Ajax con l'intenzione di creare una squadra tanto forte come mai era stato fatto prima. Nella stagione 1945-1946 vince l'ennesimo titolo regionale, arrivando secondo nel girone nazionale, dietro l'Haarlem e nella stagione 1946-1947 Reynolds vince il suo ottavo e ultimo campionato olandese alla guida dei \"Lancieri\". Questa infatti \u00e8 l'ultima stagione per l'allenatore inglese, che dopo aver vinto 8 campionati nazionali, 13 titoli regionali e 1 Coppa d'Olanda decide di ritirarsi. Il suo posto \u00e8 preso da Bob Smith, che Reynolds aiuta ad ambientarsi, restando nello staff dell'Ajax fino all'ottobre del 1947.\nIn questo biennio aveva costruito la squadra attorno al centravanti Rinus Michels, che d'allenatore riuscir\u00e0 a portare la dottrina del \u00abcalcio totale\u00bb a livello mondiale, vincendo sia con l'Ajax (la Coppa dei Campioni 1970-71) sia con la Nazionale olandese (l'Europeo 1988, dopo aver perso in finale il Mondiale 1974). \u00c8 ripagato dall'Ajax con un abbonamento a vita alle partite della squadra. Dopo il ritiro, resta ad Amsterdam continuando a gestire un piccolo negozio di sigari che aveva aperto nella capitale durante il suo periodo all'Ajax. Inoltre, la bombetta era divenuta una delle principali caratteristiche di Reynolds, che la indossava sempre durante le partite. Negli anni in cui visse in Olanda, spesso parlava in una sua versione olandese maccheronica, ma era apprezzato da diversi membri della societ\u00e0 di Amsterdam, che erano soliti riferirsi a lui come Sjek Rijnols (la traduzione olandese di Jack Reynolds). \u00c8 morto ad Amsterdam nel 1962, all'et\u00e0 di 81 anni, venendo sepolto nella capitale olandese, dove aveva vissuto per quasi 50 anni. Nel 1965, tre anni dopo la sua dipartita, una parte dello stadion De Meer fu intitolata a Reynolds al fine di riconoscere il grande successo che l'allenatore inglese aveva raggiunto all'Ajax e per commemorare l'eredit\u00e0 che aveva lasciato."}
{"id": "3969261", "revid": "179318", "url": "https://it.wikipedia.org/wiki?curid=3969261", "title": "David Cain", "text": ""}
{"id": "3969265", "revid": "1305772", "url": "https://it.wikipedia.org/wiki?curid=3969265", "title": "Nevio Skull", "text": "Biografia.\nDal padre Giuseppe eredit\u00f2 la propriet\u00e0 della \"Fonderia e Fabbrica macchine Matteo Skull\", fondata a Fiume nel 1878 e diventata in breve tempo la pi\u00f9 importante industria privata della citt\u00e0, e ne assunse la direzione nel 1935. Dopo l'8 settembre 1943 fu avvicinato da emissari delle forze partigiane jugoslave, che lo sapevano vicino agli ex seguaci del Partito Autonomo Fiumano di Riccardo Zanella, i quali cercarono di convincerlo \"ad accordi politici, come fecero, senza risultato, con Mario Blasich, poi trucidato nel maggio 1945\", ossia ad avallare l'annessione della citt\u00e0 alla Jugoslavia. Skull respinse tali proposte e nella notte tra il 3 e il 4 maggio 1945, successiva all'occupazione jugoslava di Fiume, venne arrestato da alcuni agenti dell'OZNA, la polizia politica di Tito e scomparve. Il suo cadavere fu ritrovato sul greto del fiume Eneo venticinque giorni dopo: presentava una ferita d'arma da fuoco alla nuca."}
{"id": "3969294", "revid": "767487", "url": "https://it.wikipedia.org/wiki?curid=3969294", "title": "Stati Uniti meridionali", "text": "Stati Uniti meridionali ( o, pi\u00f9 semplicemente, \"the\" South) \u00e8 la regione censuaria degli Stati Uniti d'America situata nella parte meridionale del Paese. \u00c8 a sua volta suddivisa in tre regioni: Sud Atlantico, Centro sud-est e Centro sud-ovest.\nComposizione.\nSecondo lo United States Census Bureau, gli Stati che fanno parte degli Stati Uniti meridionali sono:\nStoria e cultura.\nGran parte degli Stati del Sud, noti come \"Dixieland\", ha in comune la storia della guerra di secessione americana, che vide la loro unione negli Stati Confederati d'America. Fa eccezione, in questo senso, il Distretto di Columbia mentre Delaware, Maryland, Kentucky, Missouri e Virginia Occidentale erano di fatto Stati cuscinetto fra Unione e Confederazione. L'odierna Oklahoma, infine, durante la guerra non era uno Stato ma Territorio indiano.\nDopo la guerra, malgrado le leggi Jim Crow, la maggioranza della popolazione nera rimase concentrata negli Stati meridionali e contribu\u00ec pesantemente a connotare culturalmente questi territori dal punto di vista musicale, spirituale, culinario e artistico."}
{"id": "3969296", "revid": "1442080", "url": "https://it.wikipedia.org/wiki?curid=3969296", "title": "Virginia Slims of Arkansas 1987 - Doppio", "text": "Il doppio del torneo di tennis Virginia Slims of Arkansas 1987, facente parte del Virginia Slims World Championship Series 1987, ha avuto come vincitrici Mary Lou Daniels e Robin White che hanno battuto in finale Lea Antonoplis e Barbara Gerken 6-2, 6-4."}
{"id": "3969300", "revid": "767487", "url": "https://it.wikipedia.org/wiki?curid=3969300", "title": "Warning (gruppo musicale inglese)", "text": "Gli Warning sono un gruppo musicale doom metal inglese costituitosi nel 1994 ad Harlow."}
{"id": "3969302", "revid": "1543377", "url": "https://it.wikipedia.org/wiki?curid=3969302", "title": "Prince Amukamara", "text": "Carriera professionistica.\nNew York Giants.\nIl 28 aprile 2011, Amukamara fu scelto come 19\u00ba dai New York Giants nel Draft 2011. Il giorno successivo la firma del contratto coi Giants, Prince si ruppe il metatarso del piede sinistro.\nNella prima serie della sua carriera coi Giants, Amukamara mise a segno un intercetto su un passaggio di Vince Young contro i Philadelphia Eagles. La stagione regolare della sua stagione da rookie si concluse con 7 presenze, nessuna delle quali da titolari, con 14 tackle ed 1 intercetto. Nei playoff, i Giants giunsero fino al Super Bowl XLVI dove sconfissero i New England Patriots 21-17 e Amukamara vinse il primo Super Bowl della carriera.\nNella sua seconda stagione, Prince disput\u00f2 13 partite, 11 delle quali come titolare, mettendo a segno 53 tackle e un intercetto, coi Giants che non riuscirono per\u00f2 a qualificarsi per i playoff.\nIl primo intercetto del 2014, Amukamara lo fece registrare nella vittoria della settimana 3 sugli Houston Texans e il secondo quattro giorni dopo contro i Redskins. La sua annata si chiuse con un nuovo primato personale di tre, pur avendo disputato solamente otto partite.\nNel terzo turno del 2015, Amukamara fece registrare il primo intercetto della stagione, che coincise con la prima vittoria dei Giants, nella gara del gioved\u00ec notte sui Redskins.\nJacksonville Jaguars.\nL'11 marzo 2016, Amukamara firm\u00f2 un contratto di un anno con i Jacksonville Jaguars.\nChicago Bears.\nIl 10 marzo 2017, Amukamara firm\u00f2 con i Chicago Bears.\nLas Vegas Raiders.\nIl 12 maggio 2020, Amukamara firm\u00f2 con i Las Vegas Raiders."}
{"id": "3969304", "revid": "1442080", "url": "https://it.wikipedia.org/wiki?curid=3969304", "title": "Virginia Slims of New England 1987 - Doppio", "text": "Il doppio del torneo di tennis Virginia Slims of New England 1987, facente parte del Virginia Slims World Championship Series 1987, ha avuto come vincitrici Elise Burgin e Rosalyn Fairbank che hanno battuto in finale Bettina Bunge e Eva Pfaff 6\u20134, 6\u20134."}
{"id": "3969308", "revid": "33888", "url": "https://it.wikipedia.org/wiki?curid=3969308", "title": "\u00c9cole nationale des chartes", "text": "L'\u00c9cole nationale des chartes fu fondata nel 1821 per garantire la formazione scientifica dei dirigenti delle biblioteche e archivi statali. Offre formazione di alto livello nel campo delle scienze documentarie della storia.\nFa parte del sistema di istruzione superiore francese delle \"Grande \u00e9coles\" e vi si accede mediante concorso. Rilascia i titoli di \"archiviste pal\u00e9ographe\" e di master."}
{"id": "3969314", "revid": "599013", "url": "https://it.wikipedia.org/wiki?curid=3969314", "title": "Ameritech Cup 1987 - Doppio", "text": "Il doppio del torneo di tennis Ameritech Cup 1987, facente parte del Virginia Slims World Championship Series 1987, ha avuto come vincitrici Claudia Kohde Kilsch e Helena Sukov\u00e1 che hanno battuto in finale Zina Garrison e Lori McNeil 6\u20134, 6\u20133."}
{"id": "3969316", "revid": "48507173", "url": "https://it.wikipedia.org/wiki?curid=3969316", "title": "Albero di Iesse", "text": ""}
{"id": "3969321", "revid": "715388", "url": "https://it.wikipedia.org/wiki?curid=3969321", "title": "Brasil Open 1987 - Doppio", "text": "Il doppio del torneo di tennis Brasil Open 1987, facente parte del WTA Tour 1988, ha avuto come vincitrici Katrina Adams e Cheryl Jones che hanno battuto in finale Jill Hetherington e Mercedes Paz 6-4, 4-6, 6-4."}
{"id": "3969322", "revid": "144796", "url": "https://it.wikipedia.org/wiki?curid=3969322", "title": "Abbazia commendataria", "text": ""}
{"id": "3969324", "revid": "466539", "url": "https://it.wikipedia.org/wiki?curid=3969324", "title": "Contea di Ny\u00eamo", "text": "Ny\u00eamo (; ) \u00e8 una contea cinese della prefettura di Lhasa nella Regione Autonoma del Tibet. Il capoluogo \u00e8 la citt\u00e0 di Ny\u00eamo. Nel 1999 la contea contava 28.886 abitanti per una superficie totale di 3275\u00a0km\u00b2. Ha giurisdizione su 7 comuni e 35 villaggi.\nGeografia fisica.\nTerritorio.\nLa contea si trova nel Tibet centrale. Il fiume Yarlung Tsangpo attraversa l'area a nord. La citt\u00e0 di Ny\u00eamo, sede della contea, si trova a circa 94 chilometri a ovest-sud-ovest di Lhasa. Colline ondulate e vallate verdi con pascoli formano la maggior parte del paesaggio, con un'altitudine media di 4.000 metri. Gli animali selvatici sono rappresentati soprattutto da leopardi, orsi, linci, cervi, gru dal collo nero e fagiani.\nClima.\nSi tratta di una zona ad altopiano con clima semi-arido monsonico, con quattro stagioni distinte. Le precipitazioni estive sono concentrate e la piovosit\u00e0 annuale \u00e8 di 324,2 millimetri. Fenomeni come siccit\u00e0, alluvioni, frane e grandine sono comuni.\nEconomia.\nNyemo \u00e8 una contea agricola (\"Nimu\" in lingua tibetana significa \"grano\") ed \u00e8 nota per i suoi pascoli verdi e per la produzione di grano e cereali. Le risorse minerarie principali sono rame, molibdeno e torba. Nel 2000 le coltivazioni avevano prodotto 15.251,4 tonnellate di grano e olio. Nel 2003 la contea aveva prodotto un PIL di 95,13 milioni di yuan e un reddito netto pro capite (di contadini e pastori) di circa 1750 yuan. A livello industriale vengono prodotti incenso, carta, rame, elettricit\u00e0 (una centrale idroelettrica produce 257.000 kWh all'anno). L'artigianato \u00e8 rappresentato dalla produzione di artefatti manifatturieri in ceramica.\nNel 2000, Ny\u00eamo poteva contare su 189 imprese con 3.319 addetti alla produzione. Tutta la comunit\u00e0 raggiunse un totale di 260,184 milioni di yuan nelle vendite al dettaglio di beni di consumo. L'autostrada Cina-Nepal (nota anche come \"autostrada dell'amicizia\", parte dell'autostrada nazionale cinese n\u00b0 318) attraversa la contea nella zona tra Lhasa e Shigatse."}
{"id": "3969326", "revid": "1941276", "url": "https://it.wikipedia.org/wiki?curid=3969326", "title": "Galang (singolo)", "text": "Galang \u00e8 il singolo d'esordio della cantante britannica M.I.A., pubblicato per la prima volta nel 2003 e in seguito ristampato nel 2005. Il video del brano, diretto da Ruben Fleischer \u00e8 stato presentato durante una puntata speciale della serie TV \"Subterranean\" di MTV2 il 29 maggio 2005"}
{"id": "3969327", "revid": "112757813", "url": "https://it.wikipedia.org/wiki?curid=3969327", "title": "Nothing Ever Hurt Like You", "text": "You Make It Real \u00e8 il secondo singolo estratto dal secondo album in studio, Songs for You, Truths for Me, del cantautore inglese James Morrison. La canzone \u00e8 stata pubblicata il 22 settembre 2008, una settimana prima dell'album. La canzone fa parte della colonna sonora del film \"La verit\u00e0 \u00e8 che non gli piaci abbastanza\" e della serie tv \"Brothers &amp; Sisters - Segreti di famiglia\".\nVideo.\nIl video della canzone \u00e8 stato pubblicato il 15 novembre 2008."}
{"id": "3969329", "revid": "599013", "url": "https://it.wikipedia.org/wiki?curid=3969329", "title": "Virginia Slims of Washington 1986 - Doppio", "text": "Il doppio del torneo di tennis Virginia Slims of Washington 1986, facente parte del Virginia Slims World Championship Series 1986, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Claudia Kohde Kilsch e Helena Sukov\u00e1 7-5, 6-3."}
{"id": "3969330", "revid": "287204", "url": "https://it.wikipedia.org/wiki?curid=3969330", "title": "Contea di Nyemo", "text": ""}
{"id": "3969333", "revid": "144796", "url": "https://it.wikipedia.org/wiki?curid=3969333", "title": "Ordine del Sole Levante", "text": ""}
{"id": "3969334", "revid": "1442080", "url": "https://it.wikipedia.org/wiki?curid=3969334", "title": "Virginia Slims of New England gennaio 1986 - Doppio", "text": "Il doppio del torneo di tennis Virginia Slims of New England gennaio 1986, facente parte del Virginia Slims World Championship Series 1986, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Claudia Kohde Kilsch e Helena Sukov\u00e1 6\u20133, 6\u20134."}
{"id": "3969335", "revid": "1728", "url": "https://it.wikipedia.org/wiki?curid=3969335", "title": "500 lire (biglietto)", "text": ""}
{"id": "3969338", "revid": "767487", "url": "https://it.wikipedia.org/wiki?curid=3969338", "title": "Bruno Alexandre da Silva", "text": "Carriera.\nClub.\nAgile e dotato di gran tecnica, fino al novembre 2012 ha militato allo Sport Five Putignano dove ha ottenuto una promozione in Serie A e raggiungendo nelle due stagioni successive, i play-off valevoli per lo scudetto. Ad inizio dicembre 2012 passa al Pescara a titolo definitivo, a causa delle difficolt\u00e0 economiche che hanno costretto la societ\u00e0 pugliese a cedere quasi l'intera rosa.Passato al futsal Cisternino subito dopo l'avventura al Pescara,\u00e8 stato uno degli autori della scalata della squadra pugliese,portandoli anche nella massima serie(Serie A),campionato che per\u00f2 subito la societ\u00e0 ha dovuto abbandonare,dopo un solo anno(conquistando anche la salvezza nella stagione 2017-2018)per fallimento.Dalla stagione 2018-2019 \u00e8 il capitano/allenatore dell'Itria football club(unione tra futsal Cisternino e Locorotondo c5)con cui ha vinto il campionato di C2 senza perdere neanche una partita,e la supercoppa Puglia.Anche da allenatore si \u00e8 messo in mostra portando l'under 15 dell'Itria alle final eight(finali scudetto under 15)al primo anno della nuova societa,appena fondata.\nNazionale.\nIn possesso della doppia cittadinanza, esordisce con la maglia della Nazionale italiana il 19 settembre 2012 nell'amichevole giocata a Genzano e vinta per 3-2 contro la Serbia"}
{"id": "3969340", "revid": "339392", "url": "https://it.wikipedia.org/wiki?curid=3969340", "title": "Stati Uniti nordorientali", "text": ""}
{"id": "3969341", "revid": "287204", "url": "https://it.wikipedia.org/wiki?curid=3969341", "title": "South", "text": "South (\"sud\" in lingua inglese) pu\u00f2 riferirsi a:"}
{"id": "3969344", "revid": "290948", "url": "https://it.wikipedia.org/wiki?curid=3969344", "title": "Ernest Bichat", "text": ""}
{"id": "3969345", "revid": "101768", "url": "https://it.wikipedia.org/wiki?curid=3969345", "title": "Atlantico centrale", "text": ""}
{"id": "3969352", "revid": "110157", "url": "https://it.wikipedia.org/wiki?curid=3969352", "title": "Ny\u00eamo", "text": "Ny\u00eamo () \u00e8 una citt\u00e0 della prefettura di Lhasa nella Regione Autonoma del Tibet. \u00c8 il capoluogo della contea di Ny\u00eamo."}
{"id": "3969355", "revid": "158913", "url": "https://it.wikipedia.org/wiki?curid=3969355", "title": "Wireless local loop", "text": "Wireless local loop (WLL o ultimo miglio via onde radio) \u00e8 uno dei termini utilizzati per descrivere il collegamento a banda larga wireless dell'utente finale alla rete del \"provider\", per ricevere servizi di telecomunicazione, sia dati sia fonia. Nomenclature alternative sono: broadband wireless access (BWA), fixed-radio access (FRA), fixed wireless access (FWA), metro wireless (MW) e radio in the loop (RITL).\nIl WLL \u00e8 realizzato tramite sistemi radio digitali, punto-multipunto, nelle bande di frequenza 24,5 \u2013 26,5 GHz e 27,5 \u2013 29,5 GHz.\nDefinizione del servizio.\nL'Autorit\u00e0 per le Garanzie nelle Comunicazioni informa che \"La tecnologia Wireless Local Loop si pone come alternativa alle tecniche di accesso locale ad alta velocit\u00e0\". I sistemi punto - multipunto presentano vantaggi rispetto alle soluzioni di accesso basate su fibra, cavo coassiale e sistemi XDSL su rame. Infatti, i sistemi punto-multipunto offrono:\nL'introduzione dei sistemi punto-multipunto ha l'obiettivo di contribuire a una maggiore offerta sia nel mondo della telefonia sia della banda.\nServizi offerti.\nI servizi offerti con il Wireless Local Loop sono numerosi:\nLicenze assegnate.\nSempre l'AGCOM ci informa che \"le licenze hanno un ambito territoriale corrispondente al territorio di una singola regione italiana, ovvero al territorio delle Province autonome di Trento e di Bolzano, ai sensi del punto 2, paragrafo 1, del bando di gara.\nAd uno stesso soggetto pu\u00f2 essere assegnata una sola licenza per area di estensione geografica (per singola regione, ovvero per la Provincia autonoma di Trento, ovvero per la Provincia autonoma di Bolzano).\nL'eventuale aggiudicazione di frequenze in pi\u00f9 aree di estensione geografica a favore del medesimo soggetto, non d\u00e0 luogo al rilascio di un'unica licenza.\"\nL'elenco degli assegnatari delle licenze WLL \u00e8 molto corposo, e tra gli altri vi figurano: Telecom Italia, Eutelia, Stel, Teleunit (di cui OKcom ha affittato un ramo d'azienda), Trivenet, Multilink (incorporata in Infracom S.p.A.), Gruppo SPEE."}
{"id": "3969373", "revid": "101768", "url": "https://it.wikipedia.org/wiki?curid=3969373", "title": "Atlantico meridionale", "text": ""}
{"id": "3969375", "revid": "116363245", "url": "https://it.wikipedia.org/wiki?curid=3969375", "title": "Stati atlantici del sud", "text": "Gli Stati atlantici del sud (o, pi\u00f9 semplicemente, Atlantico meridionale o Sud Atlantico) \u00e8 una regione censuaria degli Stati Uniti d'America. Insieme a Centro sud-est e Centro sud-ovest forma gli Stati Uniti meridionali.\nComposizione.\nSecondo lo United States Census Bureau, gli Stati che fanno parte della Regione atlantica meridionale sono:"}
{"id": "3969376", "revid": "767487", "url": "https://it.wikipedia.org/wiki?curid=3969376", "title": "Ted (film)", "text": "Ted \u00e8 un film del 2012 scritto e diretto da Seth MacFarlane con protagonisti Mark Wahlberg, Mila Kunis e lo stesso MacFarlane nei panni di Ted (usando la tecnica del \"motion capture\").\nIl film \u00e8 il lungometraggio \"live-action\" di esordio alla regia di MacFarlane ed \u00e8 prodotto dalla Media Rights Capital e dalla Universal Pictures.\nTrama.\nNel 1985, a Boston, vive John Bennett, un bambino di otto anni escluso dai suoi coetanei; per Natale il piccolo riceve dai genitori un orsacchiotto di peluche che chiama Ted ed esprime il desiderio che questo prenda vita e sia per sempre il suo miglior amico: il desiderio si realizza e la notizia dell'orsacchiotto vivente attira l'attenzione di tutto il mondo.\nVentisette anni dopo John vive ancora con Ted nell'appartamento di Lori Collins, la sua fidanzata: crescendo l'orsetto \u00e8 diventato sboccato, alcolizzato, consumatore abituale di droghe leggere e sessuomane, provocando molti problemi nei rapporti con Lori; questa, nella sera del quarto anniversario di fidanzamento con John, gli chiede dunque di scegliere tra lei e Ted. John decide di assecondarla e per questo trova un appartamento e un lavoro come cassiere in un supermercato a Ted, che si fidanza con la collega Tammy Lynn; nonostante ci\u00f2 John e Ted rimangono inseparabili e il primo si reca di nascosto ogni giorno a casa dell'amico. Un giorno, in un parco, i due ricevono la proposta di Donny, un uomo che ha intenzione di \"comprare\" Ted per regalarlo al figlio Robert avendolo desiderato ardentemente sin da quando era piccolo anche lui, ma John rifiuta.\nUna sera John e Lori vengono invitati a una festa a casa di Rex, datore di lavoro della ragazza a cui non risparmia mai le sue avances; durante il rinfresco John riceve una chiamata da Ted, che a casa sua ha organizzato un festino invitando Sam J. Jones, l'attore di \"Flash Gordon\", la loro serie preferita sin dall'infanzia: John decide di assentarsi momentaneamente e di non dire nulla alla fidanzata, ma alla festa a casa dell'amico perde la cognizione del tempo e quando si accorge di aver fatto tardi Lori lo raggiunge, lo lascia e lo caccia di casa. John decide quindi di abbandonare anche l'amico Ted, che accusa di essere la causa della situazione. Una settimana dopo, scocciata dalle continue avances di Rex, Lori decide di concedergli una sola occasione: viene cos\u00ec accompagnata a un concerto di Norah Jones e quando Ted lo scopre avverte John, dopo una divertente scazzottata, e cos\u00ec i due si recano alla manifestazione. Norah e Ted sono in ottimi rapporti, cos\u00ec John ottiene il permesso di esibirsi di fronte al pubblico per dedicare una canzone alla sua amata. L'effetto non \u00e8 per\u00f2 quello desiderato, cos\u00ec esce di scena fra i fischi del pubblico.\nTed si reca quindi a casa di Lori per dirle che John \u00e8 ancora innamorato di lei e che farebbe bene a ripensare alla sua decisione: Lori e John si incontrano nuovamente in un bar e, mentre John sta andando a casa a piedi, la ragazza gli offre un passaggio. Contestualmente Ted viene rapito da Donny, che lo porta a casa sua: qui Robert stacca l'orecchio sinistro all'orsacchiotto come punizione per aver detto una parolaccia e Ted prova a contattare John via telefono ma viene scoperto da Donny, avvolto in un sacco e portato via con la macchina. John per\u00f2 si ricorda di avere il numero di telefono di Donny, che glielo lasci\u00f2 nel loro primo incontro nel caso avesse cambiato idea e volesse dare il pupazzo a suo figlio, cos\u00ec comincia un inseguimento che si conclude in uno stadio di baseball: l'orsacchiotto scappa arrampicandosi su una torretta di illuminazione, con il busto strappato dalla fuga concitata; Donny gli sta dietro e lo acchiappa tirandolo verso di s\u00e9, causando la rottura in due met\u00e0 dell'orsacchiotto che, cadendo, perde l'imbottitura e giunge sul prato del campo in fin di vita. Ted viene soccorso da John e Lori ai quali ricorda che il loro amore \u00e8 molto grande e che adesso potranno vivere da soli senza che lui stia pi\u00f9 intorno a loro, poi spira.\nPortato a casa Ted viene ricucito da Lori, ma il soffio di vita che ventisette anni prima lo aveva travolto scompare. Quella stessa sera la donna vede una stella cadente ed esprime il desiderio di far tornare la sua vita come prima (e che di conseguenza rinasca Ted) scegliendo cos\u00ec di vivere sia con John che con Ted. Il mattino seguente John si reca al tavolo dove giace l'amico di una vita, vedendolo rialzarsi in piedi; l'orsacchiotto finge di esser rimasto ritardato a causa della cattiva ricucitura subita, ma svela immediatamente il suo scherzo abbracciando l'amico: il desiderio di Lori ha funzionato. La storia si conclude con il racconto del futuro di ogni personaggio: John e Lori convolano a nozze (Jones gli far\u00e0 da prete), Rex muore di depressione per via del matrimonio di Lori, Ted viene promosso a causa dell'ammirazione nei suoi confronti del datore di lavoro (che lo ha sorpreso a mangiare direttamente dalle natiche nude della sua ragazza nel retro del negozio), Donny viene arrestato con l'accusa di rapimento e tentato omicidio ma viene rilasciato essendo Ted solo un giocattolo mentre Robert assume un personal trainer e diviene Taylor Lautner.\nAccoglienza.\nIncassi.\nIn totale il film ha incassato 218 milioni di dollari negli Stati Uniti d'America e 330 milioni di $ nel resto del mondo per un totale di 548 milioni di dollari a fronte di un budget di 50 milioni di $.\nCritica.\nIl film ha ricevuto giudizi generalmente positivi. Sul sito aggregatore di recensioni Rotten Tomatoes registra un 69% di gradimento basato su 221 recensioni professionali, con un voto medio di 6,4/10. Su Metacritic il film ha un punteggio del 62 su 100, basato sul parere di 37 critici.\nProduzione.\nLa sceneggiatura \u00e8 stata scritta dal regista Seth MacFarlane in collaborazione con Alec Sulkin e Wellesley Wild, gi\u00e0 colleghi di MacFarlane ne \"I Griffin\".\nLe riprese del film sono iniziate nel maggio del 2011 e si sono svolte tra Boston e Swampscott. Tra le scene tagliate dal montaggio finale del film c'\u00e8 quella in cui il conduttore di un telegiornale giapponese prende a schiaffi in diretta la collega perch\u00e9 aveva detto che Ted \u00e8 un coniglio.\nNel trailer del film Ted \u00e8 doppiato da Fabrizio Vidale invece che da Mino Caprio.\nPromozione.\nDurante la cerimonia di premiazione dei Premi Oscar 2013 condotta da Seth MacFarlane, Mark Wahlberg e Ted presentarono due nomination. Per far apparire Ted sul palco venne utilizzata una speciale tecnica in CGI preparata apposta per la diretta.\nDistribuzione.\nIl primo trailer del film \u00e8 stato trasmesso in anteprima il 1\u00ba aprile 2012, dopo la messa in onda dell'episodio della decima stagione de \"I Griffin\" intitolato \"You Can't Do That on Television, Peter\". Dieci giorni dopo, l'11 aprile, \u00e8 stato inoltre presentato in esclusiva da BadTaste.it e Trailersland.com il primo trailer in italiano del film.\nIl film che doveva essere distribuito nelle sale statunitensi a partire dal 13 luglio 2012, \u00e8 stato successivamente spostato al 29 giugno. In Italia invece il film doveva essere distribuito a partire dal 10 agosto 2012, ma \u00e8 stato successivamente rinviato al 4 ottobre.\nDivieti.\nIl film in Italia \u00e8 stato vietato ai minori di 14 anni, mentre negli Stati Uniti \u00e8 stato vietato ai minori di 17 anni non accompagnati da un adulto.\nSequel.\nDurante la conferenza stampa al San Diego Comic-Con International del 2012 Seth MacFarlane dichiar\u00f2 che sarebbe stato disponibile per un eventuale sequel di Ted. Nel settembre dello stesso anno l'amministratore delegato Steve Burke rivel\u00f2 inoltre che lo studio avrebbe voluto avviare la produzione di un sequel del film il prima possibile.\nIl 17 gennaio 2013 Mark Wahlberg, ospite all\"'Anderson Live\", conferm\u00f2 che Seth MacFarlane era al lavoro sulla stesura della sceneggiatura del sequel del film e che sarebbe stato il primo sequel della sua carriera.\nIl 2 ottobre 2013 la Universal Pictures ha annunciato la data di uscita del film, \"Ted 2\" \u00e8 arrivato nelle sale cinematografiche il 25 giugno 2015."}
{"id": "3969377", "revid": "101768", "url": "https://it.wikipedia.org/wiki?curid=3969377", "title": "Sud Atlantico", "text": ""}
{"id": "3969382", "revid": "767487", "url": "https://it.wikipedia.org/wiki?curid=3969382", "title": "Antonio D'Angelo", "text": "Carriera.\nDebutta in Serie B con il Bari il 12 novembre 1972; con i pugliesi disputa due campionati di Serie B per un totale di 47 presenze e 2 gol, e dopo la retrocessione in Serie C avvenuta nel 1973-1974 gioca per altri tre anni a Bari per un totale di 100 presenze e 3 reti nella terza serie.\nL'ultima stagione con la maglia biancorossa vede la vittoria del campionato di Serie C 1976-1977 ed il ritorno in Serie B; l'anno seguente infatti viene ceduto alla Salernitana, con cui gioca per due anni in Serie C segnando 10 reti.\nNel 1979 torna a calcare i campi della cadetteria con il Taranto; con gli jonici disputa la stagione 1979-1980 scendendo in campo 32 volte e mettendo a segno 5 reti.\nNel 1980 viene ceduto al Rende, militante in Serie C1; non fa per\u00f2 in tempo ad indossare la nuova casacca in quanto nell'ottobre del 1980, proprio mentre sta per raggiungere la cittadina calabrese per aggregarsi alla sua nuova squadra, \u00e8 vittima di un tragico incidente stradale nei pressi di Sibari. Trasportato in ospedale a Taranto, muore prima di entrare in sala operatoria.\nIn carriera ha totalizzato complessivamente 79 presenze e 7 reti in Serie B.\nLa sua citt\u00e0 natale di Altamura gli ha dedicato lo stadio comunale cittadino."}
{"id": "3969388", "revid": "287204", "url": "https://it.wikipedia.org/wiki?curid=3969388", "title": "Nyemo", "text": ""}
{"id": "3969396", "revid": "599013", "url": "https://it.wikipedia.org/wiki?curid=3969396", "title": "Radike Samo", "text": "Biografia.\nNativo di Figi, Samo rappresent\u00f2 il suo Paese d'origine nella categoria Under-19; nel 2000 si trasfer\u00ec in Australia, ingaggiato dalla \"franchise\" professionistica dei Brumbies, con cui si aggiudic\u00f2 i Super 12 del 2001 e del 2004.\nDopo tre anni di permanenza in Australia divenne idoneo per giocare negli \"Wallabies\", per i quali esord\u00ec nel giugno 2004 contro la ; tuttavia la sua esperienza internazionale si esaur\u00ec dopo il Tri Nations e i \"test match\" di fine stagione, e dal dicembre del 2004 non fu pi\u00f9 convocato.\nNel 2006 si trasfer\u00ec in Europa ai parigini dello Stade fran\u00e7ais, alla cui conquista del titolo nazionale del 2006-07 contribu\u00ec pesantemente in finale: a lungo sotto nel punteggio contro il Clermont, lo Stade dapprima ridusse le distanze con Pichot, per poi vincere a tre minuti dalla fine proprio con una meta di Samo.\nAl termine della stagione Samo fu ingaggiato dai giapponesi del Yokogawa Musashino Atlastars, trasferimento che, a 31 anni, fu visto come la fine dell'attivit\u00e0 ad alto livello del giocatore figiano; tuttavia, dopo due anni in Giappone, il tecnico dei Reds Ewen McKenzie volle Samo di nuovo in Australia nel Super Rugby; il ritorno fu costellato dalla vittoria dei Reds nel Super 15 2011, il primo dell'epoca professionistica per il club di Brisbane, e il rientro in Nazionale, a quasi sette anni dall'incontro pi\u00f9 recente disputato con gli \"Wallabies\".\nA 35 anni Samo divenne l'australiano pi\u00f9 anziano a disputare il Tri Nations ed esord\u00ec nella sua prima Coppa del Mondo di rugby, in Nuova Zelanda nel 2011; con la Nazionale giunse fino alla finale per il terzo posto, vinta contro il ; ancora, prese parte ai \"test\" di fine anno 2012.\nDurante la stagione di Super Rugby 2013 Samo ha annunciato il suo ritiro da tale competizione alla fine del torneo per giocare di nuovo in Giappone nelle file dei Kintetsu Liners, club di un'importante compagnia ferroviaria di Osaka; la trattativa \u00e8 divenuta ufficiale alla fine del torneo.\nSamo vanta anche un invito nei Barbarians nel 2004 contro una selezione della ."}
{"id": "3969398", "revid": "122246", "url": "https://it.wikipedia.org/wiki?curid=3969398", "title": "Castello di Gragnano", "text": "Il castello di Gragnano \u00e8 stata una struttura militare in uso dal X secolo fino alla caduta del ducato amalfitano; sono visibili solo alcuni resti, come una porta d'ingresso, parti di mura di cinta e qualche torre.\nStoria e descrizione.\nIl castello fu edificato verso il X secolo, in un luogo dove probabilmente prima sorgeva un \"oppidum\" romano, dagli Amalfitani, per lo stesso motivo per cui avevano costruito il vicino castello di Lettere, ossia quello di difendere il territorio del loro ducato da possibili incursioni da parte dei Longobardi e dei Normanni, che minacciavano dal golfo di Napoli. Secondo un'altra ipotesi invece, il castello potrebbe essere stato costruito nel 1075 da Roberto il Guiscardo, un principe normanno, che per diversi anni era riuscito ad impossessarsi di alcuni territori degli Amalfitani. I primi documenti in cui viene fatto chiaro riferimento al castello risalgono al 1077, quando nel Codice Amalfitano, la struttura \u00e8 descritta come nel pieno delle sue potenzialit\u00e0; nel XIII secolo raggiunse l'apice del suo splendore, diventando il centro politico e religioso di Gragnano, con la sede dell'arcipretura e di una chiesa. Con la caduta del ducato di Amalfi il castello perse la sua funzione difensiva ed il borgo che si era creato al suo interno and\u00f2 pian piano a spopolarsi, soprattutto con lo spostamento a valle delle maggiori attivit\u00e0 commerciali: tuttavia ancora oggi diverse centinaia di persone risiedono nel borgo, che ha mantenuto in parte il suo aspetto medievale.\nIl \"castrum granianense\", cos\u00ec era in origine chiamato il borgo all'interno del castello, sorgeva in posizione strategica, dominando la valle dei Mulini ed era protetto da tre cinte murarie: la prima percorreva l'intera vallata, la seconda, caratterizzata da dodici torri e tre porte d'ingresso, cingeva il borgo e la terza, rappresentava il vero e proprio castello, contraddistinto da un maschio, poi abbattuto per far spazio ad una chiesa; di queste strutture rimangono solo una porta a volta e alcuni resti di torri. Resta invece ben visibile l'impianto viario, con un decumano lungo circa centrotrenta metri, che collegava due porte e alcune strette strade secondarie, larghe appena per permettere il passaggio di un mulo e denominate coi i nomi dei lavori che si svolgevano. Nella piazza principale del castello era posta la chiesa di Santa Maria dell'Assunta, ancora oggi esistente."}
{"id": "3969408", "revid": "1305772", "url": "https://it.wikipedia.org/wiki?curid=3969408", "title": "Rewind - Visioni private", "text": "Rewind - Visioni private \u00e8 un programma televisivo italiano prodotto da Rai Cultura, curato e presentato da Cinzia Tani. Va in onda nel palinsesto notturno di Rai 3 e, dal 2009, anche sul canale tematico Rai Storia.\nLa trasmissione.\nLa trasmissione vede la presenza di un ospite in studio del quale vengono raccontati i ricordi televisivi mediante una intervista condotta da Cinzia Tani e la riproposizione di alcuni frammenti di programmi del passato. In ciascuna puntata, dalla durata di mezz'ora, vengono cos\u00ec mostrati i momenti pi\u00f9 belli della lunga storia della Rai a partire dal 1954 grazie ai filmati tratti dal repertorio delle Rai Teche."}
{"id": "3969409", "revid": "729019", "url": "https://it.wikipedia.org/wiki?curid=3969409", "title": "Aeroporto di Turku", "text": "L'aeroporto di Turku (IATA: TKU, ICAO: EFTU), situato nella regione del Varsinais-Suomi, circa 8\u00a0km a nord di Turku, circa 160\u00a0km ad ovest di Helsinki \u00e8 il quinto aeroporto pi\u00f9 trafficato della Finlandia.\nNel 2011 l'aeroporto ha avuto 377\u00a0554 passeggeri e 7\u00a0853 tonnellate di merci (entrambi i dati in aumento rispetto all'anno precedente). 260\u00a0902 dei passeggeri erano internazionali."}
{"id": "3969412", "revid": "363629", "url": "https://it.wikipedia.org/wiki?curid=3969412", "title": "Fa maggiore", "text": "La tonalit\u00e0 di Fa maggiore (F major, F-Dur) \u00e8 incentrata sulla nota tonica Fa. Pu\u00f2 essere abbreviata in FaM oppure in F secondo il sistema anglosassone.\nL'armatura di chiave \u00e8 la seguente (un bemolle):\n Alterazioni (una sola): \n si\u266d.\nQuesta rappresentazione sul pentagramma coincide con quella della tonalit\u00e0 relativa re minore.\nIn Fa maggiore possono spesso essere intonati strumenti a fiato come il flauto dolce."}
{"id": "3969416", "revid": "599013", "url": "https://it.wikipedia.org/wiki?curid=3969416", "title": "Troy McIntosh", "text": "Altre competizioni internazionali.\n1998"}
{"id": "3969417", "revid": "436907", "url": "https://it.wikipedia.org/wiki?curid=3969417", "title": "Get to You", "text": "Get to You \u00e8 il quarto singolo estratto da \"Songs for You, Truths for Me\", secondo album in studio del cantautore inglese James Morrison. La canzone \u00e8 stata commercializzata il 16 novembre 2009."}
{"id": "3969425", "revid": "72396", "url": "https://it.wikipedia.org/wiki?curid=3969425", "title": "Enrico Greppi", "text": "Docente all'universit\u00e0 di Firenze dal 1933, sono notevoli i suoi studi di embriologia e patologia del sistema neurovegetativo. Fu tra i primi medici a studiare approfonditamente la patogenesi dalla cefalea."}
{"id": "3969432", "revid": "116363290", "url": "https://it.wikipedia.org/wiki?curid=3969432", "title": "Stati centrali del sud-est", "text": "Stati centrali del sud-est (o, pi\u00f9 semplicemente, Centro sud-est) \u00e8 una regione censuaria degli Stati Uniti d'America. Insieme a Atlantico meridionale e Centro sud-ovest forma gli Stati Uniti meridionali.\nComposizione.\nSecondo lo United States Census Bureau, gli Stati del Centro sud-est sono:"}
{"id": "3969433", "revid": "282094", "url": "https://it.wikipedia.org/wiki?curid=3969433", "title": "Une saison en enfer", "text": ""}
{"id": "3969435", "revid": "767487", "url": "https://it.wikipedia.org/wiki?curid=3969435", "title": "George Ireland", "text": "Carriera.\nDal 1951 al 1975 ha allenato i Loyola Ramblers, con cui ha vinto il Torneo di pallacanestro maschile NCAA Division I 1963."}
{"id": "3969438", "revid": "767487", "url": "https://it.wikipedia.org/wiki?curid=3969438", "title": "Un uomo in prestito", "text": "Un uomo in prestito (\"The Truth About Cats &amp; Dogs\") \u00e8 un film del 1996 diretto da Michael Lehmann e interpretato da Janeane Garofalo, Uma Thurman e Ben Chaplin.\n\u00c8 uscito negli USA il 26 aprile 1996, mentre in Italia l'8 maggio 1997. Gli incassi sono stati di circa 35 milioni di dollari nel mercato nordamericano.\nTrama.\nAbby Barnes, piccola e dai capelli scuri, \u00e8 una veterinaria e conduce un programma radiofonico sull'argomento. Un giorno riceve la chiamata di Brian, un fotografo, per un consiglio; dopo per\u00f2 lui le chiede il suo aspetto e lei mente descrivendosi con le caratteristiche della sua vicina di casa Noelle, che invece \u00e8 alta e bionda e cerca di farsi strada nella moda e nella pubblicit\u00e0. Quando lui le chiede di incontrarla, lei accetta ma proprio nel momento in cui Brian sta arrivando alla radio per vedere Abby arriva anche Noelle ed Abby la convince a fingersi Abby mentre Abby finge di chiamarsi Donna.\nCon ci\u00f2, Noelle passa del tempo con Brian e lo convince di come la sua voce alla radio \u00e8 diversa da quella reale. Brian rimane attratto da Noelle ma prova qualcosa in pi\u00f9 per Abby. Cos\u00ec una sera, nel tentativo di conoscersi meglio, Brian e Abby passano sette ore al telefono senza che Brian abbia capito che lei non \u00e8 la vera Abby.\nA questo punto, le due donne decidono di dire la verit\u00e0 a Brian facendo in modo che Noelle si presenti a casa sua mentre Abby \u00e8 in diretta alla radio, ma quando Noelle arriva, lei \u00e8 estasiata dalle tante cose gentili che dice sulla sua personalit\u00e0 e intelligenza (anche se lui in realt\u00e0 sta parlando di Abby). Non riesce a dirgli la verit\u00e0, provocando una rottura tra le donne e Noelle parte per un impegno di lavoro.\nDue settimane dopo Noelle ritorna e chiede a Brian di incontrarsi nell'appartamento di Abby. L\u00ec per\u00f2 trova Abby che le dice che Noelle \u00e8 in bagno e cos\u00ec lui le dichiara il suo amore attraverso la porta ma non ottiene risposta. Proprio in quel momento arriva Noelle nell'appartamento e Brian nota dei volantini per un evento di beneficenza a cui partecipa Abby; riconoscendo la foto, Brian scopre la verit\u00e0 sulle due donne e se ne va deluso.\nTuttavia, Abby capisce di essere veramente innamorata di Brian e lo raggiunge in un bar per scusarsi e raccontargli la verit\u00e0; lui per\u00f2 ancora sprezzante, fugge ma poi la rincontra e, capendo di amarla, le dichiara il suo amore e si baciano e si fidanzano."}
{"id": "3969439", "revid": "116363384", "url": "https://it.wikipedia.org/wiki?curid=3969439", "title": "Stati centrali del sud-ovest", "text": "Stati centrali del sud-ovest (o, pi\u00f9 semplicemente, Centro sud-ovest) \u00e8 una regione censuaria degli Stati Uniti d'America. Insieme a Atlantico meridionale e Centro sud-est forma gli Stati Uniti meridionali.\nComposizione.\nSecondo lo United States Census Bureau, gli Stati del Centro sud-ovest sono:"}
{"id": "3969441", "revid": "196390", "url": "https://it.wikipedia.org/wiki?curid=3969441", "title": "Regione centrale sud-occidentale", "text": ""}
{"id": "3969443", "revid": "641453", "url": "https://it.wikipedia.org/wiki?curid=3969443", "title": "Brescia Calcio 1984-1985", "text": "Questa voce raccoglie le informazioni riguardanti il Brescia Calcio nelle competizioni ufficiali della stagione 1984-1985.\nStagione.\nNella stagione 1984-1985 il Brescia ha vinto il campionato con 48 punti e dopo tre anni di purgatorio in Serie C1 ritorna in Serie B, con il (dopo spareggio col ), entrambe arrivate a 45 punti. In campionato il Brescia ha perso solamente una partita: alla 10\u00aa giornata 2-1 con il . Autore di 19 reti (delle quali 16 in campionato e 3 in Coppa Italia), Tullio Gritti ha contribuito a modo suo alla promozione delle rondinelle. Molto bene ha fatto anche il centrocampista Primo Maragliulo, con le sue 13 reti, 2 delle quali in Coppa Italia. In Coppa Italia il Brescia si ferma al primo turno, classificandosi ultima con 3 punti nel primo girone eliminatorio, nel quale accedono agli ottavi di finale il ed il . In Coppa Italia Serie C le rondinelle vengono eliminate ai sedicesimi di finale nel derby con l': sconfitta in casa (1-2) e pareggio fuori (1-1).\nMaglie e sponsor.\nIl fornitore tecnico per la stagione 1984-1985 fu Gazelle, mentre lo sponsor ufficiale fu Fin-Eco.\nOrganigramma societario.\nArea direttiva\nStaff tecnico"}
{"id": "3969445", "revid": "767487", "url": "https://it.wikipedia.org/wiki?curid=3969445", "title": "Warning (gruppo musicale francese)", "text": "Gli Warning sono un gruppo musicale heavy metal francese attivo nei primi anni ottanta."}
{"id": "3969448", "revid": "287204", "url": "https://it.wikipedia.org/wiki?curid=3969448", "title": "Chonmage", "text": "Il \u00e8 un tipo di acconciatura tradizionale giapponese per uomo. \u00c8 pi\u00f9 comunemente associata con il periodo Edo e con i samurai e, in tempi recenti, con i lottatori di sumo. Originariamente era un metodo utilizzato dai samurai per mantenere stabile l'elmo in battaglia, divenendo in seguito uno status symbol nella societ\u00e0 giapponese.\nIl \"chonmage\" tradizionale del periodo Edo si caratterizzava per un taglio che lasciava rasata la fronte con i rimanenti capelli che, lunghi, venivano unti e legati a formare una piccola coda di cavallo che si ripiegava sulla sommit\u00e0 della testa con il ciuffo caratteristico.\nAl giorno d'oggi gli unici rimasti a portare il chonmage sono i lottatori di sumo. Questo stile di \"chonmage\" \u00e8 leggermente differente, in quanto la fronte non \u00e8 pi\u00f9 rasata, e i capelli possono essere appiattiti in questa regione per consentire al ciuffo di poggiarsi pi\u00f9 ordinatamente.\nI lottatori di sumo \"sekitori\" possono, in certe occasioni, acconciare i propri capelli con un ciuffo pi\u00f9 elaborato che prende il nome di \"oicho\" o \"stile a foglia di ginkgo\", in cui la parte terminale del ciuffo si apre formando un semicerchio. Data l'unicit\u00e0 dello stile, la Sumo Association impiega parrucchieri specializzati chiamati \"tokoyama\" per tagliare e pettinare i capelli dei \"rikishi\".\nIl \"chonmage\" ha una tale importanza simbolica nel sumo che l'atto del tagliare il ciuffo \u00e8 un momento cruciale nella cerimonia del ritiro di un lottatore."}
{"id": "3969451", "revid": "111433", "url": "https://it.wikipedia.org/wiki?curid=3969451", "title": "Hailpad", "text": ""}
{"id": "3969452", "revid": "282094", "url": "https://it.wikipedia.org/wiki?curid=3969452", "title": "Le illuminazioni", "text": ""}
{"id": "3969454", "revid": "112611542", "url": "https://it.wikipedia.org/wiki?curid=3969454", "title": "Francesco Mitta", "text": "Biografia.\nFrancesco Mitta nasce a Chiavenna nel 1662 da Giovanni Battista e da Maddalena Zovani di Bette.\nMitta emigr\u00f2 in Germania negli anni 1690. Intorno al 1700, il prevosto agostiniano \"Bernhard Goeken\" l'impegn\u00f2 per la costruzione del nuovo convento e della chiesa di San Giorgio a Goslar-Grauhof che divenne il suo capolavoro, esempio straordinario dell'architettura barocca italiana in Bassa Sassonia.\nil Mitta nel 1698 si spos\u00f2 a Grauhof con Elisabetta Wiedemeyer, da cui ebbe nove figli. Maria Agnese, una delle cinque femmine, , spos\u00f2 nel 1729 Johann Daniel K\u00f6ppel capomastro e allievo del padre. Mentre il figlio Antonio mut\u00f2 il cognome in Mittag."}
{"id": "3969455", "revid": "89688", "url": "https://it.wikipedia.org/wiki?curid=3969455", "title": "Laclos", "text": ""}
{"id": "3969465", "revid": "767487", "url": "https://it.wikipedia.org/wiki?curid=3969465", "title": "Amore tra le righe", "text": "Amore tra le righe (\"Kissing a Fool\") \u00e8 un film statunitense del 1998 diretto da Doug Ellin."}
{"id": "3969479", "revid": "1573940", "url": "https://it.wikipedia.org/wiki?curid=3969479", "title": "Metapanamomops", "text": "Metapanamomops \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata reperita in Europa centrale: in alcune localit\u00e0 nell'areale che va dalla Germania all'Ucraina.\nTassonomia.\nQuesto genere \u00e8 stato descritto sulla base di esemplari della specie tipo \"Micrargus kaestneri\" .\n\u00c8 considerato sinonimo posteriore di \"Elaphopus\" a seguito di uno studio dell'aracnologo Wunderlich del 2008, senza per\u00f2 fornire nuovi dati sulla specie tipo analizzata \"Elaphopus flagillifera\" che, pertanto, rimane con lo status di \"nomen dubium\"\nA dicembre 2011, si compone di una specie:"}
{"id": "3969487", "revid": "767487", "url": "https://it.wikipedia.org/wiki?curid=3969487", "title": "Reginald Fessenden", "text": "Insegn\u00f2 per lungo tempo elettrotecnica alla Western University in Pennsylvania. A lui si devono molti studi di elettrologia e la costruzione di uno strumento detto fessenden, utilizzato nelle comunicazioni tra sommergibili e navi."}
{"id": "3969493", "revid": "46291", "url": "https://it.wikipedia.org/wiki?curid=3969493", "title": "Rosa gallica", "text": "Rosa gallica L. \u00e8 una pianta appartenente alla famiglia delle Rosaceae.\nDescrizione.\nQuesta pianta non si sviluppa particolarmente, ha un portamento appena eretto e compatto che si modifica, arcuandosi, quando la fioritura \u00e8 al massimo della sua crescita ed \u00e8 ricoperto di foglioline verde chiaro che sfumano al grigio. Non \u00e8 molto spinosa ma i rami, rametti e peduncoli sono ricoperti da una fitta trama di setole."}
{"id": "3969504", "revid": "228587", "url": "https://it.wikipedia.org/wiki?curid=3969504", "title": "Gave d'Oloron", "text": "La gave d'Oloron (o \"lo gaver\", \"lo gave de Sauveterre\") \u00e8 un fiume francese che scorre nel dipartimento dei Pirenei Atlantici ed in quello delle Landes, nella regione dell'Aquitania.\nGeografia.\nLa gave d'Oloron nasce a Oloron-Sainte-Marie con la confluenza dei due torrenti pirenaici \"gave d'Aspe\" e \"gave d'Ossau\".\nScorre fino al confine di Peyrehorade, ove si unisce alla gave de Pau per formare la Gaves r\u00e9unis, fiume di breve percorso, tributario del fiume Adour.\nIl corso della gave d'Oloron vera e propria \u00e8 di 149,1\u00a0km.\nAffluenti principali.\nIl pi\u00f9 importante di questi \u00e8 il fiume Saison, o \"gave de Maul\u00e9on\", che bagna la valle della Soule e che si getta nella gave d'Oloron nel territorio comunale di Autevielle-Saint-Martin-Bideren.\nIdrologia.\nLa portata della gave d'Oloron \u00e8 stata monitorata per 87 anni (1922 \u2013 2008), ad Escos, comune sito a poca distanza della confluenza nelle \"Gaves r\u00e9unis\". La superficie cos\u00ec esaminata \u00e8 di 2.456\u00a0km\u00b2, la quasi totalit\u00e0 del bacino del fiume. La sua portata media annua \u00e8 risultata di circa 102\u00a0m\u00b3/s.\nLa gave d'Oloron presenta fluttuazioni stagionali nella sua portata d'acqua ben marcate, com'\u00e8 in generale per un fiume di montagna. Il suo regime \u00e8 prevalentemente nivale ma con una componente pluviale molto importante. Le acque di piena sono caratterizzate da un doppio picco, il primo ha luogo nel mese di dicembre, corrispondente alle piogge di fine autunno, con una portata media di 131\u00a0m\u00b3/s. In gennaio si assiste ad un leggero abbassamento della portata che si prolunga fino a marzo (da 117 a 120\u00a0m\u00b3/sec per questi tre mesi), essendo gran parte delle precipitazioni trattenute dalla montagna sotto forma di neve. Il secondo picco ha luogo in primavera, in aprile e soprattutto nel mese di maggio, che il corrisponde fondamentalmente al disgelo delle nevi. Esso \u00e8 caratterizzato da una portata media mensile che va dai 148 ai 161\u00a0m\u00b3/sec, rispettivamente per ciascuno di questi due mesi. Dal mese di giugno la portata si riduce rapidamente fino alla magra estiva che ha luogo da luglio a settembre inclusi, quando la portata si riduce ai 34\u00a0m\u00b3/sec del mese di agosto, il che comunque \u00e8 ancora un buon valore. Tali medie mensili comunque nascondono fluttuazioni pi\u00f9 pronunciate nel breve periodo ed a seconda degli anni.\nPortata media mensile della gave d'Oloron (in m\u00b3/s) misurata alla stazione idrologica d'EscosDati calcolati su 87 anni\nNei periodi di magra il VCN3 pu\u00f2 cadere fino a 12\u00a0m\u00b3/sec, il che non pu\u00f2 essere considerato grave.\nPer quanto riguarda le piene, esse possono essere importanti, come di regola \u00e8 nei territori montagnosi. I valori di QIX2 e di QIX 5 ammontano rispettivamente a 1.200 e 1.600\u00a0m\u00b3/s.; il QIX 10 a 1.800\u00a0m\u00b3/sec e il QIX 20 a 2.100\u00a0m\u00b3/sec, mentre il QIX 50 a 2.400\u00a0m\u00b3/s.\nLa portata massima istantanea registrata ad Escos fu di 1.960\u00a0m\u00b3/sec il 6 ottobre 1992, mentre il valore massimo giornaliero \u00e8 stato registrato il 29 novembre 1931 con un valore di 1.920\u00a0m\u00b3/s.\nLa gave d'Oloron \u00e8 un fiume particolarmente ricco di acqua e le precipitazioni medie nel suo bacino ammontano a 1.308\u00a0mm annui, il che \u00e8 superiore di circa quattro volte la media di tutti i bacini di Francia, ma \u00e8 del tutto normale se confrontata a quelle dei vari corsi d'acqua della regione occidentale dei Pirenei, generalmente molto abbondanti. La portata specifica (o Qsp) si attesta su\n41,4\u00a0litri al secondo per chilometro quadrato di bacino."}
{"id": "3969505", "revid": "767487", "url": "https://it.wikipedia.org/wiki?curid=3969505", "title": "Sono stato un agente C.I.A.", "text": "Sono stato un agente C.I.A. \u00e8 un film del 1978 diretto da Romolo Guerrieri.\nTrama.\nLester Horton \u00e8 un ex agente della CIA che tenta invano una carriera di scrittore. Venuto a conoscenza dell'assassinio di un suo ex collega ad Atene, parte subito per la capitale greca in cerca di alcune memorie che il defunto aveva inciso su un nastro magnetico. All'arrivo per\u00f2 scopre che anche la stessa CIA \u00e8 intenzionata a far scomparire quelle memorie, e perseguitato dall'organizzazione si rifugia a Rodi, ove incontra Anne, sua ex amante ora moglie del suo amico John Florio. L'organizzazione approda per\u00f2 sull'isola, e Florio finisce ucciso. A quel punto Horton \u00e8 costretto a rifugiarsi assieme ad Anne, ma vengono raggiunti dal sicario Chiva, che uccide la ragazza. A questo punto Lester e Chiva si scontrano in un cruento duello sull'acropoli di Rodi, ma Horton riesce ad avere la meglio."}
{"id": "3969509", "revid": "62748", "url": "https://it.wikipedia.org/wiki?curid=3969509", "title": "Henry Oldenburg", "text": "Professore di teologia di notevole cultura, fu incaricato dal parlamento di Brema di andare ambasciatore (1653) presso Oliver Cromwell a Londra, dove si stabil\u00ec. Fu attivissimo Segretario della Royal Society di Londra dal 1662 al 1677, anno della sua morte. Ebbe una stabile e importante amicizia con Baruch Spinoza (1632-1677) e fu in corrispondenza con i massimi ingegni europei come Joachim d'Alenc\u00e9. Nel 1665 fond\u00f2 il primo periodico scientifico europeo, le \"Philosophical Transactions\", che divenne presto uno straordinario strumento di diffusione delle nuove idee scientifiche. Fu amico e mecenate di John Milton."}
{"id": "3969525", "revid": "1793900", "url": "https://it.wikipedia.org/wiki?curid=3969525", "title": "HD 12545", "text": "HD 12545, identificata anche come XX Trianguli, \u00e8 una stella gigante arancione di classe spettrale K0 di magnitudine 8,1 situata nella costellazione del Triangolo. Di diametro circa dieci volte superiore e di massa doppia del Sole, dista circa 1\u00a0000 anni luce dal sistema solare.\nNota per la particolarit\u00e0 della scoperta nel 1999 di una gigantesca macchia stellare, la pi\u00f9 estesa rilevata su una superficie stellare fino a quel momento, effettuata tramite gli strumenti dell'Osservatorio di Kitt Peak."}
{"id": "3969526", "revid": "61051", "url": "https://it.wikipedia.org/wiki?curid=3969526", "title": "Turku Airport", "text": ""}
{"id": "3969538", "revid": "61051", "url": "https://it.wikipedia.org/wiki?curid=3969538", "title": "Tampere-Pirkkala Airport", "text": ""}
{"id": "3969539", "revid": "124412025", "url": "https://it.wikipedia.org/wiki?curid=3969539", "title": "One Shot 1984", "text": "One Shot 1984 - Le pi\u00f9 belle canzoni dell'anno! \u00e8 la quinta raccolta di canzoni degli anni '80, pubblicata in Italia dalla Universal Music Italia srl su CD (catalogo 024 9 83417 2) nel 2005, appartenente alla serie \"One Shot 'aaaa\"', che fa parte della pi\u00f9 vasta collana denominata \"One Shot\".\nIl disco.\nRaggiunge la posizione numero 17 nella classifica degli album in Italia, risultando il 185\u00b0 pi\u00f9 venduto durante il 2005.\nLe versioni proposte sono tutte rimasterizzazioni digitali a 24 bit delle edizioni originali.\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono."}
{"id": "3969543", "revid": "767487", "url": "https://it.wikipedia.org/wiki?curid=3969543", "title": "Adolphe Martial-Pot\u00e9mont", "text": "Biografia.\nNato a Parigi, \u00e8 pi\u00f9 conosciuto come Martial-Pot\u00e9mon, o addirittura come Martial.\nFu allievo di L\u00e9on Cogniet e di F\u00e9lix Brissot de Warville. Trascorse dieci anni nell'Isola della Riunione, dal 1847 al 1857, dove esegu\u00ec molti dei suoi quadri.\nDi ritorno in Francia incise una serie di acqueforti che rappresentavano la Parigi antica e dipinse l'Esposizione universale che si tenne a Parigi nel 1867.\n\u00c8 noto specialmente per le sue 57 tavole che illustrano le favole di Jean de la Fontaine, tratte dai disegni di Fragonard.\nLa sua produzione pittorica comprende soprattutto paesaggi e scene di genere, di cui alcuni furono esposti nei \"Salon\" negli anni dal 1840 al 1860.\nMartial mor\u00ec a Parigi a 56 anni, nella sua abitazione al n.60 di \"rue Saint-Georges\".\nPremi.\nMedaglia per l'incisione nel 1869.\nOttenne la medaglia di seconda classe per la pittura nel 1876.\nRetrospettive.\nNel 2008-2009, in seno alla mostra \"Louis Antoine Roussin\", al Museo L\u00e9on-Dierx (Saint-Denis-de-la-R\u00e9union), \u00e8 stata allestita una sua retrospettiva.."}
{"id": "3969545", "revid": "714843", "url": "https://it.wikipedia.org/wiki?curid=3969545", "title": "Lamuh", "text": ""}
{"id": "3969550", "revid": "582484", "url": "https://it.wikipedia.org/wiki?curid=3969550", "title": "Aggettivo avverbiale", "text": ""}
{"id": "3969556", "revid": "4175", "url": "https://it.wikipedia.org/wiki?curid=3969556", "title": "L'amore \u00e8 femmina (Out of Love)", "text": "L'amore \u00e8 femmina (Out of Love) \u00e8 un brano musicale del 2012 composto da Christian Rabb, Kristoffer Sj\u00f6kvist, Frida Molander, Charlie Mason e Nina Zilli ed eseguito per la prima volta da quest'ultima nell'ambito della partecipazione italiana all'Eurovision Song Contest 2012 a Baku.\nDetto brano \u2014 prodotto da Michele Canova Iorfida \u2014 d\u00e0 anche il titolo all'omonimo album nel quale \u00e8 incluso, del quale costituisce la sesta traccia, e fu pubblicato in due versioni: una, eseguita prevalentemente in inglese, fu quella presentata all'Eurofestival dall'artista, e una in italiano, su cui si basa il videoclip relativo e che fa parte del citato album.\nIl brano.\nIl brano \u00e8 frutto della collaborazione di un gruppo di lavoro multinazionale: il testo in italiano, infatti, \u00e8 della stessa Nina Zilli mentre testo in inglese e musica sono opera dello statunitense Charlie Mason e degli svedesi Christian Rabb, Kristoffer Sj\u00f6kvist e Frida Molander.\nIl nucleo originale della canzone fu inviato dal Regno Unito al manager di Nina Zilli, Fabrizio Giannini, che lo propose alla cantante; questa, attratta dalle sonorit\u00e0 blues anni sessanta della melodia, ne riadatt\u00f2 il testo e le diede il titolo che poi divenne anche quello dell'album in cui fu inclusa, uscito in contemporanea alla partecipazione dell'artista al 62\u00ba Festival di Sanremo, al quale aveva partecipato con \"Per sempre\", anch'essa tratta da tale album.\nProprio \"Per sempre\" era la canzone con la quale Nina Zilli avrebbe dovuto, inizialmente, rappresentare l'Italia alla rassegna canora europea, ma la casa discografica Universal prefer\u00ec puntare su \"L'amore \u00e8 femmina\"\u00a0, il cui \"sound\" era ritenuto pi\u00f9 internazionale e adatto a una competizione continentale.\nLa versione presentata in gara all'Eurofestival 2012 \u00e8 quasi completamente in inglese, lasciando in italiano solo la prima linea di ogni \"refrain\" e la coda; a Baku la canzone si classific\u00f2 al nono posto finale con 101 punti.\nIl videoclip ufficiale \u00e8 basato sulla versione italiana della canzone; diretto da Cosimo Alem\u00e0, esso \u00e8 ambientato al Palazzo dei Congressi di Roma ed esord\u00ec in rete il 7 maggio 2012 per la rivista \"Max\" su \"Gazzetta TV\".\nSulla scena Zilli \u00e8 accompagnata da sei ballerini.\nCome singolo, \"L'amore \u00e8 femmina\" raggiunse la quarantesima posizione della Top Singoli alla fine di maggio 2012; l'album omonimo in cui era contenuta giunse fino all'undicesimo posto, tenuto per due settimane.\nLa versione inglese fu, anche, inclusa nella \"compilation\" di brani dell'edizione 2012 dell'Eurofestival.\nTale album ebbe il suo picco nelle classifiche austriache (terzo posto e 8 settimane di permanenza), ed ebbe buoni riscontri in Svizzera (quarto posto, 5 settimane) e Norvegia (quarto posto, sei settimane) con una breve puntata anche in Australia (quindicesimo posto, una settimana)."}
{"id": "3969561", "revid": "48510996", "url": "https://it.wikipedia.org/wiki?curid=3969561", "title": "Chat IRC", "text": ""}
{"id": "3969565", "revid": "1543377", "url": "https://it.wikipedia.org/wiki?curid=3969565", "title": "Contea di Q\u00fcx\u00fc", "text": "Q\u00fcx\u00fc (; ) \u00e8 una contea cinese della prefettura di Lhasa nella Regione Autonoma del Tibet.\nIl capoluogo \u00e8 la citt\u00e0 di Q\u00fcx\u00fc. Nel 1999 la contea contava 32.150 abitanti per una superficie totale di 1624\u00a0km\u00b2. La contea fu istituita nel 1959. Ha giurisdizione su 9 comuni e 114 villaggi. Nella lingua tibetana \"Q\u00fcx\u00fc\" significa \"fossa d'acqua\". Nel penitenziario della capitale Q\u00fcx\u00fc dal 2009 \u00e8 rinchiuso lo scrittore tibetano Dolma Kyab. La quarta linea di Jamgon Kongtrul (maestri di buddismo tibetano) \u00e8 nata nella contea nel 1995.\nGeografia fisica.\nTerritorio.\nIl punto pi\u00f9 basso si trova a 3.500 metri, l'elevazione della vetta pi\u00f9 alta arriva a 5.894 metri.\nClima.\nQ\u00fcx\u00fc gode di un clima monsonico tipico degli altopiani semiaridi della zona con medie annue di 3.000 ore di sole, 150 giorni senza neve e 441,9 millimetri di precipitazioni. Sono comuni inondazioni, frane, siccit\u00e0, tempeste di sabbia.\nEconomia.\nLe risorse minerarie includono principalmente corindone, calcare, granito, torba. Q\u00fcx\u00fc \u00e8 una contea semi-agricola e le colture producono principalmente orzo, frumento invernale, frumento primaverile, piselli, semi di colza. Sono allevati yak, bovini, capre, pecore, cavalli, asini, maiali e polli.\nCi sono 14 centrali idroelettriche di piccole dimensioni con una capacit\u00e0 totale installata di 1780 kilowatt che producono 4.000.000 di kW all'anno. Ci sono anche impianti di trasformazione di grano e olio oltre a quelli legati all'artigianato tradizionale.\nNel 2005, la contea ha raggiunto un PIL di 186,4 milioni di yuan, con un incremento del 18,25% rispetto all'anno precedente."}
{"id": "3969567", "revid": "287204", "url": "https://it.wikipedia.org/wiki?curid=3969567", "title": "Contea di Quxu", "text": ""}
{"id": "3969569", "revid": "124412054", "url": "https://it.wikipedia.org/wiki?curid=3969569", "title": "One Shot 1985", "text": "One Shot 1985 - Le pi\u00f9 belle canzoni dell'anno! \u00e8 la sesta raccolta di canzoni degli anni '80, pubblicata in Italia dalla Universal Music Italia srl su CD (catalogo 024 9 83764 9) nel 2006, appartenente alla serie \"One Shot 'aaaa\"', che fa parte della pi\u00f9 vasta collana denominata \"One Shot\".\nIl disco.\nRaggiunge la posizione numero 19 nella classifica degli album in Italia, risultando il 184\u00b0 pi\u00f9 venduto durante il 2006\nLe versioni proposte sono tutte rimasterizzazioni digitali a 24 bit delle edizioni originali.\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono."}
{"id": "3969570", "revid": "212348", "url": "https://it.wikipedia.org/wiki?curid=3969570", "title": "Galleria Civica di Palazzo Rosso", "text": ""}
{"id": "3969580", "revid": "1363832", "url": "https://it.wikipedia.org/wiki?curid=3969580", "title": "Marianne Adelaide Hedwig Dohm", "text": "Fu una delle prime teoriche femministe, ed attribu\u00ec gli specifici comportamenti di genere ad influenze culturali, piuttosto che alla determinazione biologica.\nBiografia.\nMarianne Adelaide Hedwig (detta Hedwig) Schlesinger era la terza dei diciotto figli del produttore di tabacco Gustav Adolph Gotthold Schlesinger (nato Elchanan Cohen Schlesinger) e di sua moglie Wilhelmine Henriette J\u00fclich. Nacque fuori del matrimonio, come nove dei suoi fratelli perch\u00e9 i loro genitori furono impossibilitati a sposarsi fino al 1838, anno della morte del nonno dopo la morte del nonno paterno. Costui aveva infatti minacciato di diseredare il figlio se avesse sposato Wilhelmine Henriette J\u00fclich, che era una figlia illegittima. Il padre di Hedwig Dohm era di origine ebrea ma si convert\u00ec al protestantesimo nel 1817 e nel 1851 mut\u00f2 il proprio cognome in Schleh. \nAlle ragazze Schlesinger fu consentita un'istruzione estremamente limitata, a differenza dei loro fratelli che poterono frequentare il Gymnasium. Tuttavia, sin da ragazza Hedwig s'appassion\u00f2 agli ideali della \"Bildung\" tedesca, leggendo in segreto tutto quello che le capitava tra le mani, finendo per superare i fratelli. \nA quindici anni Hedwig dovette abbandonare la scuola per dare una mano in famiglia. Tre anni dopo le si consent\u00ec di partecipare ad un seminario dedicato agli insegnanti. Nel 1853 spos\u00f2 Ernst Dohm, redattore della rivista satirica \"Kladderadatsch\" con cui ebbe cinque figli, tra il 1854 ed il 1860. L'unico figlio maschio Hans Ernst (nato nel 1854) mor\u00ec all'et\u00e0 di undici anni, mentre le sue quattro figlie, Gertrude Hedwig Anna, pi\u00f9 tardi nota come Hedwig Pringsheim, (1855-1942), Ida Marie Elsbeth \"Else\" (nata nel 1856), Marie Adelheid Pauline (nata nel 1858) ed Eva (nata nel 1859, spos\u00f2 in prime nozze Max Klein, ed in seconde Georg Bondi) ricevettero una solida educazione e formazione professionale. Hedwig Dohm fu la nonna materna di Katia Pringsheim, moglie di Thomas Mann. I Dohm frequentarono i circoli intellettuali di Berlino. Hedwig acquis\u00ec da autodidatta le conoscenze necessarie per la sua prima pubblicazione \"Die spanische National-Literatur in ihrer geschichtlichen Entwicklung\" (La letteratura nazionale spagnola nel suo sviluppo storico), che usc\u00ec nel 1867. Nella prima met\u00e0 degli anni Settanta dell'Ottocento uscirono i quattro saggi di argomento femminista, con cui Hedwig chiese la piena parit\u00e0 giuridica, sociale ed economica tra uomini e donne. Inoltre nel 1873 fu tra i primi a richiedere il diritto di voto per le donne in Germania. Questi suoi quattro saggi la resero celebre dal giorno alla notte, venendo per\u00f2 accolti con critiche feroci non solo dagli ambienti conservatori, ma anche dalle file del movimento femminile dell'epoca. Le teorie della Dohms apparvero troppo radicali, concentrandosi soprattutto sulla domanda di una migliore educazione per le ragazze madri e di assistenza alle madri single con handicap o ritardi. Sulla fine degli anni Settanta dell'Ottocento Hedwig dohm pubblic\u00f2 parecchie commedie, che vennero tutte messe in scena con grande successo nel Teatro Reale di Berlino. \nNel 1883 suo marito Ernst mor\u00ec, dopo una lunga malattia. Dopo la sua morte Hedwig Dohm cominci\u00f2 a scrivere romanzi e racconti brevi. Quando l'ala radicale del movimento femminista si rafforz\u00f2 alla fine del 1880, torn\u00f2 a pubblicare diverse pubblicazioni politiche in giornali e riviste. Inoltre, fu cofondatrice di diverse organizzazioni radicali, tra cui l'Associazione Donne della Riforma (successivamente Associazione dell'Educazione Femminile e degli Studi delle Donne), che promossero campagna per una riforma del sistema educativo globale e degli studi delle donne in particolare. Hedwig Dohm si un\u00ec alla Societ\u00e0 del Bene Femminile della radicale Minna Cauer ed all'et\u00e0 di 74 anni prese parte quale membro alla riunione inaugurale dell'Associazione per la maternit\u00e0 e la riforma sessuale di Helene St\u00f6ckers. Fino alla sua morte, avvenuta nel 1919, pubblic\u00f2 diversi volumi di saggi, e quasi un centinaio di articoli su quotidiani e riviste in cui s'espresse e prese posizione in dibattiti attuali in ambito politico e letterario.\nDurante la prima guerra mondiale Hedwig Dohm fu una dei pochi intellettuali che s'opposero sin dall'inizio al conflitto, affrontando in chiave critica il patriottismo sciovinista imperversante in Germania. Nei suoi ultimi scritti, pubblicati per lo pi\u00f9 nella rivista esplicitamente pacifista \"Die Aktion\" di Franz Pfemfert, s'identific\u00f2 come una intransigente pacifista. Visse abbastanza per assistere all'introduzione del suffragio femminile in Germania nel 1918. Mor\u00ec il 1\u00ba giugno 1919.\nHedwig Dohm \u00e8 sepolta nel Matth\u00e4us-Friedhof di Berlino-Sch\u00f6neberg. La Federazione dei Giornalisti ha assicurato la tomba per altri 20 anni e ha eretto un memoriale, il 22 settembre 2007.\nVita privata.\nSuo marito fu Ernst Dohm e sua figlia fu Hedwig Pringsheim, moglie di Alfred Pringsheim. \nInoltre Katia Pringsheim, moglie di Thomas Mann, e Klaus Pringsheim furono suoi nipoti."}
{"id": "3969588", "revid": "110157", "url": "https://it.wikipedia.org/wiki?curid=3969588", "title": "Q\u00fcx\u00fc", "text": "Q\u00fcx\u00fc (o Chushur, Chusul) \u00e8 una citt\u00e0 della prefettura di Lhasa nella Regione Autonoma del Tibet. \u00c8 il capoluogo della contea di Q\u00fcx\u00fc, si trova 48 chilometri a sud ovest di Lhasa."}
{"id": "3969590", "revid": "287204", "url": "https://it.wikipedia.org/wiki?curid=3969590", "title": "Quxu", "text": ""}
{"id": "3969591", "revid": "46931", "url": "https://it.wikipedia.org/wiki?curid=3969591", "title": "Chushur", "text": ""}
{"id": "3969592", "revid": "46931", "url": "https://it.wikipedia.org/wiki?curid=3969592", "title": "Chusul", "text": ""}
{"id": "3969600", "revid": "1534511", "url": "https://it.wikipedia.org/wiki?curid=3969600", "title": "Terra di Lauenburg e B\u00fctow", "text": "La Terra di Lauenburg e B\u00fctow ( o \"Lande Lauenburg und B\u00fctow\", ) costitu\u00ec una regione storica della Pomerania orientale. Composta da due distretti incentrati intorno alle citt\u00e0 di Lauenburg (oggi L\u0119bork) e B\u00fctow (Byt\u00f3w), costituiva la periferia occidentale della Pomerelia. La terra fa oggi parte del voivodato della Pomerania, in Polonia.\nStoria.\nNel secoli XII e XIII l'area ad est del fiume \u0141eba era nella periferia ovest del Ducato di Pomerelia, governato dalla dinastia dei Samboridi come vassalli del Regno di Polonia, distinto dal vicino Ducato di Pomerelia che nel 1181 era divenuto stato imperiale. Dopo la sconfitta del Regno di Danimarca nella battaglia di Bornh\u00f6ved, il duca pomereliano Swietopelk II di Pomerania acquis\u00ec a Danzica la Terra di Schlawe e Stolp, un ex possedimento dei duchi pomerani, e si dichiar\u00f2 \"dux Pomeranorum\" indipendente nel suo territorio ingrandito (\"Pomorze Gda\u0144skie\").\nOrdine Teutonico.\nLa casata dei Samboridi si estinse alla morte del figlio di Swietopelk, Mestwin II, nel 1294, e scoppi\u00f2 una contesa riguardo alla Marca di Brandeburgo Imperiale, riferendosi al trattato di Arnswalde del 1267, e la Polonia insistette sulla sua sovranit\u00e0 sulla Pomerelia. Nel successivo conflitto armato, il duca polacco Ladislao I chiese il supporto dei Cavalieri Teutonici, che port\u00f2 alla presa di Danzica nel 1308. Non considerando le ragioni polacche, lo Stato Monastico dei Cavalieri Teutonici sigl\u00f2 il trattato di Soldin con il Brandeburgo, dopo di che i Cavalieri annessero tutte le terre della Pomerelia, incluso Lauenburg e B\u00fctow, mentre le terre adiacenti di Schlawe e Stolp rimasero con gli Ascanidi e furono riacquisite dai duchi di Pomerania nel 1316 (poi chiamate Pomerania-Stolp). I duchi Greifen acquisirono nel 1317 l'area di B\u00fctow, che fu rivenduta ai Cavalieri nel 1329.\nDopo aver ripagato i margravi di Brandeburgo, i Cavalieri integrarono le terre pomereliane nel loro stato monastico, con la Terra di Lauenburg e B\u00fctow che costituiva il confine occidentale con il Ducato di Pomerania. I Cavalieri invitarono abitanti tedeschi (\"Ostsiedlung\") e fondarono le citt\u00e0 di Lauenburg e B\u00fctow a cui fu garantita la legge di Kulm nel 1341 e nel 1346 rispettivamente. Lauenburg, come Leba, si un\u00ec nel 1454 alla rivolta contro la Confederazione prussiana, che port\u00f2 alla guerra dei tredici anni tra la Polonia e lo Stato Monastico.\nDuchi di Pomerania.\nNel 1455 la Polonia promise la Terra di Lauenburg e B\u00fctow al duca Eric II di Pomerania-Wolgast in cambio del suo sostegno, ma le citt\u00e0 erano ancora in mano alle truppe dei Cavalieri. Quando la sconfitta dell'Ordine e la Pace di Toru\u0144 posero fine alla guerra nel 1466, le truppe furono mandate via e il re Casimiro IV di Polonia riassegn\u00f2 le citt\u00e0 ai Greifen, mentre il resto della Pomerelia divenne parte della Prussia Reale. La disputa ebbe fine nel 1526, quando il re Casimiro IV di Polonia assegn\u00f2 la regione come feudo (\"libere a servitio et a iuramento\") al duca Giorgio I di Pomerania. L'unica condizione era che i duchi dovevano inviare un emissario alle incoronazioni dei successori di Sigismondo, che avrebbero riconfermato ai duchi il feudo.\nLa Polonia e il Brandenburgo-Prussia.\nDopo la morte senza eredi dell'ultimo duca Greifen, Boghislao XIV di Pomerania, nel 1637 la terra torn\u00f2 a essere una \"ziemia\" della Corona del Regno di Polonia, e nel 1641 divenne parte del Voivodato di Pomerania della Confederazione Polacco-Lituana. Mentre la Riforma protestante era stata agevolata dai duchi pomerani, i polacchi intrapresero azioni per riottenere l'area per la Chiesa cattolica. Dopo il trattato di Bromberg del 1657 modific\u00f2 il precedente trattato di Wehlau e assegn\u00f2 l'area alla dinastia Hohenzollern del Brandeburgo-Prussia in cambio del loro aiuto contro l'Impero svedese nella guerra polacco-svedese, con le stesse condizioni di favore di cui avevano goduto i Greifen in precedenza. Gli Hohenzollern acquisirono anche le terre adiacenti della Pomerania Orientale all'estinzione della linea di successione e dal 1618 ebbero anche il Ducato di Prussia in unione personale.\nLauenburg-B\u00fctow fu un territorio polacco fino alla prima spartizione della Polonia nel 1772. Il re Federico II di Prussia aveva incorporato il territorio l'anno precedente e il successivo trattato di Varsavia del 1773 annull\u00f2 la condizione. Dal 1772 in avanti l'area fu unita alle terre pomereliane della Prussia Occidentale, ma nel 1777 Lauenburg e B\u00fctow furono infine integrate nella provincia prussiana della Pomerania Orientale, e dopo le guerre napoleoniche fu parte della pi\u00f9 grande Provincia della Pomerania. Nel 1846 fu divisa in due \"Landkreise\", Lauenburg e B\u00fctow, entrambi parte del \"Regierungsbezirk\" di K\u00f6slin.\nMentre la maggior parte delle terre pomereliane annesse dalla Prussia furono restituite alla Seconda Repubblica di Polonia dopo la prima guerra mondiale secondo il trattato di Versailles (1919), Lauenburg e B\u00fctow rimasero nella provincia prussiana della Pomerania fino al 1945. Secondo gli Accordi di Potsdam dopo la seconda guerra mondiale, la regione fu assegnata alla Polonia."}
{"id": "3969615", "revid": "287204", "url": "https://it.wikipedia.org/wiki?curid=3969615", "title": "Sisp di Fragneto Monforte", "text": "Il Sisp di Fragneto Monforte acronimo di \"sito di stoccaggio provvisorio\" di rifiuti imballati \u00e8 un impianto di deposito di combustibile di rifiuti (CDR) in localit\u00e0 \u201cToppa Infuocata\u201d a Fragneto Monforte in provincia di Benevento.\nDescrizione.\nRealizzato nel 2004, \u00e8 inserito all'interno di una ex cava di sabbia silicea ed \u00e8 costituito da cinque piazzole, realizzate sfruttando due terrazzamenti gi\u00e0 determinati dall'attivit\u00e0 estrattiva. Le piazzole risultano attualmente esaurite dal punto di vista dei conferimenti: il sito accoglie ogni anno circa 60.000 ecoballe provenienti dai sette Stir della Campania.\nProblematiche.\nIl SISP di Fragneto Monforte \u00e8 da sempre stato al centro di controversie nella comunit\u00e0 locale, cos\u00ec come per il vicino STIR di Casalduni, soprattutto per quanto riguarda la questione ambientale. Grazie all'attivit\u00e0 dei comitati locali di cittadini \u00e8 stato possibile ottenere un risarcimento di 100.000 euro, come acclarato dalla stessa Provincia di Benevento nel documento del 28 ottobre 2005, secondo cui l'insediamento di ecoballe ha determinato inquinamenti di notevole portata per il territorio circostante.\nIncendi.\nA partire dall'estate del 2013, il SISP di Fragneto Monforte \u00e8 stato interessato da diversi incendi di natura incerta.\n18 agosto 2013.\nNella sera del 18 agosto 2013, sono andate in fiamme circa 300 ecoballe stoccate nel Sisp di Fragneto Monforte. L'incendio \u00e8 prontamente domato, ma per ragioni di sicurezza viene istituito un servizio di vigilanza.\n25 agosto 2013.\nAlle 2:00 del 25 agosto 2013, l'incendio ha interessato altre ecoballe stoccate presso il sito di Toppa Infuocata. L'incendio ha impegnato i vigili del fuoco per tutta la giornata successiva, mentre le indagini iniziano a considerare la pista dell'incendio doloso.\n31 agosto 2013.\nNella notte del 31 agosto 2013, alle ore 3:20, si \u00e8 propagato nella piazzola un terzo incendio, pi\u00f9 consistente dei primi due, che ha interessato una buona parte della piazzola di stoccaggio. L'ennesimo incendio inizia a sollevare dubbi sull'efficienza del sistema di sicurezza della zona, ponendo l'attenzione sul malfunzionamento del sistema antincendio e dell'illuminazione della piazzola, nonch\u00e9 sugli appelli - inascoltati - di cittadini e politica locale riguardo alla bonifica del sito.\n22 settembre 2013.\nQuello avvenuto il 22 settembre 2013 \u00e8 stato l'incendio pi\u00f9 devastante avvenuto nella piazzola di stoccaggio di Toppa Infuocata. Il rogo, che ha interessato una parte consistente dei rifiuti stoccati, ha richiesto un gran dispiego di forze e di mezzi.\nL'incendio ha sprigionato, nel primo giorno, una grande quantit\u00e0 di fumo denso che ha investito, complice il vento, il vicino comune di Ponte, ma avvertito anche a Benevento e Torrecuso. Forse sottovalutato inizialmente, non si \u00e8 visto fin da subito un grande impegno nella gestione dell'emergenza. Solo il 23 settembre, sentite le analisi ambientali dell'Arpa Campania, \u00e8 stata approntata l'evacuazione delle zone abitate circostanti il sito, e messo a disposizione della popolazione un team sanitario proveniente dall'ASL di Benevento. \nNello stesso giorno, a causa della difficolt\u00e0 per i soccorsi di avvicinarsi al sito, \u00e8 stato chiamato ad intervenire un elicottero del Corpo Forestale dello Stato (nello specifico un Erickson S64). \nTuttavia le operazioni di spegnimento rallentano, e in pi\u00f9 dalla prefettura arriva il \"no\" all'intervento delle betonpompe, soluzione estrema per soffocare le fiamme, laddove non si riesca con i mezzi convenzionali dei Vigili del Fuoco. In seguito a ci\u00f2, un numero consistente di cittadini, tra cui anche il sindaco di Fragneto Monforte, verso le ore 17:00 del 24 settembre ha improvvisato un flash mob lungo la SS87 \u201cSannitica\u201d all'altezza dello svincolo di Fragneto Monforte, bloccando il traffico e creando disagi per oltre 3\u00a0km di code. Solo dopo questo forte gesto di imposizione, verso le 20:30 \u00e8 arrivato dall'amministrazione provinciale il consenso a far entrare nel sito di Toppa Infuocata i mezzi preposti alle colate di cemento, oltre a mezzi del reparto GOS Movimento Terra dei Vigili del Fuoco (escavatori e pale meccaniche). I lavori quindi riprendono a discreto regime.\nIl 25 settembre si tiene un vertice in prefettura per discutere della situazione. Il sindaco di Fragneto Monforte chiede alle istituzioni di ripristinare la sorveglianza e i sistemi di sicurezza della piazzola, aggiungendo che i nuovi risultati delle analisi dell'Arpa Campania sono poco illuminanti, proponendosi cos\u00ec di effettuare analisi pi\u00f9 approfondite a complete spese del comune (avvenute poi il 30 settembre, a incendio gi\u00e0 domato, di conseguenza anch'esse poco risolutive). Il presidente della provincia Aniello Cimitile, invece, elogia e prende le difese dei tecnici della Samte.\nDopo aver sversato sui rifiuti in fiamme oltre 4.500 m\u00b2 di sabbia e cemento, il Comando dei vigili del fuoco di Benevento, il 26 settembre, comunica il definitivo spegnimento dell'incendio. Sul posto restano, per ragioni di sicurezza, alcune unit\u00e0 dei pompieri (tra cui il nucleo NBCR) e le forze dell'ordine.\nNei periodi successivi allo spegnimento dell'incendio sono comunque rimasti attivi piccoli focolai che hanno sprigionato del fumo, visibile nonostante il pesante rivestimento di sabbia e cemento apposto sul mucchio di rifiuti.\nIl sito verr\u00e0 successivamente potenziato con un adeguato impianto di illuminazione.\n6 giugno 2014.\nQuello del 6 giugno 2014 non \u00e8 stato un vero e proprio incendio, ma una ripresa dell'attivit\u00e0 dei focolai al di sotto del rivestimento di sabbia e cemento. L'attivit\u00e0 viene presto bloccata dai Vigili del Fuoco, coadiuvati dagli operai della Samte, con l'aggiunta di altra sabbia.\nReazioni della politica.\nIl 22 settembre 2013, Nunzia De Girolamo (NCD), di origine sannita, esprime il suo personale interessamento alla situazione del Sisp mediante un tweet.\nIl 26 settembre 2013, invece, Angelo Tofalo (M5S) ha proposto una interrogazione parlamentare a proposito degli incendi di Fragneto Monforte. Gli risponde Filippo Bubbico con quanto segue: \"Gli accertamenti effettuati dalla Asl e dall'Agenzia regionale protezione ambientale Campania (Arpac), per verificare la presenza di sostanze tossiche nell'ambiente, non hanno evidenziato situazioni di particolare rilievo. In ogni caso, al fine di tutelare la salute, l'ambiente e l'agricoltura, sono stati richiesti interventi straordinari e sono stati interessati i competenti Ministeri della salute, dell'ambiente e della tutela del territorio e del mare, delle politiche agricole alimentari e forestali, nonch\u00e9 la regione Campania. \" Il 30 settembre 2013, Angelo Tofalo, accompagnato da Carlo Sibilia, visita di persona il sito di Toppa Infuocata.\nI ritrovamenti di fusti seppelliti illegalmente nel resto del Sannio (precisamente a Morcone e Sant'Agata de' Goti) hanno poi sollevato non poche domande sulla questione delle ecomafie. Il 17 novembre 2014, con una conferenza stampa, Giulia Abbate (PD), presidente della Commissione Trasparenza della Regione Campania, ha sottoposto alla giunta regionale un'interrogazione in merito alle criticit\u00e0 persistenti presso lo STIR di Casalduni ed il SISP di Fragneto Monforte, sollevando questioni irrisolte da tempo come la bonifica e rimozione delle ecoballe, la manutenzione ed il destino dello STIR di Casalduni, la condizione di dissesto idrogeologico, nonch\u00e9 i sospetti seppellimenti segnalati dalla DDA nel 2002.\nVincenzo De Luca, in qualit\u00e0 di candidato alle primarie del PD, annuncia - tra le tappe del Sannio - anche un sopralluogo al sito di Toppa Infuocata, che visiter\u00e0 il 21 gennaio 2015.\nRimozione e bonifica.\nDopo i gravi fatti del 2013 \u00e8 tornata alta la richiesta della bonifica dell'area. Il 18 marzo 2014, dopo quasi 10 anni di richieste inascoltate, \u00e8 stato dato il \"via\" alla rimozione delle 60.000 ecoballe del Sisp di Fragneto Monforte, da indirizzare al termovalorizzatore di Acerra.\nRimosse 2.100 tonnellate di rifiuti, i lavori si fermano nell'estate del 2014 a causa di alcuni lavori di manutenzione presso il termovalorizzatore di Acerra. I lavori per rimuovere le restanti 1.900 tonnellate di rifiuti riprendono il 3 settembre 2014, per poi bloccarsi nuovamente dopo pochi giorni, il 6 settembre 2014, a causa del fermo per manutenzione straordinaria della terza linea dell'impianto di Acerra."}
{"id": "3969626", "revid": "2181294", "url": "https://it.wikipedia.org/wiki?curid=3969626", "title": "Saw (film)", "text": "Saw \u00e8 un cortometraggio horror pubblicato nel 2003, diretto da James Wan e scritto da Leigh Whannell (che vi recita anche nel ruolo di David). La pellicola fu utilizzata inizialmente per promuovere la sceneggiatura del lungometraggio omonimo (\"Saw - L'enigmista\", 2004) a vari studi cinematografici e attori, per poi essere successivamente inclusa in quest'ultimo come scena, con Shawnee Smith nella parte di Amanda che indossa la trappola per orsi rovesciata al posto di David. Il corto originale \u00e8 incluso nel secondo disco di \"Saw: Uncut Edition\".\nTrama.\nUn ragazzo di nome David (Leigh Whannell), \u00e8 in una stanza per gli interrogatori a parlare con un ufficiale di polizia (Paul Moder). David \u00e8 in manette, ha del sangue sul viso e sulla camicia e sta fumando una sigaretta. Dice al poliziotto che, dopo aver finito il suo lavoro di inserviente in ospedale, \u00e8 stato colpito e portato in una grande stanza da uno sconosciuto.\nAll'interno della stanza David era legato ad una sedia con un grande dispositivo di metallo arrugginito bloccato sulla sua testa. Alla sua sinistra c'era un piccolo televisore, che ha riprodotto un video raffigurante uno spaventoso burattino, il quale gli dice che il dispositivo sulla sua testa \u00e8 una \"Trappola per Orsi Rovesciata\". Essa \u00e8 agganciata alla sua mascella e se non sbloccata in tempo gli aprir\u00e0 il volto. Il burattino gli dice anche che l'unica chiave per sbloccare il dispositivo si trova nello stomaco del suo compagno di cella morto (Dean Francis).\nDavid riesce a liberarsi dalle cinture che lo legano alla sedia ma alzandosi attiva il timer posizionato sul retro del dispositivo. Dall'altra parte della stanza si trova il corpo che il burattino ha menzionato ma che poi si scoprir\u00e0 che non era morto bens\u00ec paralizzato; David colpito dal panico inizia a trafiggere il suo compagno di cella con un bisturi per trovare la chiave. Una volta trovata David sblocca il dispositivo e lo getta a terra; in quel momento esso si apre di scatto.\nDavid inizia a urlare e piangere dall'orrore, in quel momento il burattino del video appare su un triciclo e si congratula con David per essere riuscito a \"sopravvivere\", gli dice che molti sono ingrati nei confronti della vita, ma non lui, non pi\u00f9 ora.\nIl film si conclude con l'ufficiale di polizia che gli dice \"Sei grato, David?\" causando al giovane uno svenimento.\nDopo i titoli di coda, viene mostrata una replica del bagno utilizzato nel primo film, anche se con alcune differenze e un piccolo spioncino dove vi \u00e8 un occhio dietro di esso.\nProduzione ed origini.\nPrima del 2003, James Wan e Leigh Whannell cominciarono a scrivere una sceneggiatura per un film horror, prendendo ispirazione dai loro sogni e paure. Al termine della sceneggiatura, Leigh e James hanno voluto prendere una parte della sceneggiatura, in seguito noto come \"Saw\", per lanciare il loro film. Con l'aiuto di Charlie Clouser, che aveva composto la colonna sonora per il film, e alcune controfigure, Leigh e James hanno girato il film praticamente senza budget, inoltre Leigh decise di diventare un protagonista della pellicola.\nDurante le riprese, venne rivelato che la trappola utilizzata su Whannell si \u00e8 rivelata essere pienamente funzionale e molto arrugginita, il che l'ha resa molto pericolosa, invece la versione della trappola usata nel lungometraggio \u00e8 stata resa pi\u00f9 sicura e aveva ruggine artificiale. Dopo aver completato il cortometraggio, la coppia si \u00e8 recata alla Lions Gate Entertainment per presentare il film, i quali hanno immediatamente accettato l'accordo, e finanziato 1,2 milioni USD di budget per rendere la loro sceneggiatura un lungometraggio. Invece di essere pagati in anticipo, Wan e Whannell hanno accettato di prendere una percentuale dei profitti di uscita del film, che si rivel\u00f2 essere molto pi\u00f9 di quanto era inizialmente previsto."}
{"id": "3969628", "revid": "767487", "url": "https://it.wikipedia.org/wiki?curid=3969628", "title": "Adrian Kunz", "text": ""}
{"id": "3969637", "revid": "46931", "url": "https://it.wikipedia.org/wiki?curid=3969637", "title": "Fusui", "text": ""}
{"id": "3969642", "revid": "124412094", "url": "https://it.wikipedia.org/wiki?curid=3969642", "title": "One Shot 1986", "text": "One Shot 1986 - Le pi\u00f9 belle canzoni dell'anno! \u00e8 la settima raccolta di canzoni degli anni '80, pubblicata in Italia dalla Universal Music Italia srl su CD (catalogo 024 9 83949 6) nel 2006, appartenente alla serie \"One Shot 'aaaa\"', che fa parte della pi\u00f9 vasta collana denominata \"One Shot\".\nIl disco.\nRaggiunge la posizione numero 17 nella classifica degli album in Italia, risultando il 117\u00b0 pi\u00f9 venduto durante il 2006.\nLe versioni proposte sono tutte rimasterizzazioni digitali a 24 bit delle edizioni originali.\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono."}
{"id": "3969644", "revid": "767487", "url": "https://it.wikipedia.org/wiki?curid=3969644", "title": "Lippstadt Challenger 1996", "text": "Il Lippstadt Challenger 1996 \u00e8 stato un torneo di tennis facente parte della categoria ATP Challenger Series nell'ambito dell'ATP Challenger Series 1996. Il montepremi del torneo era di $25\u00a0000 e si \u00e8 svolto nella settimana tra il 29 gennaio e il 4 febbraio 1996 su campi indoor in sintetico. Il torneo si \u00e8 giocato a Lippstadt in Germania.\nVincitori.\nSingolare.\n Hendrik Dreekmann ha sconfitto in finale Patrik Fredriksson 6-3, 6-4.\nDoppio.\n T. J. Middleton / Chris Woodruff hanno sconfitto in finale Jeff Belloli / Aleksandar Kitinov 7-5, 7-5."}
{"id": "3969645", "revid": "124411886", "url": "https://it.wikipedia.org/wiki?curid=3969645", "title": "One Shot 1980", "text": "One Shot 1980 - Le pi\u00f9 belle canzoni dell'anno! \u00e8 la prima raccolta di canzoni degli anni '80, pubblicata in Italia dalla Universal Music Italia srl su CD (catalogo 024 9 82797 9) nel 2005, appartenente alla serie \"One Shot 'aaaa\"', che fa parte della pi\u00f9 vasta collana denominata \"One Shot\".\nIl disco.\nPrimo volume della serie \"One Shot 'aaaa\"' che amplia, integra e riorganizza per anno le precedenti serie \"One Shot '80 e '90\".\nLa collaborazione con All Music, che gi\u00e0 nel 2004 aveva iniziato a trasmettere videoclip con il marchio \"One Shot\", permetter\u00e0 di espandere la serie fino a One Shot 2003, per poi riprendere la pubblicazione dal 2015 (gli anni dal 2004 al 2014 mai pubblicati).\nIl libretto pieghevole, dopo una panoramica sui generi musicali contenuti nella serie, informa sui criteri seguiti per scegliere e inserire i brani nella raccolta. Non contiene i testi delle canzoni.\nLe versioni proposte sono tutte rimasterizzazioni digitali a 24 bit delle edizioni originali.\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono."}
{"id": "3969654", "revid": "124831012", "url": "https://it.wikipedia.org/wiki?curid=3969654", "title": "Mi bemolle minore", "text": "La tonalit\u00e0 di Mi bemolle minore (E-flat minor, es-Moll) \u00e8 incentrata sulla nota tonica \"Mi bemolle\".\nPer la scala minore naturale del mi bemolle, si hanno: \"mi\u266d, fa, sol\u266d, la\u266d, si\u266d, do\u266d, re\u266d, mi\u266d\".\nL'armatura di chiave \u00e8 quindi la seguente (sei bemolli):\n Alterazioni (da sinistra a destra): \n si\u266d, mi\u266d, la\u266d, re\u266d, sol\u266d, do\u266d.\nQuesta rappresentazione sul pentagramma coincide con quella della tonalit\u00e0 relativa Sol bemolle maggiore.\nSituata in posizione periferica (vedi schema sottostante), la scala di Mi bemolle minore \u00e8 relativamente rara ed equivale acusticamente a quella di re diesis minore, dalla quale differisce principalmente per il modo in cui \u00e8 rappresentata sulla carta. Esempi celebri si ritrovano in raccolte di opere in cui il compositore ha deliberatamente rappresentato tutte le tonalit\u00e0. Un caso esemplare si ritrova nel primo libro del Clavicembalo ben temperato, dove Bach stese l'ottavo preludio la tonalit\u00e0 di mi bemolle minore come l'equivalente del re diesis minore; un discorso simile vale inoltre per il quattordicesimo tra i Preludi di Chopin, op. 28."}
{"id": "3969655", "revid": "256896", "url": "https://it.wikipedia.org/wiki?curid=3969655", "title": "Federazione Nazionale Combattenti della RSI", "text": ""}
{"id": "3969656", "revid": "125634993", "url": "https://it.wikipedia.org/wiki?curid=3969656", "title": "Guardie metropolitane", "text": " \nLe guardie metropolitane furono un corpo di polizia locale italiana, istituito durante il ventennio fascista.\nDisciplina normativa.\nVenne istituito con regio decreto legge 18 ottobre 1925 n. 1846 che costituiva il \"Corpo speciale di polizia per la Capitale\" nella citt\u00e0 di roma, in sostituzione della polizia municipale.\nL'art.1 recitava:\nLo stesso R.D.L. prevedeva il graduale passaggio nelle Caserme occupate dai Reali carabinieri e dai Vigili urbani, agli Agenti del Corpo di pubblica sicurezza della neo costituita Divisione speciale.\nCon successivo regio decreto legge 11 dicembre 1927 n. 1826 veniva sciolto il corpo degli ufficiali del Corpo degli agenti di pubblica sicurezza poich\u00e9 sempre pi\u00f9 spesso, e decisamente, si opponevano alle azioni delle squadre fasciste di Mussolini, procedendo all'arresto degli autori di pestaggi ed omicidi Nell'immediato dopoguerra furono soppresse ed i servizi di polizia urbana tornarono ai ricostituiti corpi di vigilanza urbana gestiti dai singoli comuni; ed infine nel 1986 si ebbe la legge quadro sulla polizia municipale, con la costituzione di Corpi e Servizi in quasi tutti i comuni italiani e l'implicita soppressione dell'espressione Vigili Urbani coniugata ora in Polizia Locale.\nCitt\u00e0 interessate.\nInizialmente previsto per la sola citt\u00e0 di Roma, il corpo venne istituito anche in altri grandi citt\u00e0 italiane: il regio decreto legge 9 marzo 1936 n. 472, veniva istituita \"nel comune di Napoli una Divisione speciale del Corpo degli Agenti di p.s. cui sono affidati i servizi di pubblica sicurezza in genere nonch\u00e9 tutti i servizi di polizia urbana e di viabilit\u00e0 disimpegnati dai Vigili urbani del Corpo soppresso\".\nAllo stesso modo fu istituita la Divisione speciale per la citt\u00e0 di Palermo con regio decreto legge 20 febbraio 1939 n. 326."}
{"id": "3969661", "revid": "767487", "url": "https://it.wikipedia.org/wiki?curid=3969661", "title": "Denys Kulakov", "text": ""}
{"id": "3969663", "revid": "298055", "url": "https://it.wikipedia.org/wiki?curid=3969663", "title": "Jennsen Rahl", "text": ""}
{"id": "3969665", "revid": "461603", "url": "https://it.wikipedia.org/wiki?curid=3969665", "title": "Denis Kulakov", "text": ""}
{"id": "3969668", "revid": "287204", "url": "https://it.wikipedia.org/wiki?curid=3969668", "title": "Gran Premio motociclistico di Gran Bretagna 1993", "text": "Il Gran Premio motociclistico di Gran Bretagna 1993 fu il decimo Gran Premio della stagione e si disput\u00f2 il 1\u00ba agosto 1993 sul circuito di Donington Park.\nNella classe 500 il vincitore fu Luca Cadalora, era dal GP delle Nazioni 1989 che un pilota italiano (Pierfrancesco Chili) riuscisse ad ottenere un successo nella classe regina, davanti al compagno di squadra Wayne Rainey e a Niall Mackenzie, che port\u00f2 per la prima volta una ROC Yamaha sul podio, mentre il leader della classifica, Kevin Schwantz, partito dalla pole position, fu coinvolto in un incidente al primo giro della gara insieme a Mick Doohan e Alex Barros.\nIn 250 la vittoria and\u00f2 al francese Jean-Philippe Ruggia (al primo successo nel motomondiale), davanti agli italiani Loris Capirossi, partito in pole, e Loris Reggiani; Tetsuya Harada, in testa alla classifica, fu costretto al ritiro per un incidente nelle prime fasi della corsa. Nella classe 125 a vincere fu per la settima volta nella stagione Dirk Raudies, davanti a Kazuto Sakata, primo in qualifica, e a Ralf Waldmann.\nNello stesso fine settimana si disput\u00f2 la quinta gara della stagione dei sidecar, che vide la quarta vittoria consecutiva dell'equipaggio formato dagli elvetici Rolf Biland e Kurt Waltisperg.\nClasse sidecar.\nL'equipaggio Rolf Biland-Kurt Waltisperg vince precedendo al traguardo Derek Brindley-Paul Hutchinson e Klaus Klaffenb\u00f6ck-Christian Parzer. Si ritirano invece per problemi meccanici Steve Webster-Gavin Simmons, che avevano condotto la gara per diversi giri.\nIn classifica Biland \u00e8 saldamente al comando con 120 punti; alle sue spalle ci sono ora Derek Brindley a 72 e Klaffenb\u00f6ck a 70."}
{"id": "3969675", "revid": "599013", "url": "https://it.wikipedia.org/wiki?curid=3969675", "title": "Sparkle", "text": ""}
{"id": "3969683", "revid": "767487", "url": "https://it.wikipedia.org/wiki?curid=3969683", "title": "Powerwolf", "text": "I Powerwolf sono un gruppo musicale power metal tedesco, noto per le loro visioni originali sulla religione, che si possono notare sia nei testi delle loro canzoni che nelle copertine dei loro album.\nStoria del gruppo.\nAnni duemila.\nI Powerwolf si sono formati nel 2003 a Saarbr\u00fccken dall'unione dei membri dei Red Aim. La formazione \u00e8 composta dal cantante Karsten Brill (\"Attila Dorn\"), dal chitarrista Benjamin Buss (\"Matthew Greywolf\"), dal bassista e chitarrista ritmico David Vogt (\"Charles Greywolf\"), dal tastierista Christian Jost (\"Falk Maria Schlegel\") e dal batterista Roel van Helden.\nNel 2005 hanno pubblicato l'album di debutto \"Return in Bloodred\", seguito due anni pi\u00f9 tardi da \"Lupus Dei\", concept album incentrato su un lupo.\nNel 2009 il gruppo ha pubblicato il terzo album \"Bible of the Beast\", consistente nella rilettura di diversi passi biblici in chiave heavy metal, con annessi protagonisti contestuali.\nAnni duemiladieci.\nNel 2010 il batterista St\u00e8fane Fun\u00e9bre si separa dal gruppo per poi venire rimpiazzato dal successivo batterista della band, Tom Diener.\nL'anno successivo, Tom Diener si separer\u00e0 a sua volta dal gruppo per essere successivamente rimpiazzato dall'attuale batterista della band, Roel van Helden.\nSempre nel 2011 esce il quarto album studio del gruppo, intitolato \"Blood of the Saints\". Questo \u00e8 accompagnato dalla pubblicazione dei due singoli \"We Drink Your Blood\" e \"Sanctified with Dynamite\".\nNegli inizi del 2012 esce \"Alive in the Night\", un album live contenente la registrazione del concerto del gruppo tenuto al Metal Hammer nell'aprile del 2011.\nNel luglio del 2013 \u00e8 uscito \"Preachers of the Night\", quinto album studio dei Powerwolf.\nA luglio del 2015 esce \"Blessed &amp; Possessed\", pubblicato anche in Deluxe Edition, che contiene anche le cover dei Powerwolf di molti cantanti, tra i quali i Black Sabbath e Gary Moore.\nIl 10 settembre 2016 il gruppo pubblica l'album \"The Metal Mass Live\".\nIl 20 luglio 2018 la band pubblica il settimo album studio, \"The Sacrament of Sin\", la cui edizione deluxe include un secondo CD contenente alcuni brani incisi in passato del gruppo e reinterpretati da artisti come Saltatio Mortis e Epica. L'album \u00e8 stato anticipato a fine maggio dal singolo \"Demons Are a Girl's Best Friend\".\nIl 20 maggio 2021 il gruppo pubblica il singolo \"Beast of G\u00e9vaudan\", come anteprima dell'album in uscita il 9 luglio dello stesso anno, \"Call of the Wild\"\nApproccio alla religione.\nContrariamente a ci\u00f2 che si potrebbe ipotizzare, i Powerwolf non sono assolutamente un gruppo anticlericale: i 5 componenti hanno ognuno una propria visione spirituale distante tra loro (ad esempio Attila Dorn, il cantante del gruppo, \u00e8 cresciuto con un'educazione molto ortodossa)."}
{"id": "3969684", "revid": "104458", "url": "https://it.wikipedia.org/wiki?curid=3969684", "title": "Alice McKennis", "text": "Nella stagione 2020-2021, ultima della sua carriera, si \u00e8 iscritta alle liste FIS come Alice McKennis Duran.\nBiografia.\nStagioni 2005-2012.\nLa McKennis ha debuttato in gare FIS il 17 agosto 2004 giungendo 9\u00aa nello slalom gigante tenutosi sul tracciato di Coronet Peak in Nuova Zelanda; ha esordito in Nor-Am Cup il 2 dicembre 2004 a Winter Park in slalom gigante, senza concludere la seconda manche, e in Coppa Europa il 5 marzo 2008 a Haus in discesa libera (21\u00aa).\nNella stagione 2008-2009 in Nor-Am Cup ha ottenuto quattro vittorie in quattro gare consecutive (2 in discesa libera e 2 in supergigante), la prima il 10 dicembre a Lake Louise. Poco prima, il 5 dicembre, aveva disputato la sua prima gara in Coppa del Mondo, prendendo il via alla discesa libera tenutosi sempre a Lake Louise e giungendo 51\u00aa. Ha esordito ai Giochi olimpici invernali a , dove non ha concluso la prova di discesa libera; due anni dopo, il 22 gennaio 2012 a Sankt Moritz, ha ottenuto nella medesima specialit\u00e0 il suo unico podio in Coppa Europa (3\u00aa).\nStagioni 2013-2021.\nIl 12 gennaio 2013 ha conquistato la sua unica vittoria, nonch\u00e9 primo podio, in Coppa del Mondo, nella discesa libera di Sankt Anton am Arlberg; un mese dopo ai Mondiali di Schladming, sua unica presenza iridata, sempre in discesa libera \u00e8 stata 17\u00aa. Il 6 febbraio 2017 ha conquistato a Copper Mountain, nelle due discese libere disputate lo stesso giorno, le ultime vittorie in Nor-Am Cup; il 10 febbraio successivo ha colto, nella medesima localit\u00e0 in supergigante, l'ultimo podio nel circuito (2\u00aa).\nAi XXIII Giochi olimpici invernali di , sua ultima presenza olimpica, si \u00e8 classificata 5\u00aa nella discesa libera e 16\u00aa nel supergigante. Sempre nel 2018, il 14 marzo, ha ottenuto a \u00c5re in discesa libera il secondo e ultimo podio in Coppa del Mondo (3\u00aa). Il 28 dicembre 2020 ha preso per l'ultima volta il via in Coppa del Mondo, a Val-d'Is\u00e8re in discesa libera, senza completare quella che sarebbe rimasta la sua ultima gara in carriera: ha annunciato il ritiro al termine di quella stessa stagione 2020-2021.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nDH = discesa libera\nNor-Am Cup.\nNor-Am Cup - vittorie.\nLegenda:\nDH = discesa libera\nSG = supergigante\nSouth American Cup.\nSouth American Cup - vittorie.\nLegenda:\nSG = supergigante"}
{"id": "3969686", "revid": "287204", "url": "https://it.wikipedia.org/wiki?curid=3969686", "title": "Mumbai Football Club", "text": "Il Mumbai Footbal Club \u00e8 stata una societ\u00e0 calcistica indiana di Mumbai, fondata il 27 giugno 2007."}
{"id": "3969702", "revid": "287204", "url": "https://it.wikipedia.org/wiki?curid=3969702", "title": "Sparkle (film)", "text": ""}
{"id": "3969704", "revid": "287204", "url": "https://it.wikipedia.org/wiki?curid=3969704", "title": "Sparkle (album)", "text": ""}
{"id": "3969708", "revid": "39900", "url": "https://it.wikipedia.org/wiki?curid=3969708", "title": "Cristiano Marques Gomes", "text": ""}
{"id": "3969711", "revid": "767487", "url": "https://it.wikipedia.org/wiki?curid=3969711", "title": "Aleksandre K'obakhidze", "text": ""}
{"id": "3969713", "revid": "461603", "url": "https://it.wikipedia.org/wiki?curid=3969713", "title": "Aleksandre Kobakhidze", "text": ""}
{"id": "3969715", "revid": "461603", "url": "https://it.wikipedia.org/wiki?curid=3969715", "title": "Alexander Kobakhidze", "text": ""}
{"id": "3969716", "revid": "461603", "url": "https://it.wikipedia.org/wiki?curid=3969716", "title": "Alexandre Kobakhidze", "text": ""}
{"id": "3969718", "revid": "461603", "url": "https://it.wikipedia.org/wiki?curid=3969718", "title": "Aleksander Kobakhidze", "text": ""}
{"id": "3969720", "revid": "461603", "url": "https://it.wikipedia.org/wiki?curid=3969720", "title": "Aleksandr Kobachidze", "text": ""}
{"id": "3969721", "revid": "643662", "url": "https://it.wikipedia.org/wiki?curid=3969721", "title": "Aleksandr Kobakhidze", "text": ""}
{"id": "3969723", "revid": "695564", "url": "https://it.wikipedia.org/wiki?curid=3969723", "title": "Holly Brook", "text": ""}
{"id": "3969724", "revid": "1305772", "url": "https://it.wikipedia.org/wiki?curid=3969724", "title": "Where'd You Go", "text": "Where'd You Go \u00e8 un singolo del gruppo musicale statunitense Fort Minor, pubblicato il 14 aprile 2006 come terzo estratto dall'album in studio \"The Rising Tied\".\nDescrizione.\nDecima traccia di \"The Rising Tied\", \"Where'd You Go\" ha visto la partecipazione vocale di Holly Brook e di Jonah Matranga, il quale si \u00e8 occupato anche delle parti di chitarra.\nSuccesso commerciale.\nIl singolo \u00e8 arrivato alla quarta posizione della Billboard Hot 100 stilata da \"Billboard\", posizionandosi inoltre quinto nella Digital Songs, nono nella Radio Songs e secondo nella Mainstream Top 40 Airplay. Tale successo ha garantito al brano la certificazione come disco di platino dalla RIAA grazie alla vendita di oltre milione di copie.\nLa canzone ha inoltre vinto il premio come miglior suoneria agli MTV Video Music Awards 2006."}
{"id": "3969730", "revid": "767487", "url": "https://it.wikipedia.org/wiki?curid=3969730", "title": "Druivenkoers 2011", "text": "La Druivenkoers 2011, cinquantunesima edizione della corsa e valida come evento dell'UCI Europe Tour 2011 categoria 1.1, si svolse il 24 agosto 2011 su un percorso di 199,7\u00a0km. Fu vinta dal belga Bj\u00f6rn Leukemans che termin\u00f2 la gara in 4h44'05\", alla media di 42,178\u00a0km/h.\nAl traguardo 94 ciclisti portarono a termine il percorso."}
{"id": "3969733", "revid": "147882", "url": "https://it.wikipedia.org/wiki?curid=3969733", "title": "Campionati italiani di biathlon", "text": ""}
{"id": "3969735", "revid": "118976760", "url": "https://it.wikipedia.org/wiki?curid=3969735", "title": "Organo di garanzia", "text": "L'organo di garanzia \u00e8 un organo collegiale della scuola secondaria italiana di primo e secondo grado istituito nel 1998 , come integrazione dello statuto delle studentesse e degli studenti.\nHa come principale obiettivo il cercare di promuovere seriet\u00e0 educativa e condivisione sociale delle responsabilit\u00e0, dei processi e degli esiti da parte di studenti e genitori.\nL'organo, con differenti funzioni, \u00e8 presente sia a livello di singolo istituto sia a livello regionale.\nOrgano di garanzia a livello di singolo istituto.\nFunzioni.\nCome stabilito dal decreto, le funzioni di quest'organo spaziano dal garantire la pi\u00f9 ampia conformit\u00e0 delle sanzioni disciplinari all'interno dell'istituto con lo statuto delle studentesse e degli studenti, assicurando pene con le pi\u00f9 ampie finalit\u00e0 educative atte ad evitare il ripetersi di tali azioni negative; al discutere eventuali ricorsi mossi da studenti e genitori riguardo alle stesse.\nAltro e non meno importante compito \u00e8 l'evidenziare eventuali irregolarit\u00e0 nel regolamento interno d'istituto, e segnalarle all'Ufficio scolastico regionale competente.\nComposizione.\nL'organo di garanzia interno alla scuola \u00e8 istituito e disciplinato dai regolamenti delle singole istituzioni scolastiche, e ne fa parte almeno un rappresentante degli studenti nella scuola secondaria superiore e dei genitori nella scuola media.\nOrgano di garanzia a livello regionale.\nFunzioni.\nLe principali ed uniche funzioni dell'organo sono l'evadere e il verificare le segnalazioni in merito ad illegittimit\u00e0 contenute nei regolamenti d'istituto (funzione complementare degli organi di garanzia interni all'istituto); emettendo poi pareri e considerazioni al riguardo. Al direttore dell'Ufficio scolastico regionale \u00e8 poi concesso agire indipendentemente dalle decisioni dell'organo."}
{"id": "3969738", "revid": "147882", "url": "https://it.wikipedia.org/wiki?curid=3969738", "title": "Ren\u00e9 Vuillermoz", "text": ""}
{"id": "3969744", "revid": "190914", "url": "https://it.wikipedia.org/wiki?curid=3969744", "title": "Servizio militare femminile", "text": "Il servizio militare femminile indica, in alcuni Stati del mondo, la facolt\u00e0 o l'obbligo all'esercizio da parte di un cittadino di sesso femminile di prestare, per un periodo di tempo prestabilito, servizio militare presso le forze armate.\nStoria.\nDurante la seconda guerra mondiale, diversi paesi impiegarono le donne in servizi ausiliari, come gli Stati Uniti (WAVES dell'US Navy) e il Regno Unito (\"Women's Royal Naval Service\"), o addirittura, come l'URSS, anche in combattimento (dopo il precedente della Russia imperiale, in cui molti battaglioni femminili furono formati alla fine della prima guerra mondiale). Anche in et\u00e0 moderna sono esistite diverse donne che hanno prestato servizio negli eserciti e nelle varie marine, talvolta anche come mercenarie (celebre il caso di Catharina Margaretha Linck) spacciandosi per maschi (addirittura diventando ufficiali, come Francesca Scanagatta), in rari casi (soprattutto nella Francia rivoluzionaria) come donne soldato che non nascosero il loro genere (celebre fu il caso di Marie-Th\u00e9r\u00e8se Figueur). Molto pi\u00f9 rari i reparti femminili, tra cui per\u00f2 va annoverato il battaglione femminile della Repubblica senese. In Italia solo nella Repubblica sociale italiana fu creato il Servizio Ausiliario Femminile.\nA partire dagli anni 1970, gli eserciti occidentali hanno cominciato ad ammettere le donne al servizio attivo. Solo alcuni di loro permettono alle donne di ricoprire ruoli di combattimento attivo, tra cui Australia, Nuova Zelanda, Canada, Danimarca, Finlandia, Francia, Italia, Germania, Norvegia, Israele, Serbia, Stati Uniti, Svezia e Svizzera.\nNel mondo.\nIsraele.\nIn Israele il servizio militare femminile \u00e8 obbligatorio e dura 24 mesi (contro i 36 degli uomini), sebbene siano esonerate le donne fortemente osservanti. Si stima che il 34% delle forze armate israeliane sia composto da personale femminile.\nItalia.\nL'impiego delle donne in guerra era previsto solo nel Corpo delle infermiere volontarie della Croce Rossa Italiana, nato nel 1908, e nel Corpo delle infermiere volontarie dell'ACISMOM nato nel 1940, corpi ausiliari delle forze armate. Nell'esercito italiano il 235\u00ba Reggimento fanteria \"Piceno\" \u00e8 il centro addestramento femminile. Durante la seconda guerra mondiale la Repubblica Sociale Italiana istitu\u00ec un \"Corpo femminile volontario\" per i servizi ausiliari delle forze armate (le cui appartenenti erano genericamente chiamate \"ausiliarie\"), comandato dal generale di brigata Piera Gatteschi Fondelli. Nel decreto ministeriale d'istituzione, si metteva in chiaro che l'esistenza dello stesso era limitata unicamente al tempo di guerra. L'equivalente, nel Regno del Sud cobelligerante con gli Alleati, era il CAF, Corpo di Assistenza Femminile, anche questo sciolto alla fine delle ostilit\u00e0. Le appartenenti al corpo erano equiparate al grado di sottotenente e indossavano uniformi militari di produzione inglese.\nNel 1959 nacque poi il Corpo di Polizia femminile, civile ma inserito in un ordinamento militare, allora vigente per la polizia. Diadora Bussani fu la prima donna italiana ad aver presentato la domanda di ammissione all'Accademia navale di Livorno nel 1981. Dopo essere stata esclusa dal bando di concorso per potervi accedere, il tribunale amministrativo regionale ne accolse il ricorso, tuttavia il Consiglio dello Stato ne annull\u00f2 la decisione. La speranza di potersi arruolare nasceva dalle legge n. 66 del 1963 che permetteva l'impiego femminile nei pubblici uffici senza limiti alla carriera, evidentemente escludendo le mansioni militari in quanto si riteneva fosse necessario tener conto delle naturali diversit\u00e0 biologiche fra uomo e donna. Quando la vicenda divenne pubblicamente nota, la United States Navy le concesse simbolicamente l'arruolamento, che le venne conferito il 2 novembre 1982.\nIl servizio militare femminile effettivo, su base volontaria, \u00e8 stato introdotto con la legge delega 20 ottobre 1999, n. 380, attuata poi con un paio di provvedimenti legislativi: il d.lgs. 31 gennaio 2000, n. 24 e il Decreto del Presidente del Consiglio dei Ministri 16 marzo 2000, n. 112. Le norme stabilirono la possibilit\u00e0 di arruolamento delle donne. I primi arruolamenti avvennero nel 2000; ci\u00f2 ha fatto dell'Italia l'ultimo paese membro della Nato a consentire l'ingresso delle donne nelle forze armate. Le donne sono presenti all'interno di tutte le forze armate italiane e nella Guardia di Finanza, e impiegate anche nelle missioni militari italiane all'estero. Nel 2013 una donna, Laura De Benedetti, ha indossato l\u2019uniforme di generale dei carabinieri, ma proveniva dai ranghi della Polizia.\nNel 2019 sono circa 16.000 le donne nelle forze armate italiane.\nSvezia.\nA partire dal 1980 in Svezia le donne possono prestare servizio nelle forze armate. Nel 2002 il governo svedese ha chiesto all'esercito di considerare di rendere obbligatorio il servizio militare per le donne.\nStati Uniti d'America.\nLo United States Army impiega donne nelle proprie forze armate: uno dei primi corpi fu il \"Women's Army Corps\", il ramo femminile dello United States Army. Fu creato come unit\u00e0 ausiliaria, \"Women's Army Auxiliary Corps\", il 15 maggio 1942 dalla \"Public Law\" 554, e successivamente trasformato in stato di servizio attivo nel 1943.\nIl WAC fu sciolto nel 1978 e tutte le unit\u00e0 femminili furono inserite nei reparti maschili.\nDa allora, le donne dell'esercito americano hanno prestato servizio nelle stesse unit\u00e0 degli uomini, sebbene siano state autorizzate a essere in, o vicino a, situazioni di combattimento dal 1994."}
{"id": "3969748", "revid": "124123", "url": "https://it.wikipedia.org/wiki?curid=3969748", "title": "Maksimilian \u0160tejnberg", "text": "Biografia.\n\u0160tejnberg nacque a Vilna in una famiglia di ebrei lituani. Suo padre, Osey \u0160tejnberg, fu un importante ebraista. Nel 1901 si rec\u00f2 a San Pietroburgo per frequentare la facolt\u00e0 di scienze naturali presso la rispettiva Universit\u00e0, laureandosi nel 1906. Nel contempo cominci\u00f2 anche i suoi studi di composizione presso il Conservatorio di San Pietroburgo, studiando armonia con Anatolij Ljadov, contrappunto con Nikolaj Rimskij-Korsakov e strumentazione con Aleksandr Glazunov. Ben presto mostr\u00f2 il suo notevole talento nella composizione, soprattutto grazie all'incoraggiamento del suo mentore Rimskij-Korsakov, diplomandosi nel 1908 con medaglia d'oro e Premio \u00abRubi\u0161tejn\u00bb. Il suo compagno di studi, Igor' Stravinskij, si sent\u00ec scontento dell'apparente predilezione che Rimskij nutriva per \u0160tejnberg. Tuttavia, \u0160tejnberg defin\u00ec Stravinskij uno dei suoi migliori amici quando quest'ultimo acquis\u00ec una grande notoriet\u00e0 in Occidente, un gesto di cui Stravinskij fu fortemente risentito.\nNel 1908 \u0160tejnberg spos\u00f2 la figlia di Rimskij, Nade\u017eda. Nello stesso anno il suocero mor\u00ec, e \u0160tejnberg si occup\u00f2 della revisione e del completamento del monumentale trattato di Rimskij-Korsakov, \"Principi di orchestrazione\", che fu in seguito pubblicato a Parigi. \u0160tejnberg divenne prima docente e poi, nel 1915, professore di Composizione e Orchestrazione presso il Conservatorio di San Pietroburgo, cattedra ricoperta precedentemente dal suocero. Ha ricoperto numerosi altri incarichi presso il medesimo istituto; tra le altre cose, negli anni 1934-1939 fu vicedirettore e nel 1943 fu nominato direttore del Conservatorio di San Pietroburgo e dottore in belle arti, prima di andare in pensione nel 1946. \u0160tejnberg ha svolto un ruolo importante nella vita musicale sovietica come insegnante di compositori tra i quali Dmitrij \u0160ostakovi\u010d, Galina Ustvol'skaja, Jurij \u0160aporin e Nikolaj Borisovi\u010d Obukov. Mor\u00ec a Leningrado nel 1946."}
{"id": "3969749", "revid": "182396", "url": "https://it.wikipedia.org/wiki?curid=3969749", "title": "De lingua latina", "text": ""}
{"id": "3969783", "revid": "767487", "url": "https://it.wikipedia.org/wiki?curid=3969783", "title": "Druivenkoers 2010", "text": "La Druivenkoers 2010, cinquantesima edizione della corsa e valida come evento dell'UCI Europe Tour 2010 categoria 1.1, si svolse il 25 agosto 2010 su un percorso di 198,4\u00a0km. Fu vinta dal belga Bj\u00f6rn Leukemans che termin\u00f2 la gara in 4h34'52\", alla media di 43,308\u00a0km/h.\nPartenza con 179 ciclisti, dei quali 78 portarono a termine il percorso."}
{"id": "3969787", "revid": "287204", "url": "https://it.wikipedia.org/wiki?curid=3969787", "title": "From the Ground Up", "text": "From the Ground Up \u00e8 un EP acustico dei Collective Soul, pubblicato nel 2005. \u00c8 arrivato alla 129\u00aa posizione della Billboard 200."}
{"id": "3969789", "revid": "1924342", "url": "https://it.wikipedia.org/wiki?curid=3969789", "title": "She Doesn't Mind", "text": "She Doesn't Mind \u00e8 un brano del cantante giamaicano Sean Paul, pubblicato come secondo singolo del suo quinto album in studio, \"Tomahawk Technique\". Il brano \u00e8 stato pubblicato su iTunes il 31 ottobre 2011, ma in alcuni Paesi, come il Regno Unito, ha avuto maggior successo il remix a cura di Pitbull pubblicato il 26 marzo 2012."}
{"id": "3969790", "revid": "3831", "url": "https://it.wikipedia.org/wiki?curid=3969790", "title": "Provvedimenti Delegati sulla scuola", "text": ""}
{"id": "3969794", "revid": "1873017", "url": "https://it.wikipedia.org/wiki?curid=3969794", "title": "Ebbets Field", "text": "Ebbets Field fu uno stadio di baseball e football americano ubicato a Brooklyn (New York); \u00e8 particolarmente celebre per aver ospitato le partite casalinghe dei Brooklyn Dodgers sino al 1957, anno in cui la franchigia si trasfer\u00ec a Los Angeles in California.\nStoria.\nInaugurato nel 1913, la sua costruzione fu decisa per ospitare le partite di baseball della squadra dei Brooklyn Dodgers, ma nel corso degli anni accolse anche diverse formazioni professionistiche di football americano che avevano anch'esse base a Brooklyn.\nCon il trasferimento dei Dodgers in California, dovuto anche all'impossibilit\u00e0 di espandere lo stesso Ebbets Field, lo stadio cadde praticamente in disuso tanto che l'amministrazione cittadina decise di demolirlo all'inizio del 1960."}
{"id": "3969804", "revid": "767487", "url": "https://it.wikipedia.org/wiki?curid=3969804", "title": "Piyyut", "text": "Un piyyut o piyut (plur. piyyutim o piyutim, ebraico \u05e4\u05bc\u05d9\u05bc\u05d5\u05bc\u05d8\u05b4\u05d9\u05dd / \u05e4\u05d9\u05d5\u05d8\u05d9\u05dd ,\u05e4\u05bc\u05d9\u05bc\u05d5\u05bc\u05d8\u05b4 / \u05e4\u05d9\u05d5\u05d8 - - dal greco \u03c0\u03bf\u03b9\u03b7\u03c4\u03ae\u03c2 \"poi\u00e9t\u1e17s\" \"poeta\") \u00e8 una poesia liturgica ebraica, usualmente scritta per esser cantata, cantilenata o recitata durante funzioni religiose ebraiche. I \"piyyutim\" sono stati scritti sin dall'epoca del Tempio di Gerusalemme. La maggior parte dei \"piyyutim\" sono in ebraico o aramaico e quasi tutti seguono un qualche tipo di schema poetico, come un acrostico secondo l'alfabeto ebraico o con le iniziali del nome dell'autore.\nMolti \"piyyutim\" sono ben noti a tutti coloro che frequentano regolarmente una sinagoga ed i suoi servizi liturgici. Per esempio, uno dei pi\u00f9 noti potrebbe essere \"Adon Olam\" (\"Signore dell'Universo\"), a volte attribuito (quasi sicuramente per errore) ad Avicebron (XI sec. in Spagna). La sua forma poetica \u00e8 composta da uno schema ritmico ripetuto di tipo breve-lungo-lungo-lungo, ed \u00e8 cos\u00ec amato che spesso viene cantato a conclusione di molti servizi della sinagoga, dopo il rituale notturno con recita della Shem\u00e0 e durante il rituale mattutino di indossamento dei tefillin. Un altro beneamato piyyut \u00e8 \"Yigdal\" (\"Che Dio sia Santificato\"), che si basa sui 13 principi della fede sviluppati da Maimonide.\nImportanti studiosi di piyyut attualmente includono Shulamit Elizur e Joseph Yahalom, entrambi alla Universit\u00e0 Ebraica di Gerusalemme.\nL'autore di piyyutim viene chiamato \"paytan\" o \"payyetan\" (plur. \"paytanim\")."}
{"id": "3969809", "revid": "1442080", "url": "https://it.wikipedia.org/wiki?curid=3969809", "title": "Lippstadt Challenger 1996 - Singolare", "text": "Il tabellone singolare del Lippstadt Challenger 1996, torneo di tennis che faceva parte del circuito ATP Challenger Series nell'ambito dell'ATP Challenger Series 1996, \u00e8 stato vinto da Hendrik Dreekmann (tds n. 3). In finale ha sconfitto Patrik Fredriksson con il punteggio di 6-3, 6-4."}
{"id": "3969815", "revid": "574302", "url": "https://it.wikipedia.org/wiki?curid=3969815", "title": "Saturn Award per i migliori effetti speciali", "text": "Il Saturn Award per i migliori effetti speciali (\"Best Special Effects\") \u00e8 un premio assegnato annualmente nel corso dei Saturn Awards dal 1975 ad oggi.\nVincitori e candidati.\nI vincitori sono indicati in grassetto."}
{"id": "3969816", "revid": "717966", "url": "https://it.wikipedia.org/wiki?curid=3969816", "title": "Piyyutim", "text": ""}
{"id": "3969817", "revid": "717966", "url": "https://it.wikipedia.org/wiki?curid=3969817", "title": "Piyutim", "text": ""}
{"id": "3969820", "revid": "110157", "url": "https://it.wikipedia.org/wiki?curid=3969820", "title": "Faking the Books", "text": "Faking the Books \u00e8 il terzo album in studio del gruppo musicale tedesco Lali Puna, pubblicato nel 2004 da Morr Music."}
{"id": "3969821", "revid": "717966", "url": "https://it.wikipedia.org/wiki?curid=3969821", "title": "Piyut", "text": ""}
{"id": "3969822", "revid": "617865", "url": "https://it.wikipedia.org/wiki?curid=3969822", "title": "Faking the books", "text": ""}
{"id": "3969824", "revid": "363629", "url": "https://it.wikipedia.org/wiki?curid=3969824", "title": "WAVES (United States Navy)", "text": "WAVES (Women Accepted for Volunteer Emergency Service) fu una divisione dell'U.S. Navy composta interamente da donne. Di fatto fu il servizio ausiliario femminile delle forze armate degli Stati Uniti, durante, e dopo, la seconda guerra mondiale.\nStoria.\nNacque nell'agosto 1942 quando Mildred McAfee, presidente del Wellesley College, prest\u00f2 giuramento come tenente generale della \"Naval Reserve\" e Eleanor Roosevelt convinse il Congresso ad autorizzare l'arruolamento delle donne nella U.S. Navy. \nLa parola \"emergenza\" implicava che l'accettazione delle donne era a causa delle circostanze insolite della guerra, e alla fine del conflitto alle donne non sarebbe stato permesso di proseguire nella carriera della Marina; in realt\u00e0 queste proseguirono anche dopo. Furono conosciute con l'acronimo \"Waves\" (in italiano onde).\nSuccessivamente furono create anche la \"United States Coast Guard Women's Reserve\" (SPARS) e la \"United States Marine Corps Women's Reserve\"."}
{"id": "3969829", "revid": "767487", "url": "https://it.wikipedia.org/wiki?curid=3969829", "title": "Kyriakos Paulou", "text": ""}
{"id": "3969831", "revid": "767487", "url": "https://it.wikipedia.org/wiki?curid=3969831", "title": "Home (Collective Soul)", "text": "Home: A Live Concert Recording With The Atlanta Symphony Youth Orchestra \u00e8 il primo album live della band statunitense Collective Soul. Oltre al concerto della band realizzato con un'orchestra sinfonica contiene una traccia inedita (\"Burn\") e il video ufficiale di \"How Do You Love?\"."}
{"id": "3969832", "revid": "767487", "url": "https://it.wikipedia.org/wiki?curid=3969832", "title": "Mocht\u00edn", "text": "Mocht\u00edn \u00e8 un comune della Repubblica Ceca facente parte del distretto di Klatovy, nella regione di Plze\u0148."}
{"id": "3969834", "revid": "767487", "url": "https://it.wikipedia.org/wiki?curid=3969834", "title": "Druivenkoers 2009", "text": "La Druivenkoers 2009, quarantanovesima edizione della corsa e valida come evento dell'UCI Europe Tour 2009 categoria 1.1, si svolse il 26 agosto 2009 su un percorso di 198,3\u00a0km. Fu vinta dal lettone Aleksejs Saramotins che termin\u00f2 la gara in 4h39'06\", alla media di 42,641\u00a0km/h.\nAl traguardo 59 ciclisti portarono a termine il percorso."}
{"id": "3969835", "revid": "287204", "url": "https://it.wikipedia.org/wiki?curid=3969835", "title": "Mochtin", "text": ""}
{"id": "3969839", "revid": "110157", "url": "https://it.wikipedia.org/wiki?curid=3969839", "title": "Our Inventions", "text": "Our Inventions \u00e8 il quarto album del gruppo musicale tedesco Lali Puna, pubblicato nel 2010 da Morr Music."}
{"id": "3969842", "revid": "438678", "url": "https://it.wikipedia.org/wiki?curid=3969842", "title": "PSI-PSDI", "text": ""}
{"id": "3969843", "revid": "1543377", "url": "https://it.wikipedia.org/wiki?curid=3969843", "title": "Princess Resurrection", "text": " \u00e8 una serie manga di Yasunori Mitsunaga, serializzato mensilmente sulla rivista Monthly Sh\u014dnen Sirius e pubblicato dalla K\u014ddansha. Una serie televisiva anime di ventisei episodi \u00e8 stata prodotta dallo studio Madhouse e trasmesso da TBS nel 2007. Una serie di OAV \u00e8 stata invece realizzata dalla Tatsunoko Production a partire dal 2010.\nTrama.\nHiro Hiyorimi \u00e8 un ragazzo appena trasferitosi nella citt\u00e0 di Sasanaki per incontrare sua sorella. Tuttavia mentre cammina a bordo strada, viene investito da un'automobile (nell'anime viene schiacciato da travi di costruzione). In punto di morte, Hiro viene visto da una giovane donna vestita da Gothic Lolita. La ragazza riesce a resuscitarlo, facendolo risvegliare nella camera mortuaria. Confuso per quanto accaduto, Hiro incontra nuovamente la sua salvatrice, quando questa interviene per salvarlo dall'attacco di alcuni licantropi. La ragazza si riferisce ad Hiro, chiamandolo \"suo schiavo\" e presentandosi come \"Hime\" (in giapponese \"Principessa\") spiegandogli di essere membro della famiglia reale del Reame dei Mostri.\nTutti i membri della famiglia reale sono dotati del potere di trasformare un corpo morto in un guerriero immortale che servir\u00e0 loro e li protegger\u00e0; questo significa che un uomo in punto di morte che beve il suo sangue (o al quale lei d\u00e0 la fiamma dell'immortalit\u00e0 nell'anime) diventa semi-immortale; proprio cos\u00ec infatti Hiro \u00e8 tornato alla vita. Hiro quindi non pu\u00f2 essere ucciso in alcun modo, neppure se viene decapitato. Tuttavia morir\u00e0 se non beve il sangue di Hime per qualche giorno.\nHiro \u00e8 quindi lo schiavo guerriero semi-immortale di Hime, bench\u00e9 lei stessa non sia affatto immortale (ed \u00e8 infatti questo il motivo per cui Hime ha bisogno di guerrieri che la proteggano). La storia segue poi Hiro ed i suoi combattimenti per difendere Hime, bersaglio continuo degli infernali assassini inviati per ucciderla dai suoi fratelli che competono con lei per ottenere il Trono del Regno dei Mostri.\nMedia.\nManga.\nIl manga \u00e8 stato scritto da Yasunori Mitsunaga e serializzato dal luglio 2005 all'aprile 2013 sulla rivista \"Monthly Sh\u014dnen Sirius\" edita da K\u014ddansha. In seguito i vari capitoli sono stati raccolti in venti volumi \"tank\u014dbon\" pubblicati tra il 21 gennaio 2006 e il 9 aprile 2013.\nIn Italia \u00e8 stato pubblicato da Star Comics dal 10 dicembre 2008 nella collana \"Point Break\", interrompendosi al 10 giugno 2009 al settimo numero senza pi\u00f9 continuare la sua pubblicazione.\nAnime.\nUn adattamento anime diretto da Masayuki Sakoi \u00e8 stato prodotto dallo studio d'animazione Madhouse e trasmesso su TBS e altre reti dal 13 aprile al 28 settembre 2007 per un totale di ventisei episodi. Rispetto al manga, la versione animata risulta essere meno violenta e pi\u00f9 contenuta.\nIn seguito \u00e8 stata prodotta anche una miniserie OAV questa volta diretta da Keiichiro Kawaguchi, prodotta dallo studio Tatsunoko Production e pubblicata per il solo mercato home video dal 9 dicembre 2010 al 7 ottobre 2011 per un totale di tre episodi.\nAccoglienza.\nJason Thompson nell'appendice online \"\", descrive la trama della serie come \"divertente e frenetica\", con scene d'azione \"fantasiose\". Ha anche apprezzato i riferimenti del manga ai \"mostri dei film classici\"."}
{"id": "3969845", "revid": "1305772", "url": "https://it.wikipedia.org/wiki?curid=3969845", "title": "Mokrosuky", "text": "Mokrosuky \u00e8 un comune della Repubblica Ceca facente parte del distretto di Klatovy, nella regione di Plze\u0148."}
{"id": "3969850", "revid": "729019", "url": "https://it.wikipedia.org/wiki?curid=3969850", "title": "Armaguerra Mod. 39", "text": "Il Fucile Armaguerra Modello 1939 \u00e8 un fucile semiautomatico progettato e prodotto in Italia.\nGenesi e sviluppo.\nL'arma fu progettata da Francesco Nasturzio e da Gino Revelli, figlio del geniale Abiel Bethel Revelli. Fu testata positivamente dal Regio Esercito nel 1939, che lo prefer\u00ec, nella gara indetta per la fornitura di un fucile semiautomatico, allo Scotti Mod. X ed al Breda Mod. 1935 PG e ne ordin\u00f2 10.000 pezzi alla Societ\u00e0 Anonima Revelli Manifattura Armiguerra di Genova. Il fucile trasse il nome dal codice telegrafico della ditta, Armaguerra appunto. Nel 1938 l'esercito aveva stabilito il passaggio dal calibro 6,5 \u00d7 52 mm al 7,35 x 51 mm Carcano, dotato di maggiore capacit\u00e0 lesiva. In questo calibro vennero quindi acquisiti il Carcano Mod. 38 ed appunto l'Armaguerra Mod.39. Con l'ingresso dell'Italia nella seconda guerra mondiale, essendo ancora lontani dalla completa conversione al nuovo calibro, la produzione si interruppe probabilmente a 2.000 pezzi, nel timore che il doppio munizionamento creasse confusione nell'approvvigionamento. La conversione del Mod. 39 al vecchio calibro 6,5 \u00d7 52 mm richiese una parziale riprogettazione, a causa della maggiore pressione sviluppata da questa munizione (3.000 atm rispetto alle 2.500 della cartuccia 7,35 x 51 mm Carcano). Entr\u00f2 in produzione a ridosso del 1943, quando il precipitare degli eventi bellici ne limit\u00f2 la tiratura a poche centinaia di unit\u00e0.\nDescrizione.\nL'arma, con tiro semiautomatico, funzionava a corto rinculo della canna, con sistema di blocco oscillante: la canna e l'otturatore rinculavano insieme per circa 10 mm; poi l'otturatore continuava la sua corsa retrograda espellendo il bossolo. L'alimentazione avveniva inserendo dall'alto la lastrina da 6 colpi (comune al Mod.91/38), che fuoriusciva per gravit\u00e0 quando l'otturatore inseriva l'ultima cartuccia. Una particolarit\u00e0 dell'arma era l'assenza di manetta di armamento: per armare l'otturatore si doveva agire sulla maglietta anteriore della cinghia, che comunque non arretrava allo sparo. Anteriormente al ponticello era presente la leva di sgancio dell'otturatore, che rimaneva in apertura dopo l'ultimo colpo. La tacca di mira era tarata a 300 metri. Poteva montare sia la sciabola-baionetta Mod. 1891 che la baionetta Mod. 1938."}
{"id": "3969853", "revid": "110157", "url": "https://it.wikipedia.org/wiki?curid=3969853", "title": "Mysl\u00edv", "text": "Mysl\u00edv \u00e8 un comune della Repubblica Ceca facente parte del distretto di Klatovy, nella regione di Plze\u0148."}
{"id": "3969854", "revid": "204376", "url": "https://it.wikipedia.org/wiki?curid=3969854", "title": "Zizit", "text": ""}
{"id": "3969855", "revid": "287204", "url": "https://it.wikipedia.org/wiki?curid=3969855", "title": "Mysliv", "text": ""}
{"id": "3969856", "revid": "339392", "url": "https://it.wikipedia.org/wiki?curid=3969856", "title": "Gino Revelli", "text": ""}
{"id": "3969859", "revid": "124761180", "url": "https://it.wikipedia.org/wiki?curid=3969859", "title": "Anthyllis barba-jovis", "text": "La Barba di Giove (\"Anthyllis barba-jovis\") \u00e8 una pianta perenne appartenente alla famiglia delle Fabaceae.\nDescrizione.\nTra le molte specie Anthyllis, la Barba di Giove \u00e8 una delle poche a svilupparsi come arbusto; \u00e8 una pianta perenne, non spinosa con rami fortemente legnosi; \u00e8 caratterizzata da fusti eretti e resiste a temperature anche sotto lo zero, anche se fiorisce solo quando il clima \u00e8 mite e riceve luce diretta dal sole.\nLe foglie presentano rachide setoso con peli bianchi molto corti che gli danno una resistenza contro il vento; la parte dorsale \u00e8 verde sabbia, mentre quella ventrale ha una coloraziona argentea.\nI fiori di color bianco crema, sono ermafroditi e sono raggruppati all'estremit\u00e0 dei rami. La fioritura avviene a partire dagli inizi di aprile, fino a giugno e l'impollinazione avviene attraverso la mediazione degli insetti.\nIl frutto \u00e8 un piccolo legume con un solo seme al suo interno.\nDistribuzione e habitat.\nLa \"Anthyllis barba-jovis\" \u00e8 distribuita nelle zone costiere in prossimit\u00e0 di rupi marittime nella terra arida, con altitudine da 0 a 300 metri. \u00c8 presente soprattutto nella parte occidentale del mar Mediterraneo.\nIn Italia, anche se specie rara, si trova sparsa lungo tutto il litorale tirrenico, in Sicilia, Sardegna . Pi\u00f9 rada in Puglia e rarissima in altre localit\u00e0 adriatiche.\nUsi.\n\u00c8 considerata principalmente una pianta da giardinaggio senza particolari propriet\u00e0; in passato veniva usata come cicatrizzante sulle ferite."}
{"id": "3969860", "revid": "767487", "url": "https://it.wikipedia.org/wiki?curid=3969860", "title": "Myslovice", "text": "Myslovice \u00e8 un comune della Repubblica Ceca facente parte del distretto di Klatovy, nella regione di Plze\u0148."}
{"id": "3969862", "revid": "120583688", "url": "https://it.wikipedia.org/wiki?curid=3969862", "title": "Lucigenina", "text": "La lucigenina (bis-\"N\"-metilacridinio nitrato) \u00e8 un composto aromatico classificabile come un composto di ammonio quaternario, un'acridina e un viologeno.\n\u00c8 usato per le sue propriet\u00e0 di chemiluminescenza, come marcatore dell'anione superossido in biologia e come molecola \"legante\" nel SERS."}
{"id": "3969863", "revid": "300067", "url": "https://it.wikipedia.org/wiki?curid=3969863", "title": "Evangelos Mantzaris", "text": ""}
{"id": "3969864", "revid": "110157", "url": "https://it.wikipedia.org/wiki?curid=3969864", "title": "Nehodiv", "text": "Nehodiv \u00e8 un comune della Repubblica Ceca facente parte del distretto di Klatovy, nella regione di Plze\u0148."}
{"id": "3969868", "revid": "1149807", "url": "https://it.wikipedia.org/wiki?curid=3969868", "title": "Nendoroid", "text": " \u00e8 una linea di action figure di piccole dimensioni prodotte dalla Good Smile Company, e lanciate sul mercato nel 2006. I Nendoroid sono generalmente piccole riproduzioni di personaggi di anime o manga e sono comunemente utilizzati come pezzi da collezione. Sono all'incirca di dieci centimetri di altezza e generalmente mostrano il personaggio in versione chibi o Super Deformed, con la testa molto grossa e sproporzionata rispetto al corpo. I volti e le parti del corpo sono movibili ed intercambiabili, dando ai personaggi una gamma di espressioni e posture diverse. \"Nendo\" \u00e8 la parola giapponese per indicare argilla o plastilina.\nI Nendoroid sono stati realizzati principalmente sulla base di popolari anime e manga come \"\", \"Lucky Star\", \"Death Note\", \"K-On!\", \"La malinconia di Haruhi Suzumiya\", \"Fate/stay night\", \"Black Rock Shooter\", \"Ano Hi Mita Hana no Namae o Bokutachi wa Mada Shiranai\", oltre che sui personaggi del software musicale Vocaloid o su quelli di videogiochi come \"Touhou Project\". Raramente sono stati realizzati Nendoroid basati su personaggi reali, con le ClariS ed il pilota Kamui Kobayashi in rappresentanza di queste eccezioni.\nIl 23 febbraio 2012 \u00e8 stato pubblicato in Giappone il videogioco per PlayStation Portable, ispirato alla linea di action figure. \"\" \u00e8 invece un videogioco musicale per Nintendo 3DS basato sul personaggio di \"Vocaloid\", Hatsune Miku, in cui l'aspetto della protagonista \u00e8 ispirato a quello dei Nendoroid."}
{"id": "3969871", "revid": "466539", "url": "https://it.wikipedia.org/wiki?curid=3969871", "title": "Hristo \u0160opov", "text": "Biografia.\nSuo padre, Naum \u0160opov, \u00e8 un noto attore. Hristo ha fatto il suo debutto in Bulgaria nel 1981 in \"Di\u0161aj, \u010dove\u010de!\". \u00c8 noto in patria per i ruoli di Ivan in \"V\u010dera\" (1988) e \"Sledvaj me\" (2003) e all'estero per la sua interpretazione di Ponzio Pilato nel film di Mel Gibson \"La passione di Cristo\" e di Rainaldo di Dassel in \"Barbarossa\". Dal 2004 ha partecipato a numerose produzioni italiane, tra le quali la miniserie \"L'inchiesta\", remake dell'omonimo film di Damiano Damiani, nella quale ha interpretato il ruolo di Ponzio Pilato, che aveva gi\u00e0 ricoperto nel film \"La passione di Cristo\" di Mel Gibson."}
{"id": "3969877", "revid": "110157", "url": "https://it.wikipedia.org/wiki?curid=3969877", "title": "Nezamyslice (Plze\u0148)", "text": "Nezamyslice \u00e8 un comune della Repubblica Ceca facente parte del distretto di Klatovy, nella regione di Plze\u0148."}
{"id": "3969885", "revid": "287204", "url": "https://it.wikipedia.org/wiki?curid=3969885", "title": "Nezdice na \u0160umav\u011b", "text": "Nezdice na \u0160umav\u011b \u00e8 un comune della Repubblica Ceca facente parte del distretto di Klatovy, nella regione di Plze\u0148."}
{"id": "3969887", "revid": "686936", "url": "https://it.wikipedia.org/wiki?curid=3969887", "title": "Adrian Clayborn", "text": "Carriera.\nTampa Bay Buccaneers.\nDopo aver giocato dal 2006 al 2010 al college con gli Iowa Hawkeyes, Clayborn fu scelto come ventesimo assoluto nel corso del primo giro del Draft NFL 2011 dai Tampa Bay Buccaneers. I Bucs divennero la prima franchigia a firmare la loro scelta del primo giro, accordandosi con Clayborn per un contratto quadriennale. Questi mise a segno il suo primo sack nella settimana 3 della stagione regolare 2011 contro gli Atlanta Falcons. Tale sack su Matt Ryan caus\u00f2 anche un fumble che fu recuperato dal compagno di squadra Michael Bennett. Al termine della sua stagione da rookie, Clayborn chiuse con 42 tackle, 7,5 sack e 3 fumble forzati.\nNella sua seconda stagione, Clayborn part\u00ec come titolare nelle prime 3 partite prima di infortunarsi e perdere tutto il resto dell'annata. Torn\u00f2 a mettere a segno un sack nella settimana 2 della stagione 2013 contro i New Orleans Saints.\nIl 12 settembre 2014, i Buccaneers inserirono Clayborn in lista infortunati in seguito ad un infortunio al bicipite che lo costrinse a chiudere la stagione dopo solo una partita giocata.\nAtlanta Falcons.\nIl 12 marzo 2015, Clayborn firm\u00f2 un contratto annuale del valore di 3 milioni di dollari con gli Atlanta Falcons.\nDopo avere messo a segno complessivamente 7,5 sack nelle prime due stagioni con i Falcons, il 12 novembre 2017 Clayborn ne fece un record di franchigia di 6 nella vittoria esterna sui Dallas Cowboys in cui forz\u00f2 anche 2 fumble, venendo premiato come miglior difensore della NFC della settimana. Quei sei sack furono pareggiarono la seconda prestazione di tutti i tempi condivisa da Derrick Thomas, Osi Umenyiora e Fred Dean.\nNew England Patriots.\nIl 16 marzo 2018, Clayborn firm\u00f2 un contratto biennale del valore di 12 milioni di dollari con i New England Patriots. Alla fine della stagione vinse il Super Bowl LIII battendo i Los Angeles Rams per 13-3.\nAtlanta Falcons.\nIl 9 aprile 2019 Clayborn firm\u00f2 un contratto di un anno per fare ritorno ai Falcons. La sua stagione si concluse con 18 placcaggi e 4 sack.\nCleveland Browns.\nIl 9 aprile 2020 Clayborn firm\u00f2 un contratto biennale con i Cleveland Browns."}
{"id": "3969888", "revid": "287204", "url": "https://it.wikipedia.org/wiki?curid=3969888", "title": "Nezdice na Sumave", "text": ""}
{"id": "3969891", "revid": "767487", "url": "https://it.wikipedia.org/wiki?curid=3969891", "title": "The Artist's Dream", "text": "The Artist's Dream \u00e8 un cortometraggio d'animazione con live-action di John Randolph Bray distribuito nelle sale statunitensi per la prima volta il 12 giugno 1913. Il film \u00e8 conosciuto anche come The Dachshund and the Sausage.\nTrama.\nUn cane bassotto disegnato da un pittore (impersonato dallo stesso Bray) prende vita di nascosto e mangia un piatto di salsicce ogni volta che il pittore esce dalla stanza il quale ignaro ogni volta che rientra gli ridisegna di nuovo le salsicce e il cane ne mangia fino a scoppiare come un palloncino, alla fine si scopre che il pittore/disegnatore stava dormendo e sognando.\nCaratteristiche.\nQuesto fu il film d'esordio di Bray, prodotto dalla Path\u00e9.\nLa Path\u00e8 insieme a Bray annunciarono che \"il film era stato prodotto nel 1910 ma distribuito solo nel 1913\", gli esperti non trovano plausibile la cosa e anzi credono che fu una mossa della Path\u00e8 per battere il primato di Winsor McCay con i suoi Litlle Nemo e How a Mosquito Operates che curiosamente ha lo stesso finale di questo film.\nQuesto film va menzionato per essere stato il primo film a usare il rodovetro e la tecnica dello sfondo fisso riutilizzabile.\nNel film recitano Bray e sua moglie Margaret Bray in carne e ossa.\nDistribuzione.\nIl cortometraggio fu distribuito negli USA nel 1913 dalla General Film Company e ridistribuito dalla Cartoons On Film nel 2009 in DVD a livello mondiale."}
{"id": "3969892", "revid": "124873497", "url": "https://it.wikipedia.org/wiki?curid=3969892", "title": "Video Emme", "text": "Video M Italia \u00e8 un'emittente televisiva a carattere regionale, che trasmette da Martina Franca, in Valle d\u2019Itria\nStoria.\nL'emittente pugliese nasce nel 1984, nella citt\u00e0 di Brindisi per voglia di Rocco Monaco operando le sue trasmissioni sull'ambito locale. Dopo cinque anni, esattamente nel 1989 Video Emme viene acquisita da Antonio Quaggese ex editore di TeleMessapia, trasferendo la sede a Bari. Successivamente si affilia al circuito Cinquestelle, questo si deve a Filippo Donvito all'epoca direttore dell'emittente, coprendo l'area di copertura le province di Bari, Brindisi, Foggia. Nel 1992, il Ministero delle Telecomunicazioni concede a Video Emme, la licenza di operare. Ai programmi generalisti, viene affiancato un tg locale con tre edizioni quotidiane diretto da Antonio Mazzicone.\nIl palinsesto dell'emittente pugliese comprendeva:\nNel 2000 Video Emme ha una nuova sede all'interno del parco commerciale \"Il Baricentro di Casamassima\", in provincia di Bari. Durante gli anni, diventa il relay in Puglia e Basilicata per il circuito 7 Gold. Nel 2004, la struttura Video Emme venne acquisita dal gruppo 7 Gold cambiando denominazione in 7 Gold Puglia.\nNel 2014 viene attivata sul digitale terrestre Video M Italia.\nLa TV \u00e8 ora visibile in Puglia sul canale 810, presente nel Mux Intesa Puglia (CH24) e trasmette da Martina Franca (TA), il direttore continua ad essere Rocco Monaco e vengono prodotti servizi da tutta la Valle d\u2019Itria.\nIl palinsesto comprende:\nInoltre, la TV Martinese trasmette numerosi eventi e conferenze in diretta televisiva e Facebook. \nRimane evidente l'impronta politica e di denuncia sociale ma il canale \u00e8 aperto anche ad eventi di rilievo, come celebrazioni religiose, feste nonch\u00e9 speciali su attivit\u00e0 del territorio.\nDal 1\u00ba ottobre 2020 Video M Italia \u00e8 disponibile in tutta Italia sulla piattaforma online Hybrid Broadcast Broadband TV, integrata nelle nuove Smart TV sul canale 244 Babel TV . A seguito di problematica di carattere burocratico dell\u2019emittente host da novembre 2020 le trasmissioni in HBBTV sono state disattivate e riattivate a marzo 2021 sul canale LA 9, LCN 169 del digitale terrestre in risoluzione 720p. \nNel 2021 il direttore Rocco Monaco porta avanti, insieme alla REA (Radiotelevisioni Europee Associate ) una campagna contro la disuguaglianza di fondi concessi dallo stato tra le piccole e le grandi TV, riuscendo ad ottenere l\u2019appoggio di alcuni politici di centro destra"}
{"id": "3969896", "revid": "103703", "url": "https://it.wikipedia.org/wiki?curid=3969896", "title": "Francesco d'Esquivel", "text": ""}
{"id": "3969897", "revid": "103703", "url": "https://it.wikipedia.org/wiki?curid=3969897", "title": "Francisco d'Esquivel", "text": ""}
{"id": "3969899", "revid": "103703", "url": "https://it.wikipedia.org/wiki?curid=3969899", "title": "Francisco de Esquivel", "text": ""}
{"id": "3969900", "revid": "1924342", "url": "https://it.wikipedia.org/wiki?curid=3969900", "title": "Slow Club", "text": "Gli Slow Club sono un duo musicale formatosi a Sheffield nel 2006. Il gruppo \u00e8 composto da Charles Watson (voce, chitarra) e Rebecca Taylor (voce, chitarra, percussioni).\nIl duo ha pubblicato due singoli nel 2007, \"Slow Club\" e \"Me and You\", entrambi con la Moshi Moshi Records. Il 1\u00ba settembre 2008 \u00e8 uscito il loro primo extended play, \"Let's Fall Back in Love\", mentre nel dicembre 2008 pubblicano il singolo \"Christmas TV\".\nIl loro primo album, \"Yeah So\", \u00e8 stato prodotto da Mike Timm agli Axis Studio a Sheffield ed \u00e8 stato pubblicato nel luglio del 2009.\nIl secondo album, \" Paradise\", \u00e8 uscito il 12 settembre 2011."}
{"id": "3969902", "revid": "1305772", "url": "https://it.wikipedia.org/wiki?curid=3969902", "title": "Nendoroid Generation", "text": " \u00e8 un videogioco di ruolo sviluppato dalla Bandai Namco Games, Good Smile Company e Banpresto e pubblicato in Giappone dalla Bandai Namco Games per PlayStation Portable 23 febbraio 2012 ed ispirato alla linea di action figure Nendoroid. Il videogioco vede protagonisti versioni nendoroid versions di personaggi tratti dagli anime \"Steins;Gate\", \"Touhou Project\", \"Black Rock Shooter\", \"Haruhi Suzumiya\", \"Mah\u014d sh\u014djo Lyrical Nanoha\", \"Zero no Tsukaima\", \"Dog Days\" e \"Fate/stay night\", oltre che della mascotte della Good Smile Company, Gumako."}
{"id": "3969907", "revid": "219355", "url": "https://it.wikipedia.org/wiki?curid=3969907", "title": "SERS", "text": ""}
{"id": "3969908", "revid": "125727588", "url": "https://it.wikipedia.org/wiki?curid=3969908", "title": "Fran\u00e7ois Cluzet", "text": "Biografia.\nNato a Parigi da una coppia benestante, soffr\u00ec per il divorzio dei genitori e inizi\u00f2 presto ad interessarsi alla recitazione.\nGi\u00e0 nel 1976 calcava le scene teatrali mentre il primo ruolo cinematografico arriv\u00f2 nel 1979. L'anno successivo venne chiamato da Claude Chabrol che gli offr\u00ec il ruolo di protagonista per \"Le cheval d'orgueil\" cui seguono numerosi altri ruoli sia da protagonista che non; lavor\u00f2 con i migliori cineasti francesi come Bertrand Tavernier, Claire Denis, Bertrand Blier, Robert Enrico e molti altri. Torn\u00f2 poi a lavorare con Claude Chabrol in ben due film. Venne chiamato spesso anche per lavori televisivi mentre il lavoro a teatro diventava sempre meno frequente.\nNegli anni novanta inizi\u00f2 anche a lavorare in produzioni internazionali quali \"Pr\u00eat-\u00e0-Porter\" di Robert Altman e \"French Kiss\" di Lawrence Kasdan, per poi tornare in patria dove lavor\u00f2 sia in commedie che in drammi.\nLa sua carriera and\u00f2 a gonfie vele e ottenne un grande successo grazie a film quali \"Hotel cinque stelle\" e \"Non dirlo a nessuno\" per il quale ricevette il Premio C\u00e9sar per il migliore attore. Un altro grande successo sia di critica che di pubblico fu \"Quasi amici - Intouchables\" (2011), migliore incasso di sempre in Francia e campione di incassi in diversi paesi. Nello stesso anno prest\u00f2 la sua voce al prefetto Maynoff nel film \"Un mostro a Parigi\" (nell'edizione italiana il personaggio viene doppiato da Maurizio Mattioli).\nSposato dal 2011 con Narjiss Slaoui-Falcoz, da cui ha avuto una figlia, Blanche, in precedenza era stato legato alle attrici Marie Trintignant, dalla quale ha avuto il figlio Paul, e Val\u00e9rie Bonneton, dalla quale sono nati due figli, Joseph e Marguerite.\nDoppiatori italiani.\nNelle versioni in italiano dei suoi film, Fran\u00e7ois Cluzet \u00e8 stato doppiato da:\nDa doppiatore \u00e8 sostituito da:"}
{"id": "3969910", "revid": "76963", "url": "https://it.wikipedia.org/wiki?curid=3969910", "title": "Fess Parker", "text": "\u00c8 noto principalmente per due interpretazioni sul piccolo schermo, una nel ruolo di Davy Crockett nella serie televisiva \"Disneyland\" (1955-1956), e l'altra nei panni di Daniel Boone nella serie televisiva omonima, di cui gir\u00f2 165 episodi dal 1964 al 1970. "}
{"id": "3969911", "revid": "46936", "url": "https://it.wikipedia.org/wiki?curid=3969911", "title": "Qualificazioni alla Coppa dei Caraibi 1993", "text": "Sono elencate di seguito le date e i risultati per le qualificazioni alla Coppa dei Caraibi 1993.\nFormula.\n22 membri CFU: 8 posti disponibili per la fase finale. La (come paese ospitante) e (come campione in carica) sono qualificati direttamente.\nRimangono 20 squadre per 6 posti disponibili per la fase finale: si suddividono in sei gruppi di qualificazione (due gruppi composti da quattro squadre e quattro gruppi composti da tre squadre).\nOgni squadra gioca partite di sola andata: la prima classificata di ogni gruppo si qualifica alla fase finale.\nGruppo 1.\n qualificata alla fase finale. qualificata alla fase finale al posto del per ragioni ignote.\nGruppo 2.\n qualificata alla fase finale.\nGruppo 3.\n si qualific\u00f2 dopo i ritiri di e , ma venne poi sostituito da per ragioni ignote.\nGruppo 4.\n qualificata alla fase finale.\nGruppo 5.\n qualificata alla fase finale.\nGruppo 6.\n qualificata alla fase finale."}
{"id": "3969916", "revid": "219355", "url": "https://it.wikipedia.org/wiki?curid=3969916", "title": "Bis-N-metilacridinio nitrato", "text": ""}
{"id": "3969917", "revid": "633110", "url": "https://it.wikipedia.org/wiki?curid=3969917", "title": "Armaguerra OG-43", "text": "Il mitra OG-43 e la sua versione successiva, l'OG-44, sono mitra realizzati nella Repubblica di Sal\u00f2, rimasti a livello di prototipi.\nGenesi e sviluppo.\nL'OG-43, progettata da Giovanni Oliani dello stabilimento di Cremona della Societ\u00e0 Anonima Revelli Manifattura Armiguerra, era un'avanzata arma automatica d'assalto, a corto raggio, ispirata alla massima economicit\u00e0 di produzione ed alla massima occultabilit\u00e0. Fa parte di una famiglia di armi prodotte in situazione di emergenza nella Repubblica Sociale Italiana, formata dai mitra TZ-45, FNAB-43 e Isotta Fraschini. La versione successiva, la OG-44 invece aveva una conformazione pi\u00f9 tradizionale. Il Ministero della Guerra della RSI ne approv\u00f2 la costruzione, che per\u00f2 non fu mai avviata per il precipitare degli eventi.\nDescrizione.\nL'OG-43 presentavano una linea molto moderna rispetto ai modelli coevi. Realizzata in lamiera stampata, il caricatore ed il portacaricatore fungevano anche da impugnatura. L'otturatore a forma di L scorreva, con la molla di recupero, in un cilindro sopra la canna; questo diminuiva l'impennamento della canna durante le raffiche. La manetta d'armamento scorreva superiormente al castello lungo il cilindro portamolla. Il calcio a stampella ed il calciolo erano ribaltabili inferiormente in avanti. Davanti al ponticello del grilletto, sotto al copricanna forato, era posizionata un'impugnatura in legno reclinabile anteriormente. L'arma adottava gli stessi caricatori bifilari da 10, 20, 30 e 40 colpi del Beretta MAB 38. Il funzionamento era a corto rinculo a massa battente e sparava con otturatore aperto in modalit\u00e0 semiautomatica e automatica. Le mire erano fisse, con alzo posteriore graduato per 100 e 200 metri.\nOG-44.\nLa versione OG-44 aveva una linea pi\u00f9 tradizionale. Adottava una calciatura in legno incernierato alla tradizionale impugnatura a pistola, posizionata posteriormente al grilletto ed al portacaricatore. Il peso era leggermente superiore a quello dell'OG-43, cos\u00ec come la lunghezza totale che sale a 787\u00a0mm."}
{"id": "3969922", "revid": "6923", "url": "https://it.wikipedia.org/wiki?curid=3969922", "title": "Elettrotreno ETR 490", "text": ""}
{"id": "3969925", "revid": "2035288", "url": "https://it.wikipedia.org/wiki?curid=3969925", "title": "Right by My Side", "text": "Right By My Side \u00e8 una canzone della cantautrice statunitense Nicki Minaj, estratta come secondo singolo dal suo secondo album in studio,\" \" . Il brano figura la collaborazione del cantante R&amp;B Chris Brown. \"Right By My Side\" \u00e8 stata scritta da Nicki Minaj, Ester Dean e Safaree Samuels, mentre \u00e8 stata prodotta da Andrew \u201cPop\u201d Wansel, Oak, JProof, e Flip. Il 20 marzo 2012 Nicki twitt\u00f2 il link della canzone, mentre il 27 marzo fu pubblicata la canzone come vero e proprio secondo singolo per le radio Americane.\n\"Right By My Side\" \u00e8 stata ben accolta dai critici musicali. Nicki ha cantato la canzone dal vivo durante la sua apparizione a sorpresa al lancio del Nokia Lumia 900 a Times Square. Nicki conferm\u00f2 su Twitter che la canzone sarebbe stata accompagnata da un video.\nProduzione e composizione.\nLa canzone \u00e8 stata leakkata il 20 marzo 2012, dopo che Nicki Minaj scrisse su twitter \"LISTEN !!! #RightByMySide ft. Chris Brown\" e pubblic\u00f2 la canzone sul suo sito web. In un'intervista con Ryan Seacrest, Nicki disse della canzone: \u201cVerso la fine dell'album volevo qualcosa di pi\u00f9 melodico da poter dare alla radio urbana che potesse stare ugualmente bene anche alla radio pop. Sono stata 3 mesi vicino al computer e poi ho detto, \u2018Sai cosa? Questo suona come un brano R&amp;B classico' e non potevo sentire sulla canzone nessuno tranne che Chris Brown. Quindi sono andata da Ester Dean a le ho chiesto, \u2018Potesti scrivere qualcosa per Chris Brown?', perch\u00e9 lei \u00e8 fenomenale allo scrivere, e specialmente per la sua voce. Me la mand\u00f2 e me ne innamorai subito, (quindi) cominciai a scrivere la mia parte rap, perch\u00e9 rappo e canto nella canzone, e quando la cantammo insieme e la facemmo sentire alla gente, tutti erano del tipo \u2018Questa \u00e8 una hit, pubblicala il prima possibile!!'\u201d\nCritica.\n\"Right By My Side\" ha ricevuto prevalentemente critiche positive dai critici, che si sono complimentati per l'atmosfera di divertimento della canzone, mentre altri l'hanno criticata perch\u00e9 \"troppo generica\". Andrew Hampp di Billboard ha detto che la canzone suonava come \"No Air\" di Jordin Sparks, ma si \u00e8 complimentato per essersi tenuta distante dalla canzone. Jesal Padania di \"Rap Reviews\" ha criticato la canzone come \u201cdebole\u201d ed ha commentato sulla sua scelta come singolo, dicendo \u201cPenso abbiano scelto la potenza pi\u00f9 che la qualit\u00e0\u201d. Andrew Martin di Prefix Magazine ha detto che nella canzone c'\u00e8 poco rap e l'ha chiamata \u201cun'altra ballata CalmaComeL'Inferno\u201d. In un altro articolo, Justin Ray di Billboard diede una critica positiva alla canzone, elogiando la parte di Chris Brown.\nVideo musicale.\nNicki ha iniziato a filmare il video il 28 aprile 2012 ed ha finito il giorno dopo, alle 6:30 circa. \u00c8 stato diretto da Benny Boom. Quando un fan le chiese quale fosse il video pi\u00f9 bello girato nella sua carriera lei rispose: \u2018\u201cRight By My Side\u201d di sicuro'. \u00c8 stato mostrato in anteprima il 16 maggio alle 18:56 su BET, FUSE, MTV Jams, MTV Hits, e MTVu. \u00c8 stato poi caricato sull'account VEVO della cantante alle 19:00. Nel video appare il rapper Nas, nel ruolo di interesse amoroso di Nicki. Anche Chris Brown appare nel video. \nEsibizioni dal vivo.\nNicki si \u00e8 esibita per la prima volta con \u201cRight By My Side\u201d il 3 aprile a '\u2019106 &amp; Park'\u2019, con \"Beez in the Trap\", \u201cRoman Reloaded\u201d, \u201cHOV Lane\u201d, \u201cI Am Your Leader\u201d, \u201cChampion\u201d, e \u201cFire Burns\u201d. Ha inoltre stupito i fan cantandola al lancio del Nokia Lumia 900 a Times Square il 6 aprile.\nCopertina.\nIl singolo non ha una copertina, poich\u00e9 \u00e8 solo un singolo per la radio. Ha per\u00f2 una copertina promozionale, usata sui CD promozionali della canzone, che furono venduti ad un evento speciale per la promozione dell'album. Questi CD sono stati gli unici singoli fisici distribuiti/autorizzati dall'etichetta della Minaj. La copertina mostra la stessa foto di quella dell'album."}
{"id": "3969929", "revid": "115682", "url": "https://it.wikipedia.org/wiki?curid=3969929", "title": "Adolphe Martial-Pot\u00e9mon", "text": ""}
{"id": "3969930", "revid": "729019", "url": "https://it.wikipedia.org/wiki?curid=3969930", "title": "Campionati del mondo di corsa campestre 1977", "text": "Il V Campionato mondiale di corsa campestre si \u00e8 svolto a D\u00fcsseldorf, in Germania Ovest, il 20 marzo 1977 al Galopprennbahn D\u00fcsseldorf-Grafenberg. Vi hanno preso parte 346 atleti in rappresentanza di 22 nazioni. Il titolo maschile \u00e8 stato vinto da L\u00e9on Schots mentre quello femminile da Carmen Valero.\nNazioni partecipanti.\nQui sotto sono elencate le nazioni che hanno partecipato a questi campionati (tra parentesi il numero degli atleti per ciascuna nazione):"}
{"id": "3969937", "revid": "287204", "url": "https://it.wikipedia.org/wiki?curid=3969937", "title": "Contea di Doilungd\u00eaq\u00ean", "text": "Doilungd\u00eaq\u00ean (; ) \u00e8 una contea cinese della prefettura di Lhasa nella Regione Autonoma del Tibet. Il capoluogo \u00e8 la citt\u00e0 di Donggar. Nel 1999 la contea contava 39.736 abitanti per una superficie totale di 2704.25\u00a0km\u00b2. La contea fu istituita nel 1959.\nLa contea si trova a soli 11 chilometri da Lhasa. Entro i suoi confini \u00e8 situata una base missilistica.\nGeografia fisica.\nTerritorio.\nIl punto pi\u00f9 basso si trova a 3.640 metri, l'elevazione della vetta pi\u00f9 alta arriva a 5.500 metri. La valle a sud-est della contea \u00e8 pianeggiante e aperta. Il fiume Yarlung Tsangpo (Brahmaputra) scorre attraverso la contea da ovest a est. La fauna \u00e8 rappresentata da cervi, lontre, orsi bruni, leopardi, gru dal collo nero, fagiani orecchiuti del Tibet.\nClima.\nDoilungd\u00eaq\u00ean gode di un clima monsonico tipico degli altopiani semi-aridi della zona con medie annue di 3.000 ore di sole e 440 millimetri di precipitazioni. Sono comuni siccit\u00e0, grandine, gelo, neve e inondazioni.\nEconomia.\nDoilungd\u00eaq\u00ean \u00e8 una contea basata sull'agricoltura e le colture producono principalmente frumento, grano primaverile, orzo, piselli, fagioli, patate. Sono allevate mucche, pecore, capre e pollame. Le risorse minerarie principali sono carbone, ferro, argilla, piombo e zinco."}
{"id": "3969938", "revid": "46931", "url": "https://it.wikipedia.org/wiki?curid=3969938", "title": "Doilungd\u00eaq\u00ean", "text": ""}
{"id": "3969939", "revid": "287204", "url": "https://it.wikipedia.org/wiki?curid=3969939", "title": "Contea di Doilungdeqen", "text": ""}
{"id": "3969940", "revid": "46931", "url": "https://it.wikipedia.org/wiki?curid=3969940", "title": "Doilungdeqen", "text": ""}
{"id": "3969944", "revid": "984922", "url": "https://it.wikipedia.org/wiki?curid=3969944", "title": "Vegard Opaas", "text": "Biografia.\nIn Coppa del Mondo esord\u00ec il 27 gennaio 1982 a Sankt Moritz (10\u00b0), ottenne il primo podio il 10 dicembre 1983 a Thunder Bay (3\u00b0) e la prima il giorno successivo, ancora a Thunder Bay. Si aggiudic\u00f2 la coppa di cristallo nel 1987.\nIn carriera prese parte a due edizioni dei Giochi olimpici invernali, (8\u00b0 nel trampolino normale, 27\u00b0 nel trampolino lungo) e (45\u00b0 nel trampolino normale, 19\u00b0 nel trampolino lungo), a tre dei Campionati mondiali, vincendo tre medaglie, e a una dei Mondiali di volo, Vikersund 1990 (33\u00b0 nell'individuale)."}
{"id": "3969952", "revid": "24443", "url": "https://it.wikipedia.org/wiki?curid=3969952", "title": "Torre Fermeda", "text": ""}
{"id": "3969953", "revid": "188116", "url": "https://it.wikipedia.org/wiki?curid=3969953", "title": "Donne in guerra", "text": ""}
{"id": "3969960", "revid": "149485", "url": "https://it.wikipedia.org/wiki?curid=3969960", "title": "Yuzuru Hany\u016b", "text": "\u00c8 due volte vincitore della medaglia d'oro olimpica, alle Olimpiadi invernali di Soci 2014 e alle Olimpiadi invernali di Pyeongchang 2018. Grazie a queste due vittorie \u00e8 diventato il primo pattinatore di figura nel singolo maschile a vincere due titoli consecutivi dopo le vittorie di Dick Button nel 1948 e 1952. \u00c8 due volte campione mondiale, nel 2014 e nel 2017. Ai campionati mondiali ha vinto anche altre cinque medaglie: il bronzo nel 2012 e nel 2021, e l'argento nel 2015, nel 2016 e nel 2019. \u00c8 per quattro volte consecutive campione della finale del Grand Prix, dal 2013 al 2016, e tre volte argento ai Campionati dei Quattro Continenti (nel 2011, nel 2013 e nel 2017). \u00c8 anche quattro volte campione nazionale giapponese, dal 2012 al 2015. In categoria juniores ha vinto l'oro ai campionati mondiali del 2010, alla finale del Grand Prix 2009-10 e due volte ai campionati nazionali giapponesi. Con la vittoria ottenuta ai Campionati dei Quattro Continenti nel 2020, \u00e8 diventato il primo pattinatore nel singolo maschile ad aver vinto tutte le pi\u00f9 importanti competizioni in categoria junior e senior, ottenendo il cosiddetto \"Super Slam\". \nHa segnato diciannove record del mondo nel punteggio in carriera, dodici sotto il vecchio sistema di punteggio e sette con il nuovo sistema introdotto dalla stagione 2018-19. \u00c8 stato il primo pattinatore ad oltrepassare la soglia dei cento punti nel programma corto, i 200 nel libero e i 300 nel totale sotto entrambi i sistemi di giudizio. Con il vecchio sistema, Hanyu \u00e8 stato anche il primo ad oltrepassare la soglia dei 110 punti nel programma corto, dei 220 nel libero e dei 330 nel totale. Con il nuovo sistema, \u00e8 stato il primo ad oltrepassare i 110 punti nel corto, i 190 nel libero e i 290 nel totale. Detiene anche il record per la vittoria con il maggior margine di punteggio, 59.82 punti.\nHanyu \u00e8 anche il primo pattinatore nella storia ad aver mai atterrato in competizione il quadruplo loop e il quadruplo toe-loop in sequenza con il triplo Axel. \u00c8 stato anche il primo pattinatore ad eseguire in gara tre salti quadrupli nella seconda met\u00e0 di un programma libero. A Skate Canada 2019 \u00e8 diventato il primo pattinatore ad atterrare la combinazione quadruplo toe-loop-euler-triplo Flip.\nBiografia.\nHanyu \u00e8 nato e cresciuto a Sendai. Ha una sorella maggiore di nome Saya. Ha frequentato la stessa scuola superiore dove hanno studiato prima di lui anche i noti pattinatori Takeshi Honda e Shizuka Arakawa, e attualmente studia all'universit\u00e0 di Waseda.\nDurante il terremoto e maremoto del 2011 la sua casa \u00e8 stata danneggiata ma era comunque abitabile. Segnato dall'evento, Hanyu ancora oggi sostiene le vittime del maremoto con numerose donazioni. Nell'aprile del 2011 ha donato, assieme ad altri pattinatori, pi\u00f9 di 150,000 dollari raccolti in uno show per le vittime del disastro. Ha anche donato alla pista di pattinaggio di Sendai, danneggiata dal disastro, gran parte dei guadagni della pubblicazione delle sue due autobiografie, \"Blue Flames\" e \"Blue Flames II,\" pubblicate rispettivamente nel 2012 e nel 2016. Dal febbraio del 2015 \u00e8 anche ambasciatore della Croce Rossa Giapponese.\nNel 2016 ha recitato nel film giapponese \"I magnifici nove\", diretto da Yoshihiro Nakamura, nel ruolo del samurai Date Shigemura.\nNel 2018, Hanyu \u00e8 diventato il primo pattinatore a ricevere il People's Honour Award. Nel 2014 e nel 2018 ha ricevuto anche la medaglia d'onore giapponese con nastro viola.\nIl 20 settembre 2020 Hanyu si \u00e8 laureato presso la facolt\u00e0 di Human Informatics and Cognitive Sciences dell'Universit\u00e0 di Waseda.\nCarriera.\nGli inizi.\nYuzuru Hanyu ha cominciato a pattinare a soli 4 anni, seguendo le orme della sorella. Ha inizialmente preso parte a competizioni nazionali come un pattinatore esordiente nella stagione 2004-05; nel 2004 ha gareggiato nei campionati giapponesi per esordienti nella categoria Esordienti B, la pi\u00f9 bassa delle due categorie di questo livello, vincendo la medaglia d'oro. In questo periodo, Hanyu ha cominciato ad allenarsi sotto la guida dell'allenatrice Nanami Abe, con cui sarebbe rimasto fino al 2012.\nNella stagione 2006-07 ha invece gareggiato, nella stessa competizione, nella categoria Esordienti A, vincendo la medaglia di bronzo.\nQuesto risultato ha fatto s\u00ec che il giovane atleta si guadagnasse un invito a partecipare all'edizione 2006-2007 dei campionati nazionali giapponesi di pattinaggio di figura, nella categoria Junior, ai quali si \u00e8 classificato settimo.\nNel 2007 ha partecipato ancora ai campionati giapponesi per esordienti nella categoria Esordienti A, questa volta vincendo l'oro. Ha per questo nuovamente ottenuto un invito a presentarsi all'edizione 2007-2008 dei campionati nazionali giapponesi di pattinaggio di figura, sempre nella categoria Junior, dove ha ottenuto un terzo posto.\nStagione 2008-2009: debutto internazionale junior.\nNella stagione 2008-2009 Hanyu ha cambiato categoria, iniziando formalmente la sua carriera nella categoria Junior con la partecipazione allo Junior Grand Prix, che ha avuto luogo a Merano, in Italia. In questa prima competizione si \u00e8 classificato sesto nel programma corto e poi quarto nel libero, raggiungendo quindi il quinto posto complessivo. Successivamente l'atleta ha partecipato all'edizione 2008-2009 dei campionati nazionali giapponesi di pattinaggio di figura, dove ha raggiunto il quarto posto nel programma corto con 57,25 punti ed il primo nel libero con 124,92 punti, concludendo quindi la competizione al primo posto con 182,17 punti e qualificandosi per l'edizione 2009 dei Campionati mondiali di pattinaggio di figura juniores.\nCon questa medaglia Hanyu ha ricevuto un invito a competere nella categoria Senior nell'edizione 2008-2009 dei campionati nazionali giapponesi di pattinaggio di figura, dove si \u00e8 classificato ottavo.\nNel Febbraio 2009, ai campionati del mondo juniores, Hanyu si \u00e8 classificato undicesimo nel programma corto con 58,18 punti, poi tredicesimo nel libero con 103,59 punti e quindi dodicesimo nella classifica finale con 161,77 punti.\nStagione 2009-2010: campione mondiale junior.\nNella stagione 2009-2010 Hanyu ha partecipato a due eventi dello Junior Grand Prix, vincendoli entrambi e qualificandosi per la finale.\nNell'edizione 2009-2010 dei campionati nazionali giapponesi juniores si \u00e8 classificato primo nel programma corto e secondo nel libero, riuscendo per\u00f2 comunque a vincere la competizione. Tale risultato gli ha procurato la convocazione a partecipare nella categoria Senior nei campionati nazionali giapponesi. Ha poi gareggiato nella finale dello Junior Grand Prix, che ha vinto, raggiungendo inoltre un nuovo record personale nel punteggio.\nIn seguito, nelle competizioni nazionali nella categoria Senior, si \u00e8 classificato sesto.\nVisti i suoi risultati, Hanyu \u00e8 stato scelto per competere nei Campionati mondiali di pattinaggio di figura juniores del 2010, che ha vinto dopo essersi classificato terzo nel Programma corto e primo nel libero, ottenendo un nuovo record di punteggio con 216,10 punti e divenendo il quarto giapponese a vincere il titolo mondiale nella categoria Junior, dopo Daisuke Takahashi (2002), Nobunari Oda (2005) e Takahiko Kozuka (2006).\nStagione 2010-2011: debutto internazionale senior.\nDalla stagione 2010-2011 Hanyu ha ufficialmente iniziato la sua carriera nella categoria Senior.\nPer quanto riguarda il Grand Prix 2010-2011, Hanyu \u00e8 stato convocato per partecipare all'edizione 2010 della competizione NHK Trophy e alla Cup of Russia 2010. Al suo debutto in questa categoria, all'NHK Trophy, Hanyu si \u00e8 classificato quinto nel programma corto con 69,31 punti, ma \u00e8 poi riuscito a concludere la prova al quarto posto con 207,72 punti, dopo aver ottenuto 138,41 punti con il programma libero, nel quale \u00e8 riuscito a effettuare il suo primo quadruplo toe loop in una competizione ISU. Nella Cup of Russia si \u00e8 invece classificato settimo. Durante i campionati nazionali giapponesi 2010-2011, si era invece classificato secondo dopo il programma corto, ma a causa di alcune esitazioni nel programma libero ha concluso la competizione al quarto posto. In ogni caso, Hanyu \u00e8 stato poi selezionato per competere nel campionato dei Quattro continenti del 2011, dove ha vinto la medaglia d'argento con un nuovo record personale nel punteggio.\nHanyu stava pattinando nella pista della sua citt\u00e0 natale, Sendai, quando il terremoto e maremoto del T\u014dhoku ha distrutto la sua citt\u00e0 e l'intera regione. Nell'aprile 2011, insieme ad altri pattinatori, ha preso parte ad uno show sul ghiaccio per raccogliere soldi per le vittime.\nStagione 2011-2012: bronzo ai mondiali.\nHanyu ha iniziato la stagione 2011-2012 con una vittoria nell'edizione 2011 del Nebelhorn Trophy, dove si \u00e8 classificato primo sia nel programma corto che nel libero, per un punteggio totale di 226,26 punti.\nPer il Grand Prix 2011-2012 \u00e8 stato convocato alla Cup of China, dove si \u00e8 classificato quarto, ed alla Rostelecom Cup, che ha vinto ottenendo anche il suo nuovo record personale e qualificandosi per la sua prima finale del Grand Prix nella categoria Senior. L'atleta si \u00e8 detto onorato del fatto che la data della finale del Grand Prix, ospitata a Qu\u00e9bec City, in Canada, coincidesse con quella del suo compleanno. Ha inoltre detto di non essere spaventato dalla competizione in quanto essendo la sua prima finale Senior non aveva nulla da perdere. Dopo aver ottenuto un quarto posto nel programma corto ed un terzo posto nel libero, si \u00e8 infine classificato quarto con 245,82 punti totali.\nHanyu si \u00e8 poi classificato terzo nei campionati nazionali giapponesi 2011-2012, guadagnandosi la partecipazione ai Campionati mondiali di pattinaggio di figura 2012. Nel suo debutto mondiale in categoria Senior ha vinto la medaglia di bronzo.\nStagione 2012-2013: primi record.\nAll'inizio della stagione 2012-2013, Hanyu ha vinto la medaglia d'oro al Finlandia Trophy, dove nel programma libero ha eseguito due salti quadrupli, un quadruplo toe-loop ed un quadruplo salchow. Quest'ultimo salto non era mai stato eseguito dal giapponese in una competizione.\nGli eventi del Grand Prix ai quali \u00e8 stato assegnato per la stagione sono Skate America e l'NHK Trophy. Prendendo parte alla prima delle due competizioni Hanyu ha segnato un nuovo record mondiale per il punteggio del programma corto, con 95,07 punti. Al termine del programma libero, nel quale \u00e8 caduto tre volte, si \u00e8 classificato terzo nella sezione di gara e secondo nella classifica generale, vincendo la medaglia d'argento con 243,74 punti, al seguito del compatriota Takahiko Kozuka.\nNella sua seconda gara del circuito del Grand Prix di questa stagione, in Giappone, Hanyu ha nuovamente migliorato il record mondiale per il punteggio del programma corto, alzandolo a 95,32 punti. Al termine del primo segmento di gara, Hanyu ha commentato di essere molto soddisfatto di essere riuscito ad ottenere un tale risultato in due competizioni di fila. Nel programma lungo il pattinatore giapponese ha eseguito correttamente un quadruplo toe-loop e sei salti tripli, ottenendo il primo posto nel secondo segmento di gara con 165,71 punti e la medaglia d'oro nella competizione con 261,03 punti totali. Questo risultato gli ha assicurato inoltre la partecipazione alla finale del Grand Prix.\nA So\u010di, in Russia, Hany\u016b ha quindi partecipato alla finale del Grand Prix 2012-2013. Il programma corto si \u00e8 svolto proprio durante il giorno del suo diciottesimo compleanno, il 7 dicembre. A causa di una caduta nell'esecuzione della combinazione triplo lutz-triplo toe-loop, al termine del primo segmento di gara ha ottenuto la terza posizione con 87,17 punti, dietro il connazionale Daisuke Takahashi ed il canadese Patrick Chan. Nella seconda parte del programma libero Hany\u016b ha eseguito correttamente due tripli axel in combinazione, uno con un triplo toe-loop e l'altro con un doppio toe-loop, ed \u00e8 riuscito ad ottenere un punteggio totale di 264,29 punti con il quale ha superato l'avversario canadese ed ha quindi conquistato la medaglia d'argento.\nNei campionati nazionali giapponesi 2012-2013, Hanyu ha vinto la medaglia d'oro con 285,23 punti totali grazie al primo posto nel programma corto, superando quindi Daisuke Takahashi nonostante quest'ultimo avesse ottenuto la prima posizione nel programma libero.\nSuccessivamente Yuzuru Hany\u016b ha preso parte al Quattro continenti 2013, tenutosi ad Osaka, in Giappone. In tale occasione il giovane pattinatore nipponico \u00e8 stato superato dal canadese Kevin Reynolds che ha vinto l'oro, ma ha conquistato la medaglia d'argento con 246,38 punti, dopo un primo posto nel programma corto ed un terzo posto nel libero.\nAi mondiali del 2013 che si sono svolti a London, in Canada, Hany\u016b si \u00e8 classificato nono nel programma corto e terzo nel libero, ottenendo quindi soltanto il quarto posto al termine della competizione.\nStagione 2013-2014: campione olimpico e mondiale.\nPer l'edizione 2013-2014 del Grand Prix, Hanyu \u00e8 stato invitato a partecipare a Skate Canada ed al Troph\u00e9e Eric Bompard, e in entrambi gli eventi si \u00e8 classificato secondo dietro Patrick Chan. Qualificatosi alla finale del Grand Prix di Fukuoka, Hanyu ha vinto l'evento stabilendo un nuovo record mondiale nel programma corto con 99,84 punti e giungendo primo anche nel programma libero, nel quale ha eseguito due quadrupli (un toe-loop e un salchow, l'ultimo dei quali concluso con una caduta) e otto salti tripli, tra cui due axel e due lutz. Grazie a questa vittoria, Hanyu \u00e8 arrivato alle Olimpiadi di Sochi come principale pretendente alla medaglia d'oro insieme a Chan. Dopo essersi classificato primo nel programma corto maschile del Team Event, risultato che comunque non ha permesso al Giappone di vincere una medaglia, Hanyu ha sorpreso tutti classificandosi primo nel programma corto dell'evento singolare maschile totalizzando 101,45 punti, diventando il primo pattinatore nella storia a superare i 100 punti nel programma corto sotto il sistema di giudizio ISU e stabilendo quindi un nuovo record mondiale. Si \u00e8 poi classificato primo anche nel libero, nonostante due cadute avvenute durante il programma, divenendo cos\u00ec il primo uomo giapponese a vincere una medaglia d'oro nel pattinaggio artistico su ghiaccio alle Olimpiadi e il pi\u00f9 giovane pattinatore a vincere l'evento dal 1948. Tornato a Sendai, in suo onore si \u00e8 svolta una parata a cui sono state presenti 92'000 persone.\nDopo la vittoria dell'oro olimpico, Hanyu ha partecipato ai Campionati Mondiali di Saitama dove, dopo essersi classificato terzo nel programma corto a causa di una caduta sul quadruplo toe-loop, si \u00e8 reso protagonista di un'incredibile rimonta nel programma libero, nel quale \u00e8 riuscito a colmare il gap che lo divideva dal connazionale Tatsuki Machida aggiudicandosi cos\u00ec anche il titolo mondiale.\nAl termine della stagione, Hanyu aveva quindi conquistato la vittoria a tutte le maggiori competizioni, primo uomo a riuscire nell'impresa di vincere la finale del Grand Prix, le olimpiadi e i mondiali nella stessa stagione da quando vi era riuscito Alexej Yagudin nel 2002.\nStagione 2014-2015: gli infortuni.\nHanyu si \u00e8 ritirato dal Finlandia Trophy 2014 a causa di infortunio alla schiena. Per il Grand Prix 2014-2015 \u00e8 stato selezionato per competere nella Cup of China e nel NHK Trophy. Durante il corto del primo evento, Hanyu ha eseguito un triplo axel, sbagliando per\u00f2 sia il quadruplo toe-loop, concluso solo triplo, che il triplo lutz, completato con evidente fatica, riuscendo comunque a classificarsi secondo al termine del segmento di gara. L'8 novembre, nel warm-up precedente il programma libero, Hanyu ha avuto una collisione con il cinese Han Yan. Hanyu, visibilmente ferito, ha deciso comunque di prendere parte alla gara. \u00c8 caduto cinque volte durante il programma libero ma ha comunque portato a termine il programma e ottenuto il secondo miglior punteggio e la medaglia d'argento. Dopo la gara Hanyu ha ricevuto sette punti di sutura al mento e tre alla fronte ed \u00e8 stato controllato che non avesse subito una commozione cerebrale. Nonostante questo, Hanyu ha preso parte all'NHK Trophy dove, dopo essersi classificato quinto nel programma corto e terzo nel libero, \u00e8 arrivato in quarta posizione, qualificandosi in extremis per la finale del Grand Prix, ma dichiarandosi comunque deluso dal risultato ottenuto nella gara di casa. Il 12 e 13 dicembre ha quindi disputato l'atto finale del circuito, svoltosi a Barcellona, imponendosi sia nel programma corto, con 94.08 punti, che nel libero, con 194.08 punti. In particolare, nel segmento pi\u00f9 lungo di gara, Hanyu ha fatto registrare non solo il suo record personale, superando il 193,41 ottenuto l'anno precedente a Fukuoka, ma ha anche abbattuto il precedente punteggio tecnico pi\u00f9 alto nella storia del pattinaggio artistico maschile, facendo segnare 103.30 punti solo con una parte dell'intero punteggio del suo libero. Nella gara, Hanyu ha completato un quadruplo toe-loop, un triplo axel e una combinazione triplo lutz-triplo toe-loop (conclusa con una caduta) durante il programma corto e due quadrupli (un salchow e un toe-loop) e otto salti tripli (tra i quali due axel e due lutz, in uno dei quali \u00e8 per\u00f2 caduto alla fine della routine) nel programma libero. Complessivamente, il suo punteggio totale si \u00e9 rivelato essere di 34.26 punti pi\u00f9 alto di quello del secondo classificato, Javier Fernandez.\nA dicembre, Hanyu \u00e8 stato protagonista anche nei campionati nazionali, dove \u00e8 riuscito a vincere il terzo titolo consecutivo. La stagione del giapponese ha per\u00f2 continuato ad essere costellata di infortuni: a fine dicembre, infatti, Hanyu si \u00e9 sottoposto ad un intervento di escissione laparoscopica, alla quale, sul ricominciare degli allenamenti, segue una brutta distorsione alla caviglia che ne compromette la preparazione per i campionati del mondo. A Shanghai, tuttavia, Hanyu riesce a vincere il programma corto con un punteggio di 95.20, nonostante un evidente step-out sul quadruplo toeloop iniziale. Nel programma libero, Hanyu si piazza terzo a causa di un salchow eseguito doppio anzich\u00e9 quadruplo e di una caduta sul quadruplo toeloop, ottenendo un punteggio di 175,88 e classificandosi secondo in totale con 271.08 punti, dietro al compagno di allenamento Javier Fernandez di soli tre punti.\nL'ultima competizione della quale Hanyu \u00e8 stato protagonista \u00e8 il World Team Trophy di Tokyo, dove Hanyu prende parte nonostante un'infiammazione addominale dovuta all'errata dissoluzione dei punti interni applicati in occasione dell'intervento subito a fine dicembre. Hanyu vince il programma corto con un punteggio di 96.27, eseguendo un quadruplo toeloop, un triplo axel e una combinazione triplo lutz-triplo toeloop conclusa con una caduta. Successivamente vince anche il programma libero con un punteggio di 192.36, eseguendo tra gli altri salti un ottimo quadruplo salchow e due tripli axel. Grazie ai suoi due primi posti, Hanyu fa guadagnare alla squadra del Giappone un punteggio che le permette di piazzarsi terza nella classifica finale dietro solo a Stati Uniti d'America e Russia, rispettivamente prima e seconda.\nStagione 2015-2016: nuovi record del mondo.\nHanyu ha cominciato la stagione nella competizione di secondo livello \"Skate Canada Autumn Classic\", svoltasi a Barrie, in Canada. Il giapponese si \u00e8 imposto in entrambi i segmenti di gara, dominando la competizione davanti al compagno di allenamento Nam Nguyen. Il pattinatore ha poi preso parte a Skate Canada, dove, dopo un sesto posto nel corto e un secondo nel libero (dove ha completato per la prima volta in competizioni ufficiali tre salti quadrupli nel segmento pi\u00f9 lungo di gara), ha concluso la gara in seconda posizione, dietro al rientrante vicecampione olimpico Patrick Chan. Hanyu ha poi preso parte all'NHK Trophy di Nagano, dove il 27 novembre, durante il programma corto, ha eseguito per la prima volta due salti quadrupli nel primo segmento di gara (un quadruplo salchow preceduto e seguito da luna e un quadruplo toeloop in combinazione con un triplo toeloop), arrivando a quota 59.44 punti di elementi tecnici e 46.89 di componenti artistiche. Abbattendo entrambi i suoi precedenti primati personali, ha anche migliorato il record mondiale da lui stabilito nel corto delle Olimpiadi di Sochi 2014 di quasi 5 punti, passando da 101.45 punti a 106.33 punti. Il 28 novembre ha poi pattinato un programma libero senza sbavature, completando un quadruplo salchow, due quadrupli toeloop (uno dei quali nella seconda met\u00e0 del programma in combinazione con un triplo toeloop) e sette salti tripli, tra cui due axel entrambi nella seconda met\u00e0 del programma. Hanyu ha raggiunto 118.87 punti negli elementi tecnici e 97.20 nelle componenti artistiche, ottenendo 216.07 punti in totale: \u00e8 cos\u00ec diventato il\nprimo pattinatore nella storia a superare i 200 punti nel programma libero e i 300 punti nel totale dei due programmi, issandosi a 322.40 punti. In una sola competizione, il pattinatore ha quindi stabilito tre punteggi da record.\nCon i risultati raggiunti nelle due tappe di Grand Prix, Hanyu si \u00e8 qualificato per la finale, tenutasi a Barcellona per il secondo anno consecutivo. Il 10 dicembre 2015 batte ancora una volta il suo record mondiale nel programma corto, raggiungendo quota 110.95 punti, distaccandosi dal secondo classificato, Javier Fernandez, di 19.43 punti. Con questo risultato, Hanyu ha nuovamente riscritto la storia, diventando il primo uomo ad abbattere i 110 punti totali e i 60 negli elementi tecnici (61.81) nel programma corto. Il giapponese ha inoltre ottenuto il riscontro pi\u00f9 alto mai ottenuto nelle componenti artistiche del programma, ottenendo 49.14 punti, con un 10 nella performance. In tutto, i giudici hanno attribuito al programma in totale ventidue 10, sparsi tra le varie voci delle componenti artistiche, con un 9.83 di media per il totale ottenuto. Il 12 dicembre si \u00e8 poi ancora una volta superato nel programma libero, battendo il record mondiale stabilito due settimane prima con il punteggio di 219.48 punti. Hanyu \u00e8 diventato il primo ad attestarsi oltre i 120 punti di tecnico (120.92) e ha raggiunto il 9.86 di media nelle componenti artistiche del programma libero; i giudici hanno assegnato ben 24 dieci alla sua performance artistica e, in pi\u00f9, il suo quadruplo salchow, il quadruplo toeloop, la combinazione triplo axel-doppio toeloop nella seconda met\u00e0 del programma e la sequenza coreografica hanno tutti raggiunto il massimo grado di esecuzione assegnabile. Hanyu \u00e8 diventato anche il primo a superare i 330 punti nella somma dei due programmi (portandosi a 330.43).\nA fine dicembre, il pattinatore ha vinto il quarto titolo nazionale giapponese consecutivo, nonostante svariati errori tra programma corto e libero dovuti ad un calo di condizione. Dopo la vittoria, Hanyu ha annunciato di voler rinunciare ai Campionati dei 4 Continenti per i quali era stato convocato data l'intenzione di concentrare la sua preparazione per i Mondiali di Boston.\nIl 30 marzo il giapponese prende parte allo short program, dove esegue in maniera impeccabile tutto quanto programmato, il quadruplo salchow, la combinazione quadruplo toeloop-triplo toeloop e il triplo axel nella seconda met\u00e0 del programma, totalizzando 110.56 punti, sfiorando il suo record del mondo stabilito durante la Finale del Grand Prix e distaccando di circa 12 punti il compagno di allenamento Javier Fernandez, secondo classificato al termine del segmento di gara. Arrivato come favorito alla vigilia del programma libero e con l'intenzione di eseguire 3 salti quadrupli e otto salti tripli (con il cambio tra quadruplo toeloop e quadruplo salchow nella seconda met\u00e0 dovuto ad un piccolo infortunio subito nella fase di preparazione all'evento), tra cui due axel, Hanyu non ha tenuto lo stesso livello di performance nel secondo segmento di gara, collezionando diverse imprecisioni: su entrambi i quadrupli salchow, il pattinatore non \u00e8 riuscito ad atterrare perfettamente, chiudendo il primo con l'appoggio delle mani sul ghiaccio e il secondo, pianificato nella seconda met\u00e0 del programma in combinazione con il triplo toeloop, con una caduta. Nonostante abbia poi recuperato il triplo toeloop della combinazione attaccandolo al primo dei due tripli axel, Hanyu non \u00e8 poi riuscito a completare la difficile combinazione triplo axel-loop-triplo salchow, conclusa solo con un doppio salchow dopo un atterraggio impreciso del triplo axel, ed ha atterrato nuovamente con l'appoggio delle mani sul ghiaccio il triplo lutz, salto di chiusura del programma. Dopo un'esecuzione sbiadita, Hanyu ha quindi totalizzato 184,61 punti, chiudendo il segmento di gara in seconda posizione dietro a Fernandez, che autore di un programma senza imprecisioni \u00e8 riuscito a recuperare lo svantaggio nei confronti del giapponese dandogli pi\u00f9 di trenta punti di distacco solo nel programma libero. Hanyu ha quindi concluso per il secondo anno consecutivo i Mondiali in seconda posizione dietro al compagno di allenamento, ottenendo comunque la sua quarta medaglia in cinque partecipazioni all'evento.\nStagione 2016-2017: secondo oro ai mondiali.\nHanyu ha preso un lungo periodo di riposo dopo i Mondiali a causa di un infortunio che lo aveva colpito gi\u00e0 nelle settimane precedenti all'evento e che quindi giustificava la sua non brillante performance del programma libero. \u00c8 ritornato in pista per l'Autumn Classic Skate Canada, dove ha vinto sia il programma corto che il libero. Hanyu nell'occasione \u00e8 stato il primo pattinatore nella storia ad atterrare un quadruplo Loop in maniera pulita e ottenendo un grado di esecuzione positivo in entrambi i programmi di gara. Il giapponese ha inoltre elevato il contenuto tecnico pianificato, portando in gara nel libero ben 4 quadrupli (un Loop, due Salchow e un Toeloop) nell'occasione non perfettamente eseguiti.\nAlla fine di ottobre Hanyu ha preso parte alla sua prima tappa del Grand Prix della stagione, Skate Canada International. Posizionatosi quarto dopo il programma corto e primo nel libero, ha ottenuto la medaglia d'argento nell'evento. Successivamente, il giapponese ha partecipato alla tappa di casa, l'NHK Trophy, ottenendo il suo secondo successo consecutivo nell'evento, posizionandosi primo sia nel programma corto che nel programma lungo. Nell'occasione, Hanyu \u00e8 stato il primo della stagione a spingersi oltre i 100 punti nel programma corto e i 300 punti nel totale. La vittoria all'NHK e il secondo posto a Skate Canada hanno permesso ad Hanyu di partecipare al Grand Prix Final a Marsiglia. Il giapponese ha presentato uno straordinario programma corto, atterrando tutti i salti in programma nonostante un'imprecisione nel quadruplo Loop e ottenendo un punteggio di 106.53. Si \u00e8 poi classificato terzo nel programma lungo, dietro allo statunitense Nathan Chen e al connazionale Shoma Uno. Ha comunque portato a casa la medaglia d'oro grazie al vantaggio sugli avversari accumulato con il programma corto, e vincendo cos\u00ec per la quarta volta consecutiva il primo posto al Grand Prix Final.Purtroppo, Hanyu non ha poi potuto partecipare ai nazionali giapponesi a causa di un'influenza. Ha partecipato, a febbraio, ai Campionati dei Quattro Continenti, dove cercava la sua prima affermazione dopo le due medaglie d'argento del 2011 e del 2013. Nella competizione, tenutasi nella pista dove si disputeranno le Olimpiadi nel 2018 a PyeongChang, Hanyu si \u00e8 classificato terzo nel programma corto (dove, nonostante avesse eseguito un ottimo quadruplo Loop e triplo Axel, ha pagato per via dell'esecuzione di un doppio Salchow programmato quadruplo) e primo nel programma libero dove dopo aver eseguito, come nel programma corto, un doppio Salchow al posto del programmato quadruplo nella seconda met\u00e0 del programma, ha cambiato spartito in corsa completando alla fine del programma due tripli Axel e un secondo quadruplo Toeloop. Nonostante i quattro quadrupli e due tripli axel atterrati, l'errore sul salchow \u00e8 costato caro al giapponese, che non \u00e8 riuscito a colmare lo svantaggio che lo separava dallo statunitense Nathan Chen alla fine del programma corto; Hanyu si \u00e8 quindi dovuto accontentare della terza medaglia d'argento ottenuta ai Quattro Continenti, piazzandosi davanti al connazionale Shoma Uno con un punteggio di 303,71. Si \u00e8 comunque dichiarato soddisfatto per aver superato i 300 punti la seconda volta nell'arco della stagione e per aver atterrato quattro quadrupli e due tripli axel nel programma libero.\nA fine marzo, Hanyu ha preso parte ai campionati mondiali tenutisi ad Helsinki. Classificatosi solo quinto dopo il programma corto a causa di un errore nella combinazione e di una deduzione per essere partito leggermente in ritardo ad inizio programma, il giapponese ha mostrato la sua grinta nel dare il massimo durante il programma lungo. Artefice di una straordinaria rimonta, Hanyu si \u00e8 classificato primo dopo il programma lungo, presentando un programma senza sbavature che gli \u00e8 valso un nuovo punteggio da record, 223.20, migliorando cos\u00ec il record di 219.48 stabilito durante la precedente stagione. Impressionante anche il punteggio tecnico ottenuto nel segmento di gara, ben 126.12. Grazie al punteggio ottenuto, Hanyu ha guadagnato il suo secondo titolo mondiale in carriera davanti al connazionale Shoma Uno e al cinese Boyang Jin.\nHanyu ha poi partecipato al World Team Trophy, tenutosi a Tokyo. A causa di alcuni errori piuttosto pesanti nel programma corto si \u00e8 classificato solo settimo nel programma corto, guadagnando solo 6 punti per la squadra giapponese, ma si \u00e9 rifatto nel programma lungo, dove si \u00e8 classificato primo con 200.49 punti, facendo guadagnare 12 punti alla squadra. Durante il libero ha inoltre atterrato per la prima volta una combinazione quadruplo toeloop - loop - triplo Salchow, ed \u00e8 diventato il primo pattinatore nella storia a completare tre quadrupli nella seconda met\u00e0 del programma.\nStagione 2017-2018: secondo oro olimpico.\nLa stagione \u00e8 cominciata per Hanyu con la competizione Autumn Classic Skate Canada. Durante il programma corto, Hanyu ha atterrato un quadruplo salchow, un triplo axel e una combinazione quadruplo - triplo toe loop, eseguendo un programma pulito. Ha ottenuto un punteggio di 112.72, battendo cos\u00ec il record mondiale precedente, che lui stesso aveva stabilito alla finale del Grand Prix del 2015. A causa di un dolore al ginocchio, ha eseguito il quadruplo salchow al posto di quello che avrebbe dovuto essere un quadruplo loop, e ha semplificato anche i salti previsti per il programma libero. Ha quindi chiuso il programma libero con 155.52 punti, punteggio basso per i suoi standard, dovuto, oltre che al layout semplificato, anche a numerosi errori. Ha chiuso la competizione al secondo posto dietro a Javier Fernandez.\nHanyu ha poi partecipato alla prima tappa di Grand Prix della stagione, la Rostelecom Cup, ottenendo la medaglia d'argento a causa di alcuni errori commessi sia nel programma libero che nel programma corto. Ha per\u00f2 atterrato per la prima volta in competizione un quadruplo lutz, inserendolo come primo salto nel suo programma libero. \u00c8 stato poi costretto a ritirarsi dalla seconda tappa di Grand Prix a lui assegnata per la stagione, l'NHK Trophy, a causa di un infortunio alla caviglia dovuto ad un brutto atterraggio dopo un quadruplo lutz. Sempre a causa di quest'infortunio, non ha potuto partecipare neppure ai campionati nazionali giapponesi, che si sono tenuti in dicembre e in base ai cui risultati la federazione giapponese avrebbe deciso quali pattinatori mandare alle Olimpiadi. Nonostante la sua mancata partecipazione, il posto nella squadra giapponese inviata alle olimpiadi gli \u00e8 comunque stato garantito in quanto campione olimpico e mondiale in carica, nonch\u00e9 primo nella classifica mondiale.\nHanyu ha preso quindi parte alle olimpiadi non nella migliore condizione, scegliendo di partecipare alla competizione individuale ma non alla gara a squadre. Intervistato prima della competizione, ha dichiarato di esser dovuto rimanere fuori dal ghiaccio fino a gennaio a causa dell'infortunio, e di aver potuto riprendere a saltare quadrupli solo tre settimane prima. Per questo motivo ha scelto di diminuire le difficolt\u00e0 presenti nel suo programma, eseguendo solo quadruplo salchow e quadruplo toe-loop, quest'ultimo inserito in combinazione con il triplo toe-loop nella seconda met\u00e0 del programma. Ha pattinato in maniera pulita, senza sbavature, ottenendo un punteggio di 111.78, a poco pi\u00f9 di un punto dal record mondiale da lui fatto registrare a inizio stagione. Si \u00e8 piazzato primo dopo il corto, davanti al compagno d'allenamenti Javier Fernandez, secondo con 107.58 punti. Il giorno seguente ha eseguito, nonostante alcune sbavature, il secondo miglior programma libero della giornata, dietro a quello dello statunitense Nathan Chen, reduce per\u00f2 da un programma corto da diciassettesima posizione. La somma dei punteggi dei due programmi ha permesso ad Hanyu di ottenere un totale di 317.85, che l'ha portato in prima posizione nella classifica finale, davanti a Sh\u014dma Uno (argento) e Javier Fernandez (bronzo). Sua la millesima medaglia d'oro olimpica consegnata nella storia dei giochi olimpici invernali, \u00e8 diventato il primo pattinatore a vincere due ori olimpici maschili dopo Dick Button, che aveva vinto nel 1948 e nel 1952. Il 18 febbraio, durante la conferenza stampa che ha seguito la competizione, Hanyu ha rivelato di essere stato in grado di pattinare sia in allenamento che in gara soltanto grazie all'uso di forti antidolorifici, senza i quali non \nsarebbe stato in grado di eseguire o atterrare i salti, dimostrando cos\u00ec che il suo infortunio era molto\npi\u00f9 serio di quanto non si pensasse. Per questo motivo, il 7 marzo 2018 \u00e8 stato annunciato che il campione olimpico non avrebbe partecipato ai campionati mondiali e che si sarebbe concentrato sulla riabilitazione dall'infortunio.\nDi ritorno in Giappone, per celebrare il suo secondo oro olimpico si \u00e8 tenuta una parata nella sua citt\u00e0 natale, Sendai, a cui si sono recate pi\u00f9 di 100'000 persone. Nell'aprile del 2018 Hanyu ha organizzato e prodotto uno show, \"Continues with Wings\", al Musashino Forest Sport Plaza di Tokyo. Per l'occasione ha invitato i vari pattinatori che l'hanno ispirato e sostenuto durante la carriera, tra cui Evgeni Plushenko, Johnny Weir, Shae-Lynn Bourne, Jeffrey Buttle, Takahito Mura e Javier Fernandez. Lui stesso ha pattinato molti dei suoi vecchi programmi, evitando per\u00f2 i salti a causa dell'infortunio. L'ultimo giorno dello show, in un'intervista Hanyu ha dichiarato di voler continuare a pattinare gi\u00e0 nella serie del Grand Prix 2018-19.\nStagione 2018-2019: un tributo alle origini.\nNell'agosto del 2018, Hanyu ha rivelato che i suoi nuovi programmi sarebbero stati un tributo ai grandi pattinatori che l'avevano ispirato fin dai primi anni della sua carriera. Il suo programma corto, \"Otonal\" \u00e8 dedicato a Johnny Weir e ispirato al suo programma libero della stagione 2004-05. Con il programma libero riprende invece il leggendario programma di Evgeni Plushenko in tributo a Vaclav Fomi\u010d Ni\u017einskij, che il pattinatore russo pattin\u00f2 nella stagione 2003-04.\nDopo sette mesi lontano dalle competizioni, Hanyu torna in pista nel settembre 2018 per la competizione Autumn Classic Skate Canada, tenutasi a Oakville, nell'Ontario. Nel programma corto completa un ottimo quadruplo Salchow, un triplo Axel e la combinazione quadruplo toe-loop / triplo toe-loop, con un'ottima sequenza di passi ma qualche incertezza sulle trottole, in una in particolare, che viene considerata non valida. In totale ottiene un punteggio di 97.74, mostrando un programma promettente per l'inizio della stagione e classificandosi primo davanti a due dei suoi compagni d'allenamento, Cha Jun-hwan e Jason Brown. Presenta il giorno seguente il suo nuovo programma libero che, nonostante una caduta sul quadruplo salchow e un quadruplo toe-loop atterrato soltanto doppio, gli permette di restare in prima posizione nella classifica finale. Partecipa poi alla prima tappa di Grand Prix della stagione, il Grand Prix di Helsinki. Presenta un buon programma corto, pulito ma con qualche incertezza, che gli vale la prima posizione. Il suo punteggio, 106.69 punti, sotto il nuovo sistema di punteggio introdotto a inizio stagione che prevede +5 / -5 GOE \u00e8 un nuovo record del mondo, il tredicesimo in carriera per il pattinatore nipponico. Il giorno seguente Hanyu pattina il suo programma libero, chiamato \"Origin\", eseguendo quattro quadrupli e una combinazione, seppur imperfetta, di quadruplo toe-loop e triplo Axel, che in competizione non era mai stata eseguita da nessuno prima. A fine gara si dichiara soddisfatto di essere riuscito a superare s\u00e9 stesso nonostante non fosse nella migliore condizione. Anche in questo caso, sia il punteggio del suo programma libero che il punteggio totale sono risultati essere due record del mondo sotto il nuovo sistema di punteggio: Hanyu \u00e8 stato il primo a superare i 190 punti nel libero e i 290 nel totale.\nLa seconda tappa del Grand Prix a cui prende parte \u00e8 la Rostelecom Cup, in occasione della quale esegue un programma corto pulito, ottenendo GOE positivi per tutti i salti e migliorando nuovamente il proprio record del mondo fino a raggiungere quota 110.53 punti, primo punteggio sopra i 110 punti dall'inizio della stagione. Il giorno seguente per\u00f2, in allenamento, a seguito di una caduta sul quadruplo loop si fa male nuovamente alla caviglia che gli aveva causato problemi nella stagione precedente: decide tuttavia di prendere parte comunque al programma libero, pur semplificando il contenuto tecnico. Ottiene un punteggio di 167.89 e un totale di 278.42 punti, che gli permettono di rimanere in prima posizione. \u00c8 la prima volta che Hanyu vince tutte e due le sue tappe del Grand Prix della stagione. Alla cerimonia di premiazione si presenta in stampelle: dovr\u00e0 rimanere fuori dal ghiaccio per tre settimane, cosa che gli impedir\u00e0 di partecipare alla finale, per la quale si era qualificato con il massimo dei punti. Il 13 dicembre 2018 viene annunciata la sua decisione di ritirarsi anche dai campionati nazionali, che mancher\u00e0 per il terzo anno consecutivo.\nHanyu ha poi preso parte ai campionati del mondo, nonostante ci fossero forti dubbi riguardo alla sua condizione fisica dopo l'infortunio. Si \u00e8 classificato soltanto terzo nel programma corto a causa di un errore nel quadruplo Salchow eseguito solo doppio, che gli \u00e8 valso zero punti. Ha pattinato poi un programma libero tutto sommato pulito, ad eccezione di un quadruplo Salchow chiamato sottoruotato, che gli ha permesso di essere il primo nella stagione a superare i 200 punti nel libero e i 300 nel totale, segnando due nuovi record del mondo sotto il nuovo sistema di punteggio. \u00c8 stato per\u00f2 battuto da Nathan Chen, capace di presentare due programmi privi di errori, e ha dovuto accontentarsi della medaglia d'argento. I risultati della gara, ad ogni modo, hanno sollevato qualche critica per quanto riguarda l'attribuzione delle componenti del programma ai vari pattinatori.\nStagione 2019-2020: nuove sfide.\nCome d'abitudine, Hanyu ha cominciato la stagione prendendo parte ad Autumn Classic Skate Canada, vincendo la competizione con un totale di 279.05 punti e dichiarandosi per niente soddisfatto della prestazione in competizione. Ha dichiarato inoltre che il suo obbiettivo futuro \u00e8 al momento quello di realizzare in competizione un quadruplo Axel, che consiste in quattro rotazioni e mezzo, mezza rotazione in pi\u00f9 rispetto alle quattro fino a questo momento realizzate in competizione dai pattinatori: \"Pattino per realizzare il quadruplo Axel. \u00c8 per questo che vivo.\" Per riuscire in questo scopo, ha dichiarato di aver anche provato dei quintupli in allenamento.\nLa prima tappa di Grand Prix a cui Hanyu ha preso parte nella stagione \u00e8 Skate Canada, che ha vinto per la prima volta in carriera dopo i tre argenti raccolti nelle precedenti stagioni. Ha presentato un programma corto pulito, con un triplo Axel che ha ottenuto il massimo grado d'esecuzione mai visto per un salto singolo sotto il nuovo sistema di punteggio, con dei 5 da parte di tutti i giudici tranne uno. Ha poi eseguito un libero spettacolare in occasione del quale \u00e8 stato il primo pattinatore ad atterrare in competizione un quadruplo toe-loop in combinazione con euler e triplo flip, elemento che ha ricevuto un altissimo grado d'esecuzione. Si \u00e8 piazzato in prima posizione con 212.99 punti di libero, raggiungendo un totale di 322.59. Ha poi vinto anche la seconda tappa di Grand Prix a cui ha preso parte, l'NHK Trophy, vittoria che gli ha permesso di qualificarsi per la finale di Torino come favorito assieme al rivale Nathan Chen. In occasione della finale l'allenatore che avrebbe dovuto accompagnare Hanyu, Ghislain Briand, non ha potuto raggiungerlo se non dopo il programma corto perch\u00e9 il suo passaporto \u00e8 stato rubato. Hanyu ha commesso un errore pesante nel programma corto, non riuscendo ad eseguire la combinazione prevista dopo il quadruplo toe-loop, finendo al secondo posto dopo il primo segmento di gara. Nel programma libero, Hanyu ha eseguito cinque salti quadrupli nel programma libero per la prima volta in carriera, tra cui il quadruplo Lutz, che non aveva pi\u00f9 eseguito in gara dall'infortunio che aveva preceduto le Olimpiadi di Pyeongchang. A causa di un errore sulla combinazione prevista di triplo Axel - triplo Axel, Hanyu ha dovuto per\u00f2 accontentarsi della medaglia d'argento. A fine gara l'atleta, che gareggiava nel giorno del suo compleanno, si \u00e8 dichiarato soddisfatto dei quadrupli eseguiti, anche se non della seconda met\u00e0 del programma. L'annullamento del Campionato del mondo, a cui avrebbe dovuto partecipare, a causa dell'epidemia di COVID-19, ha fatto s\u00ec che questa fosse la sua lutima gara della stagione.\nPrendendo parte alla sua terza competizione nel giro di poche settimane, Hanyu si \u00e8 classificato secondo dietro a Shoma Uno ai campionati nazionali e a seguito della sconfitta ha maturato la decisione di ritornare ai programmi della stagione olimpica, la ballata nr. 1 di Chopin e il suo programma forse pi\u00f9 conosciuto, \"Seimei\". Con questi programmi ha preso parte ai Campionati dei Quattro Continenti, segnando il suo diciannovesimo record del mondo con un programma corto pulito da 111.82 punti. La vittoria gli ha permesso non solo di vincere per la prima volta una competizione nella quale fino a quel momento aveva collezionato tre medaglie d'argento, ma anche di ottenere il \"Super Slam\" alla carriera, diventando il primo pattinatore nel singolo maschile ad aver vinto tutte le pi\u00f9 importanti competizioni in categoria junior e senior.\nStagione 2020-2021.\nIl 28 agosto Hanyu ha annunciato di aver deciso di non partecipare alle gare di Grand Prix indicando come motivazione per la rinuncia il rischio che lui, o i fan che avrebbero deciso di viaggiare per assistere alle sue prove, potessero contrarre il COVID-19. In dicembre ha preso per\u00f2 la decisione di partecipare al campionato nazionale giapponese, che ha vinto per la quinta volta, piazzandosi al primo posto in entrambi i segmenti di gara.\nAi campionati mondiali del 2021 si \u00e8 classificato primo nel programma corto con una solida performance, ma terzo nel libero con alcuni errori, concludendo in terza posizione dietro a Chen e al connazionale Yuma Kagiyama. Il giorno seguente, Hanyu ha confermato di aver avuto un attacco di asma poco dopo il programma libero. Il suo risultato, assieme a quello di Kagiyama, ha permesso al Giappone di guadagnare tre posti per le Olimpiadi Invernali del 2022.\nHanyu ha poi partecipato al World Team Trophy, classificandosi secondo sia nel libero che nel corto e aiutando la squadra giapponese ad ottenere la medaglia di bronzo nell'evento.\nCoreografia e allenamento.\nHanyu si \u00e8 allenato nella sua citt\u00e0 natale, Sendai, sotto la guida di Nanami Abe sino alla stagione 2011/2012 compresa. A causa dei suoi problemi di asma, oltre che per il fatto che doveva frequentare la scuola, spesso si allenava per sole due ore al giorno. Alcuni tubi dell'acqua sotto la pista della sua citt\u00e0 sono scoppiati a causa del terremoto e maremoto dell'11 marzo 2011, perci\u00f2 il giovane pattinatore si \u00e8 dovuto allenare a Yokohama e Hachinohe, Aomori finch\u00e9 la sua pista non \u00e8 stata nuovamente aperta il 24 luglio 2011. A partire dalla stagione 2012-2013, Hanyu ha cominciato ad allenarsi presso il Toronto Cricket Club sotto la guida di Brian Orser, gi\u00e0 campione del mondo nel 1987 e vincitore di due argenti olimpici, e diventato famoso come allenatore per aver portato Yuna Kim a vincere l'oro olimpico nel 2010.\nLa coreografia di tutti i suoi programmi in categoria junior \u00e8 stata preparata da Nanami Abe. A partire dalla stagione 2012-13, della coreografia dei suoi programmi di gara si sono occupati David Wilson, Shae-Lynn Bourne e Jeffrey Buttle, mentre delle sue esibizioni si sono occupati anche Kurt Browning e Kenji Miyamoto.\nTecnica.\nHanyu \u00e8 riconosciuto come un pattinatore a tutto tondo, noto per la grande abilit\u00e0 nel combinare una grande difficolt\u00e0 a livello tecnico e un'ottima qualit\u00e0 a livello artistico. St\u00e9phane Lambiel, argento alle Olimpiadi Invernali del 2006, l'ha descritto come \"il pattinatore pi\u00f9 completo del pattinaggio di figura, probabilmente di sempre\". Anche vari commentatori ed esperti hanno riconosciuto che Hanyu potrebbe essere il pi\u00f9 grande pattinatore della storia, in particolare dopo la sua seconda vittoria ai giochi olimpici.\nPer quanto riguarda il suo bagaglio tecnico, Hanyu \u00e8 in grado di eseguire quattro tipi di salti quadrupli: Lutz, Salchow, toe-loop e loop, quest'ultimo atterrato per la prima volta nella storia da lui stesso. \u00c8 famoso anche per eseguire il triplo Axel preceduto da entrate molto difficili, per esempio la controvenda o i twizzle, e per la sequenza di quadruplo toe-loop e triplo Axel atterrata per la prima volta in competizione nella stagione 2018-19. In occasione di alcuni show e allenamenti ha eseguito anche sequenze triplo axel-triplo axel, e ha dichiarato di star allenando il quadruplo Axel. Solitamente, tutti i suoi elementi di salto sono premiati da alti gradi d'esecuzione perch\u00e9 molto ampi ed eseguiti con grande precisione.\nI suoi programmi includono anche trottole generalmente difficili da eseguire per gli uomini, poich\u00e9 richiedono grande flessibilit\u00e0, tra cui la trottola Biellman. Sua figura caratteristica \u00e8 anche l'.\nRecord.\nRecord nel punteggio.\nHanyu ha segnato un totale di diciannove punteggi da record del mondo in carriera. Al 4 novembre 2018, Hanyu detiene sia il record che il record storico nel punteggio di tutti e due i programmi, corto e libero, e nel totale.\nCon il sistema di punteggio da +5 / -5 GOE.\nSette dei punteggi da record stabiliti da Hanyu sono stati stabiliti sotto il nuovo sistema di punteggio introdotto dalla stagione 2018-19, che prevede che possano essere assegnati +5 / -5 GOE (grado d'esecuzione) per i vari elementi del programma.\nRecord storici.\nDodici dei punteggi da record di Hanyu vengono registrati come record storici perch\u00e9 segnati prima della stagione 2018-19, quando \u00e8 stato introdotto il nuovo sistema di punteggio.\nRisultati in dettaglio.\nRisultati nella categoria Senior.\nI migliori punteggi della stagione sono evidenziati in grassetto, i record del mondo in corsivo grassetto. I risultati dei campionati nazionali non sono considerati dall'ISU n\u00e9 per il miglior risultato stagionale n\u00e9 per i record mondiali.\nLe medaglie per il risultato del programma corto e del programma libero sono consegnate solo ai campionati dell'ISU."}
{"id": "3969963", "revid": "287204", "url": "https://it.wikipedia.org/wiki?curid=3969963", "title": "Tomasz Czubak", "text": ""}
{"id": "3969964", "revid": "767487", "url": "https://it.wikipedia.org/wiki?curid=3969964", "title": "Pete Johansen", "text": "Biografia.\nJohansen inizi\u00f2 a suonare il violino a 9 anni, e a 16 entr\u00f2 nella sua prima band, di genere country. A partire dagli anni novanta cominci\u00f2 ad affermarsi nell'ambiente del gothic metal, con un progetto chiamato Modesty Blaise, con cui ha pubblicato gli album \"Face of the Sun\", nel 1990, e \"Little White What?\", nel 1993. Negli anni successivi collabor\u00f2 con The Sins of Thy Beloved, Tristania (di cui ha anche scritto il testo di una canzone, \"Lost\"), Sirenia e Morgul. Nel 2008 fond\u00f2 una nuova band, chiamata The Scarr."}
{"id": "3969967", "revid": "287204", "url": "https://it.wikipedia.org/wiki?curid=3969967", "title": "Yuzuru Hanyu", "text": ""}
{"id": "3969987", "revid": "115682", "url": "https://it.wikipedia.org/wiki?curid=3969987", "title": "F\u00e9lix Brissot de Warville", "text": "Biografia.\nF\u00e9lix Brissot de Warville, nipote di Jacques Pierre Brissot, fu allievo di L\u00e9on Cogniet. \nFu un pittore paesaggista che predilesse le scene campestri e, in particolare, i pastori e le greggi. Dipinse cos\u00ec i paesaggi di diverse province francesi: Normandia, Pirenei, \u00cele-de-France, etc. \nDurante il Secondo Impero esercit\u00f2 anche le funzioni di Responsabile del Castello di Compi\u00e8gne.\nWarville mor\u00ec a Versailles all'et\u00e0 di 74 anni.\nSuo allievo \u00e8 stato Adolphe Martial-Pot\u00e9mont."}
{"id": "3969990", "revid": "124123", "url": "https://it.wikipedia.org/wiki?curid=3969990", "title": "Jim Yong Kim", "text": "Biografia.\nNato in Corea del Sud, all'et\u00e0 di 5 anni si trasferisce con la famiglia negli Stati Uniti dove si laurea in Medicina.\nPrimo americano di origine asiatica ad essere nominato presidente del Dartmouth College (la pi\u00f9 piccola universit\u00e0 della cosiddetta \"Ivy League\"), viene nominato dal Presidente USA Barack Obama candidato alla guida della Banca Mondiale.\nIl 16 aprile 2012 viene eletto dal consiglio d'amministrazione della Banca Mondiale. Nel gennaio 2019 ha annunciato le sue dimissioni dell'incarico."}
{"id": "3969991", "revid": "599013", "url": "https://it.wikipedia.org/wiki?curid=3969991", "title": "Ji\u0159\u00ed Parma", "text": " \u00c8 stato vincitore di varie medaglie olimpiche e iridate con le nazionali cecoslovacca e ceca.\nBiografia.\nIn Coppa del Mondo esord\u00ec il 30 dicembre 1980 a Oberstdorf (99\u00b0), ottenne il primo podio il 18 dicembre 1983 a Lake Placid (3\u00b0) e la prima vittoria il 14 gennaio 1984 a Harrachov.\nIn carriera prese parte a quattro edizioni dei Giochi olimpici invernali, (10\u00b0 nel trampolino normale, 23\u00b0 nel trampolino lungo), (5\u00b0 nel trampolino normale, 29\u00b0 nel trampolino lungo, 4\u00b0 nella gara a squadre), (10\u00b0 nel trampolino normale, 5\u00b0 nel trampolino lungo, 3\u00b0 nella gara a squadre) e (19\u00b0 nel trampolino normale, 39\u00b0 nel trampolino lungo, 7\u00b0 nella gara a squadre), a sette dei Campionati mondiali, vincendo quattro medaglie, e a tre dei Mondiali di volo (6\u00b0 a Harrachov 1983 e a Oberstdorf 1988 i migliori piazzamenti).\n\u00c8 stato alfiere della ai Giochi olimpici invernali di ."}
{"id": "3969993", "revid": "287204", "url": "https://it.wikipedia.org/wiki?curid=3969993", "title": "Jiri Parma", "text": ""}
{"id": "3969998", "revid": "1543377", "url": "https://it.wikipedia.org/wiki?curid=3969998", "title": "Federazione italiana delle Associazioni di Volontariato in Oncologia", "text": "La Federazione italiana delle Associazioni di Volontariato in Oncologia (FAVO) \u00e8 un'organizzazione cui aderiscono 500 delle 800 associazioni italiane operanti per l'assistenza dei malati di tumore. Fondata nel 2003, dal 2004 ne \u00e8 presidente l'ex ministro della Sanit\u00e0 Francesco De Lorenzo. FAVO si pone come interlocutore delle istituzioni politiche, culturali e sindacali per affermare nuovi diritti a fronte dei nuovi bisogni dei malati di cancro e delle loro famiglie. La Federazione si batte altres\u00ec per la parit\u00e0 di accesso alle cure per tutti malati in ogni parte d'Italia. \nFAVO ha collaborato alla stesura del Piano Oncologico Nazionale e ha promosso importanti iniziative legislative per le tutele lavoristiche e per facilitare e accelerare il riconoscimento delle disabilit\u00e0 da parte dell'Inps. \nDal 2010 FAVO \u00e8 riconosciuta dal Ministero del Lavoro e delle Politiche Sociali come organizzazione che svolge un'attivit\u00e0 di evidente funzione sociale sul territorio nazionale, conformemente a quanto previsto dalle legge n. 476 del 19 novembre 1987."}
{"id": "3970001", "revid": "1543377", "url": "https://it.wikipedia.org/wiki?curid=3970001", "title": "Campylobacter jejuni", "text": "Campylobacter jejuni \u00e8 una specie batterica bastoncellare di forma elicoidale, non-sporigena, Gram-negativa, microaerofila comunemente presente nelle feci animali.\n\u00c8 uno delle cause pi\u00f9 comuni di gastroenterite nell'uomo in tutto il mondo. L'intossicazione alimentare causata da ceppi di \"Campylobacter\" pu\u00f2 essere severamente debilitante, ma raramente \u00e8 una minaccia per la sopravvivenza dell'individuo infettato. \nEssa \u00e8 stata anche collegata con lo sviluppo della Sindrome di Guillain-Barr\u00e9 (GBS), che di solito si sviluppa dopo due, tre settimane dalla malattia intestinale iniziale.\nSerbatoi naturali.\n\"C. jejuni\" \u00e8 comunemente associato a malattie del pollame, ed \u00e8 naturalmente presente nel tratto gastrointestinale di molte specie di uccelli. Uno studio ha trovato che il 30% degli storni in fattorie dell'Oxfordshire, Regno Unito, erano portatori di \"C. jejuni\" (serbatoi). \u00c8 inoltre comune nei bovini, e sebbene sia normalmente un innocuo commensale del tratto gastrointestinale in questi animali, pu\u00f2 causare la malattia da campylobacter (diarrea) nei vitelli.\n\u00c8 stato ancora isolato dalle feci di vombato e canguro, esso \u00e8 una delle cause di \"diarrea del viaggiatore\" nell'uomo. L'acqua potabile contaminata e latte non pastorizzato forniscono un efficiente mezzo per la sua diffusione. Il cibo contaminato \u00e8 la maggior fonte di infezioni isolate, preparazioni effettuate in modo non corretto di carne bovina e avicola risultano essere le modalit\u00e0 di contagio pi\u00f9 comuni in questi casi.Carni di maiale e di ruminanti sono generalmente considerate a basso rischio, tuttavia le frattaglie crude di questi animali sono a rischio piuttosto elevato di trasmissione.\nAnche i prodotti freschi, se consumati crudi, sono a rischio e quindi, per ridurre al minimo la diffusione del Campylobacter, \u00e8 indispensabile incrementare l'applicazione di misure di prevenzione, come le Gap (Good Agriculture Practices) e le Ghp (Good Handling Practices), ed evitare l'impiego di acqua contaminata per l'irrigazione dei campi e il lavaggio degli alimenti. Anche i molluschi bivalvi consumati crudi sono potenzialmente a rischio per il consumatore.\nIl 29 giugno del 2011, al Wyoming Department of Health furono notificati da parte di due laboratori casi confermati di \"C. jejuni\" in due lavoratori al locale allevamento di pecore che avevano castrato e mozzato la coda agli agnelli con i loro denti. La trasmissione fecale-orale fu successivamente verificata dai CDC che confermarono l'infettivit\u00e0 degli agnelli dell'allevamento con un PFGE che dimostr\u00f2 come il batterio infettante fosse lo stesso.\nPatologie.\nL'infezione con \"C. jejuni\" solitamente esita in enterite, caratterizzata da dolore addominale, diarrea, febbre, e malessere. I sintomi hanno generalmente una durata tra le 24 ore e la settimana, ma \u00e8 tuttavia possibile che durino pi\u00f9 a lungo. La diarrea presenta diversi gradi di severit\u00e0, dalle feci liquide a quelle emorragiche. Si tratta di una malattia generalmente auto-limitante. In ogni caso risponde a terapia antibiotica. Casi particolarmente gravi accompagnati da febbre e feci emorragiche, o casi di malattia particolarmente prolungata possono richiedere una terapia a base di ciprofloxacina, eritromicina, azitromicina o norfloxacina. Il paziente potrebbe, nei casi pi\u00f9 gravi richiedere reidratazione e reintegrazione di elettroliti.\nIl primo sequenziamento dell'intero genoma di \"C. jejuni\" fu ultimato nel 2000 (ceppo NCTC11168 mostrando un cromosoma circolare di 1.641.481 paia di basi).\nCaratteristiche di laboratorio.\nIl \"Campylobacter\" viene coltivato nella capsula di Petri \"CAMP\" specifica per il microrganismo a 42\u00a0\u00b0C, la normale temperatura delle specie aviarie, invece \u00e8 di 37\u00a0\u00b0C, la temperatura alla quale vengono coltivate la maggior parte delle specie patogene per l'uomo. \nLa condizione di microaerofilia \u00e8 richiesta per una crescita ottimale. Per l'isolamento si usa un agar sangue selettivo (terreno di Skirrow); la cui selettivit\u00e0 \u00e8 conferita da un cocktail di antibiotici: vancomicina, polimixina-B e trimetoprim, incubato in microaerofilia a 42\u00a0\u00b0C."}
{"id": "3970002", "revid": "984922", "url": "https://it.wikipedia.org/wiki?curid=3970002", "title": "Ole Gunnar Fidjest\u00f8l", "text": "Biografia.\nIn Coppa del Mondo esord\u00ec il 13 marzo 1983 a Oslo (4\u00b0), ottenne il primo podio il 30 dicembre 1983 a Oberstdorf (3\u00b0) e la prima vittoria il 23 febbraio 1985 a Harrachov.\nIn carriera prese parte a due edizioni dei Giochi olimpici invernali, (31\u00b0 nel trampolino lungo) e (22\u00b0 nel trampolino normale, 3\u00b0 nella gara a squadre), a tre dei Campionati mondiali, vincendo due medaglie, e a tre dei Mondiali di volo, vincendo una medaglia."}
{"id": "3970003", "revid": "599013", "url": "https://it.wikipedia.org/wiki?curid=3970003", "title": "Fabio Rossi", "text": "Biografia.\nConta 62 presenze in Serie B con le maglie di Fidelis Andria, Genoa e Pistoiese, 60 in Serie C1 e 156 in Serie C2.\nTerminata la carriera agonistica si \u00e8 dedicato a un'attivit\u00e0 commerciale nella discografia. Nel 2014 \u00e8 rimasto coinvolto con la sua compagna in un naufragio in cui sono morte due persone tra le isole di Lombok e di Komodo in Indonesia, trascorrendo due giorni su una scialuppa di salvataggio.\nCarriera.\nCresciuto nel , passa nella stagione 1990-1991 al , con cui ottiene l'undicesimo posto del Girone A della Serie C2.\nLa stagione seguente \u00e8 alla Massese, militante in terza serie, con cui ottiene il quattordicesimo posto del Girone A.\nNella stagione 1992-1993 \u00e8 in rosa al , nella massima serie italiana, senza per\u00f2 mai riuscire ad essere impiegato in competizioni ufficiali.\nLe successive due stagioni \u00e8 in forza alla Fidelis Andria, militante in cadetteria. Con i pugliesi ottiene un ottavo ed un dodicesimo posto in campionato.\nInizia la stagione 1995-1996 in forza al Genoa, appena retrocesso in cadetteria, con cui vince l'ultima edizione della Coppa Anglo-Italiana, venendo per\u00f2 ceduto a novembre alla , con cui retrocede in terza serie al termine del campionato.\nNelle due stagioni seguenti \u00e8 allo Spezia, con cui nella prima annata retrocede dalla terza alla quarta serie, mentre nella seconda raggiunge le finali playoff, valide per la promozione nella serie superiore, perdendole contro l'.\nNella stagione 1998-1999 gioca nel Novara, ottenendo la permanenza in quarta serie al termine dei playout.\nLe seguenti due stagioni \u00e8 all', con cui ottiene nella prima la promozione in terza serie al termine dei playoff, retrocedendo per\u00f2 nella successiva.\nNella stagione 2001-2002 passa al Campobasso, militante in quarta serie, con cui retrocede tra i dilettanti al termine del campionato.\nL'anno dopo passa al Savona, con cui ottiene il dodicesimo posto del Girone B della Serie C2 2002-2003.\nL'anno seguente passa al Derthona, con cui ottiene il secondo posto del Girone B dell'Eccellenza Piemonte-Valle d'Aosta.\nNella stagione 2004-2005 inizia il campionato nell'Armando Picchi di Livorno che lascia per trasferirsi a novembre nella Lavagnese con cui ottiene, nel suo ultimo campionato giocato, il sesto posto del Girone A della Serie D."}
{"id": "3970004", "revid": "287204", "url": "https://it.wikipedia.org/wiki?curid=3970004", "title": "Ole Gunnar Fidjestol", "text": ""}
{"id": "3970005", "revid": "104458", "url": "https://it.wikipedia.org/wiki?curid=3970005", "title": "Ole Gunnar Fidjestoel", "text": ""}
{"id": "3970011", "revid": "1305772", "url": "https://it.wikipedia.org/wiki?curid=3970011", "title": "Cough Syrup", "text": "Cough Syrup \u00e8 un singolo del gruppo musicale statunitense Young the Giant, pubblicato il 12 luglio 2011 come secondo estratto dal primo album in studio \"Young the Giant\".\nDescrizione.\nIl brano \u00e8 stato composto quando il gruppo si chiamava ancora The Jakes ed \u00e8 apparso per la prima volta sul loro EP \"Shake My Hand\". La canzone ha raggiunto la posizione numero tre della classifica Alternative Songs.\nOrigine.\nIl cantante del gruppo Sameer Gadhia ha spiegato che \"Cough Syrup\" \u00e8 stata scritta in un'epoca in cui la band era senza destino, non aveva soldi e \"non sapevamo veramente cosa fare con noi stessi\". Il gruppo, ha proseguito, \"Penso che abbiamo davvero desiderato di uscire e fare qualcosa di un po' diverso\". Gadhia ha detto che la canzone \u00e8 \"una specie di grido di aiuto\" a \"liberarsi, non necessariamente dall'oppressione, ma i sintomi pi\u00f9 comuni della periferia, come la noia, la normalit\u00e0 e omogeneit\u00e0\".\nVideo musicale.\nIl videoclip ha debuttato il 21 giugno 2011 su MTV.\nNel video la band \u00e8 in piscina coperta insieme a delle nuotatrici sincronizzate, acquari, glitter coloranti e fluorescenti. Secondo Gadhia, la band \"ha voluto pi\u00f9 di un aspetto visivo al video musicale, voleva qualcosa che potesse scoppiare, ma in senso artistico."}
{"id": "3970017", "revid": "1543377", "url": "https://it.wikipedia.org/wiki?curid=3970017", "title": "Akitoshi Kawazu", "text": "Biografia.\nKawazu \u00e8 un produttore giapponese di giochi e game designer. Ha studiato ceramica presso il Tokyo Institute of Technology. Kawazu \u00e8 entrato nella Square nel 1985. Egli \u00e8 il creatore della serie \"SaGa\" e di \"Final Fantasy Crystal Chronicles\", una serie di videogiochi di ruolo alla giapponese. Riveste l'incarico di produttore esecutivo della Square Enix ed \u00e8 a capo del team di produzione della societ\u00e0."}
{"id": "3970021", "revid": "287204", "url": "https://it.wikipedia.org/wiki?curid=3970021", "title": "Urawa Red Diamonds 2000", "text": "Questa voce raccoglie le informazioni riguardanti gli Urawa Red Diamonds nelle competizioni ufficiali della stagione 2000.\nMaglie e sponsor.\nSponsor tecnico (Puma) e ufficiale (Mitsubishi Motors) vengono confermati."}
{"id": "3970028", "revid": "72811", "url": "https://it.wikipedia.org/wiki?curid=3970028", "title": "Ninja Gaiden Sigma Plus", "text": ""}
{"id": "3970034", "revid": "110157", "url": "https://it.wikipedia.org/wiki?curid=3970034", "title": "Dead or Alive Ultimate", "text": ", abbreviato DOAU \u00e8 un videogioco della serie \"Dead or Alive\" pubblicato nel 2004, come compilation di \"Dead or Alive\" e \"Dead or Alive 2\" in esclusiva e migliorati appositamente per la console Xbox.\nSviluppo.\n\"Dead or Alive Ultimate\" \u00e8 stato concepito come compilation per riporre \"Dead or Alive\" e \"Dead or Alive 2\" al pubblico Xbox, in seguito all'uscita di \"Dead or Alive 3\" per la medesima console. \nVideogiochi.\n\"Dead or Alive 1 Ultimate\".\n\"Dead or Alive 1 Ultimate\", abbreviato \"DOA1U\", \u00e8 una conversione della versione Sega Saturn di \"Dead or Alive\", distribuito inizialmente nel 1997. Questo nuovo titolo appare molto fedele a quello originale, non aggiungendo miglioramenti a parte una grafica avanzata e lasciando il gameplay invariato.\n\"Dead or Alive\" per Sega Saturn non rappresenta la versione migliore del primo capitolo, in quanto la versione per PlayStation del 1998 introduce diversi elementi, come due nuovi personaggi giocabili, musiche completamente nuove e una grafica ulteriormente migliorata. La scelta di includere questa la versione Saturn e non quella PlayStation viene spiegata da Tomonobu Itagaki dicendo che la prima era la sua preferita, anche se si pensa che il motivo reale era da cercarsi in una questione di diritti con la Sony.\nI personaggi sono gli stessi della versione Sega Saturn di \"Dead or Alive\".\n\"Dead or Alive 2 Ultimate\".\nLa versione di \"Dead or Alive 2\", abbreviata \"DOA2U\", \u00e8 stata completamente rivista, utilizzando il motore grafico di \"Dead or Alive Xtreme Beach Volleyball\", che ha permesso un notevole miglioramento nell'estetica dei personaggi e dei livelli. In particolare i livelli sono stati ampliati e arricchiti di dettagli, come l'aggiunta di tubi contenenti cloni di Kasumi nel livello \"DOATEC Germany\" (\"Bio Lab\" in \"DOA2\"), l'introduzione di animali nel nuovo livello \"Safari\", l'aggiunta di fiamme e pezzi che cadono nel teatro \"Great Opera\", oppure nel livello del boss finale Tengu, \"Sacred Miyama\", le stagioni cambiano in base agli attacchi di quest'ultimo.\nIl gameplay \u00e8 stato leggermente modificato: solitamente le proiezioni erano eseguite con in tasto difesa pi\u00f9 uno dei tasti direzionali premuti nella direzione contraria al colpo ricevuto; in \"DOA2U\" invece per contrattaccare un calcio medio bisognava usare, oltre al tasto difesa, il tasto direzionale verso il calcio ricevuto. La scelta era di rendere il sistema di proiezioni pi\u00f9 impegnativo, e questa caratteristica \u00e8 stata poi mantenuta in \"Dead or Alive 4\" e nei seguiti.\nUn nuovo filmato introduttivo \u00e8 stato aggiunto, sulle note di \"Dream On\" degli Aerosmith, in cui viene narrata l'infanzia di Kasumi e Ayane e le vicende di Raidou e del clan Mugen Tenshin, ed \u00e8 stato aggiunto un nuovo doppiaggio sia in giapponese che in inglese. \nI personaggi sono rimasti gli stessi di \"Dead or Alive 2\", con l'aggiunta di Hitomi, precedentemente apparsa in \"Dead or Alive 3\", come personaggio sbloccabile utilizzabile nelle modalit\u00e0 esterne alla storia. Un numero di costumi molto elevato \u00e8 stato aggiunto, superando i venti per i personaggi pi\u00f9 famosi come Kasumi e Leifang, soprattutto dopo la penuria di costumi in \"DOA3\". \nLa vera e propria novit\u00e0, suggerita dal titolo iniziale \"Dead or Alive Online\", poi scartato, era la possibilit\u00e0 di giocare online fino ad otto giocatori. Al momento i server dell'Xbox sono stati chiusi dalla Microsoft, quindi \u00e8 impossibile utilizzare questa funzione.\nDistribuzione.\nOltre alla versione normale, \"Dead or Alive Ultimate\" \u00e8 stato distribuito in Giappone come bundle con una Xbox azzurra trasparente (chiamata \"Kasumi-chan\") e un controller dello stesso colore, oltre che alcuni gadget di Kasumi. Nella versione nordamericana da collezione erano incluse due carte da gioco raffiguranti dei personaggi femminili della serie, mentre in quella normale un ulteriore CD, chiamato \"Dead or Alive 3 Booster Pack\", che aggiungeva ulteriori costumi e un nuovo filmato introduttivo a \"Dead or Alive 3\". Il disco includeva anche un segmento della serie \"Icons\" sulla storia della serie, con interviste ai varie figure dell'industria videoludica ma anche al produttore Itagaki.\nIl 14 dicembre 2006 \u00e8 stata aggiunta tramite un aggiornamento la retrocompatibilit\u00e0 di \"Dead or Alive Ultimate\" su Xbox 360."}
{"id": "3970035", "revid": "767487", "url": "https://it.wikipedia.org/wiki?curid=3970035", "title": "John Jay Report", "text": "Il John Jay Report (titolo completo \"The Nature and Scope of the Problem of Sexual Abuse of Minors by Catholic Priests and Deacons in the United States\") \u00e8 un documento del 2004 commissionato al John Jay College of Criminal Justice dalla Conferenza Episcopale statunitense, volto a studiare l'incidenza dei casi di abusi minorili all'interno della Chiesa cattolica.\nIl rapporto ha stabilito che nel periodo 1950-2002 un totale di 10667 persone hanno accusato preti di abusi sessuali minorili. Di questi, la diocesi ha potuto convalidare 6700 accuse contro 4392 sacerdoti statunitensi, circa il 4% di tutti i 109694 sacerdoti che hanno prestato servizio durante il periodo coperto dallo studio. Dei 4392 accusati, 1021 (24%) sono stati segnalati alla polizia, 384 processati, 252 (6%) condannati e pi\u00f9 di 100 (2%) hanno ricevuto pene detentive.\nCirca la met\u00e0 delle vittime che ha sporto denuncia, il 50,9%, ha una et\u00e0 compresa tra gli 11 e i 14 anni, 27.3% hanno tra i 15 anni e i 17, il 16% sono bambini e bambine tra gli 8 e i 10 anni e circa il 6% hanno una et\u00e0 sotto i 7 anni. Si noti che secondo la legislazione italiana atti di pedofilia sono compiuti sui minori di 14 anni.\nComplessivamente circa il 73% delle vittime che ha denunciato ha 14 anni o \u00e8 un bambino. \u00c8 quindi presumibile che gran parte del 4% del clero americano accusato di reati a sfondo sessuale in America abbia compiuto crimini di pedofilia mentre una modesta percentuale abbia compiuto atti di pederastia.\nIl rapporto ha anche mostrato come l'81% delle vittime sia maschio \u2013 rispetto ad una probabile percentuale del 12% nella popolazione generale \u2013 evidenziando cos\u00ec che le situazioni di abuso riguardano principalmente \"maschi che abusano di altri maschi\", come sottolineato dal sociologo Massimo Introvigne."}
{"id": "3970042", "revid": "28592", "url": "https://it.wikipedia.org/wiki?curid=3970042", "title": "Ivan Beckoj", "text": ""}
{"id": "3970043", "revid": "28592", "url": "https://it.wikipedia.org/wiki?curid=3970043", "title": "Beckoj", "text": ""}
{"id": "3970044", "revid": "339392", "url": "https://it.wikipedia.org/wiki?curid=3970044", "title": "Quai des Anglais", "text": ""}
{"id": "3970045", "revid": "28592", "url": "https://it.wikipedia.org/wiki?curid=3970045", "title": "Istituto per Nobili Fanciulle", "text": ""}
{"id": "3970047", "revid": "28592", "url": "https://it.wikipedia.org/wiki?curid=3970047", "title": "Istituto per le ragazze nobili", "text": ""}
{"id": "3970052", "revid": "767487", "url": "https://it.wikipedia.org/wiki?curid=3970052", "title": "Vai col liscio", "text": "Vai col liscio \u00e8 un film italiano del 1976 diretto da Giancarlo Nicotra.\nLa colonna sonora del film \u00e8 di Sante Maria Romitelli."}
{"id": "3970054", "revid": "647919", "url": "https://it.wikipedia.org/wiki?curid=3970054", "title": "Hoshanah Rabbah", "text": ""}
{"id": "3970055", "revid": "599013", "url": "https://it.wikipedia.org/wiki?curid=3970055", "title": "Angelo Badini", "text": "Biografia.\nEra noto anche come Badini I per distinguerlo dai fratelli Emilio, Cesare ed Augusto, anch'essi calciatori.\nI genitori, entrambi bolognesi, si erano trasferiti in Sud America in giovane et\u00e0 e fecero ritorno a Bologna nel 1912, quando Angelo aveva 18 anni. Era diplomato in architettura all'Accademia di belle arti.\nCarriera.\nClub.\nLa sua carriera cominci\u00f2 nel Club Atl\u00e9tico Sparta di Rosario, in Argentina.\nGiunto nel capoluogo emiliano, gioc\u00f2 per molti anni nel Bologna, di cui divenne uno dei migliori giocatori. Durante la prima guerra mondiale, lasci\u00f2 momentaneamente il Bologna e il suo ruolo di allenatore delle formazioni giovanili rossoblu - i celebri \"boys\" -, per aggregarsi all'Unione Sportiva Milanese, con la quale disput\u00f2 la coppa Biffi e la coppa Mauro. Terminata la breve parentesi milanese, torn\u00f2 al Bologna e ne divenne capitano e trascinatore per diversi campionati.\nGioc\u00f2 l'ultima partita della sua vita il 9 gennaio 1921, poi si ammal\u00f2 di setticemia. Dopo poche settimane la malattia pareva in risoluzione, tanto che esult\u00f2 da casa il 6 febbraio per un clamoroso 10-1 del Bologna ai danni dei rivali del . Un improvviso peggioramento lo fin\u00ec alle 18:20 del 12 febbraio 1921. I suoi funerali videro una grande partecipazione di folla. Poco tempo dopo, lo Stadio Sterlino fu intitolato a suo nome: \"Campo Angelo Badini\". \u00c8 sepolto nel Cimitero Monumentale della Certosa di Bologna, rappresentato in una scultura di Pietro Veronesi, che lo ritrae tra i due genitori e con la maglia del Bologna F.C."}
{"id": "3970057", "revid": "196390", "url": "https://it.wikipedia.org/wiki?curid=3970057", "title": "Yehudah ha-Nass\u00ec", "text": ""}
{"id": "3970064", "revid": "1776051", "url": "https://it.wikipedia.org/wiki?curid=3970064", "title": "Benny Lekstr\u00f6m", "text": "Carriera.\nClub.\nLekstr\u00f6m cominci\u00f2 la carriera con la maglia dell'Enskede, per poi passare all'Hammarby. Il 30 luglio 2006 esord\u00ec allora nella Allsvenskan, mantenendo imbattuta la propria porta nel successo per 3-0 sull'H\u00e4cken. Non fu il portiere titolare della squadra, ma gioc\u00f2 comunque 10 partite nella massima divisione svedese nel corso di due stagioni. Terminata questa esperienza, si accord\u00f2 con il Brommapojkarna, che nel 2008 centr\u00f2 la promozione in Allsvenskan. Gioc\u00f2 altri 15 incontri in questa divisione.\nNel 2011 si trasfer\u00ec al Mj\u00f8lner, in Norvegia. Il 19 ottobre successivo, fu ufficializzato il suo trasferimento al Troms\u00f8, club di Tippeligaen. Il 25 marzo 2012 debutt\u00f2 con questa maglia, schierato titolare nel successo per 1-0 sul Fredrikstad.\nNel 2016 collezion\u00f2 11 presenze con il Sirius nella stagione in cui il club conquist\u00f2 il ritorno in Allsvenskan dopo 42 anni. Nel 2017, all'et\u00e0 di 36 anni, scese a giocare in quinta serie con l'\u00c4ngby.\nIl 14 luglio 2017 fece ritorno all'Hammarby, firmando un accordo valido fino al termine della stagione. Rivest\u00ec il ruolo di secondo portiere dietro al titolare Johan Wiland, anch'egli arrivato a luglio. Nel gennaio 2018 prolung\u00f2 per un'altra stagione, durante la quale per\u00f2 fu terzo portiere dietro allo stesso Wiland e al nuovo arrivato Davor Bla\u017eevi\u0107. Nonostante ci\u00f2, tra il febbraio e il marzo 2018 ebbe modo di giocare in tre partite della fase a gironi di Coppa di Svezia.\nNel dicembre 2018 fu reso noto che Lekstr\u00f6m sarebbe rimasto all'Hammarby, ma non in qualit\u00e0 di portiere della squadra di calcio bens\u00ec di quella di calcio a 5, debuttando nella Svenska Futsalligan il 6 gennaio 2019. Nel febbraio 2019 tuttavia torn\u00f2 al calcio a 11 accettando l'offerta del Brommapojkarna, squadra appena retrocessa in Superettan che aveva bisogno di un portiere a fronte dell'infortunio di Hampus Elgan. Durante questa parentesi ha giocato tre partite prima di diventare, nel mese di agosto a stagione in corso, nuovo preparatore dei portieri dello stesso Brommapojkarna."}
{"id": "3970066", "revid": "204376", "url": "https://it.wikipedia.org/wiki?curid=3970066", "title": "Tzitzit", "text": ""}
{"id": "3970079", "revid": "287204", "url": "https://it.wikipedia.org/wiki?curid=3970079", "title": "Brian Deegan", "text": "Deegan \u00e8 stato fondatore del team \"Metal Mulisha\""}
{"id": "3970080", "revid": "110157", "url": "https://it.wikipedia.org/wiki?curid=3970080", "title": "Driekops Eiland", "text": "Driekops Eiland (noto anche come Driekopseiland) \u00e8 un sito archeologico contenente incisioni rupestri o petroglifi. Si trova nel letto del fiume Riet, vicino alla citt\u00e0 di Plooysburg, nei pressi di Kimberley, in Sudafrica.\nLe incisioni.\nLe oltre 3500 incisioni presenti nel sito, rappresentanti soprattutto immagini geometriche, si trovano su una roccia glaciale esposta nel letto del fiume, e vengono sommerse quando il fiume si alza di livello. Archeologi e geomorfologi hanno stimato che le incisioni siano state effettuate in due diversi periodi: attorno a 2500 anni fa e circa 1000 anni fa.\nDibattiti.\nIl sito \u00e8 stato al centro di numerosi dibattiti riguardanti le incisioni rupestri sudafricane.\nSensazionali ipotesi riguardo alle incisioni e ai loro autori sono state avanzate da Brenda Sullivan, Cyril Hromnik e da altri in testi come \"Spirit of the rocks\". Tali ipotesi, scartate dall'archeologia ufficiale, riguardano spesso antichi visitatori giunti da terre lontane e legami tra le incisioni e le iscrizioni di Ogham.\nNella comunit\u00e0 archeologica Driekops Eiland ha destato discussioni sull'attribuzione delle incisioni stesse.\nTra gli specialisti del settore vi sono principalmente due tesi. Una di queste ipotizza che nonostante la vicina Wildebeest Kuil, con la sua profusione di figure animali e umane, sia essenzialmente di origine San o dei cacciatori-raccoglitori, il sito di Driekops Eiland, con la sua preponderanza di incisioni geometriche e con pochi animali e uomini, appartenga pi\u00f9 probabilmente ad una diversa tradizione artistica, oggi riconosciuta come di una cultura separata Khoi di allevatori. Infatti la distribuzione dei siti con immagini geometriche sembra coincidere con le ipotetiche rotte migratorie di quegli allevatori che si pensa abbiano viaggiato per tutto il Sudafrica circa 2000 anni fa.\nUna prospettiva differente su Driekops Eiland non scarta la possibilit\u00e0 che l'opera sia da attribuire a vari gruppi ma concentra l'attenzione sul contesto. Gli studi etnografici, tra cui quelli relativi all'importanza sociale dell'acqua, dimostrano come le caratteristiche del territorio potrebbero essere significanti. Le rocce potrebbero essere importanti, visto che il fatto che la loro superficie contenga le immagini rupestri \u00e8 \"una parte fondamentale del contesto\".\nProtezione formale.\nDriekops Eiland \u00e8 stato dichiarato Monumento Nazionale nel 1944. Automaticamente \u00e8 diventato un sito protetto provinciale di livello 2, quando fu promulgato il nuovo National Heritage Resources Act (Atto 25 del 1999).\nImpatti dannosi.\nNel 1942 fu costruita una diga nella parte superiore del sito, causando l'allagamento permanente di circa 150 incisioni e la modifica del flusso idrico. Quest'ultima cosa ha provocato la crescita di canneti e l'invasione di alberi di eucalipto nelle parti sabbiose del sito, grazie anche al nuovo flusso d'acqua proveniente dal nuovo canale che dal 1987 unisce il fiume Orange alla diga Kalfontein (sul fiume Riet)."}
{"id": "3970082", "revid": "438678", "url": "https://it.wikipedia.org/wiki?curid=3970082", "title": "Papadopoli", "text": "I Papad\u00f2poli (lin greco: \"\u03a0\u03b1\u03c0\u03b1\u03b4\u03cc\u03c0\u03bf\u03c5\u03bb\u03bf\u03b9\") furono una nobile famiglia greca stabilitasi a Venezia sul finire del XVIII secolo. Ebbe un ruolo fondamentale nell'imprenditoria agricola veneta tra l'Otto e il Novecento.\nStoria.\nProvenienti da Creta, ebbero una posizione di rilievo nell'aristocrazia dell'Impero Bizantino.\nPassati nell'orbita della Serenissima, nel XVI secolo si trasferirono a Corf\u00f9 e nel 1791 furono aggregati al locale Consiglio nobile. Il primo a stabilirsi definitivamente in laguna fu Angelo, nella seconda met\u00e0 del XVIII secolo, inizialmente per ragioni di studio, poi per l'apertura di una casa bancaria e commerciale, continuata in seguito dal fratello Giovanni. Nel 1791 ottennero l'ambita cittadinanza veneziana.\nCaduta la Serenissima, con Sovrana Risoluzione del 29 agosto 1821 la famiglia fu riconosciuta nobile dall'Impero austriaco e nel 1858 le venne conferito anche il titolo comitale.\nMembri illustri.\nTra i membri degni di nota:"}
{"id": "3970087", "revid": "933835", "url": "https://it.wikipedia.org/wiki?curid=3970087", "title": "Philipp Chemnitz", "text": "Biografia.\nSuo padre e suo nonno avevano entrambi il nome \"Martin\"; suo padre Martin Chemnitz (1561-1627) era avvocato e professore all'Universit\u00e0 di Rostock, sposato con Margareta Cameraria (Margarethe Camerarius), fu cancelliere del duca Federico di Holstein-Gottorp; suo nonno Martin Chemnitz (1522-1586) era stato un teologo e riformatore protestante. Studi\u00f2 storia e diritto a Rostock e a Jena; a Jena ebbe come maestro il giurista olandese Dominicus Arumaeus.\nLa sua vita venne segnata dagli eventi della guerra dei trent'anni.\nGi\u00e0 nel 1620, aveva scritto un paio di tesi politiche ed attirato l'attenzione sul suo opuscolo \"Senatus deonim de presentibus ... Germanice miseriis\", una rappresentazione sulla triste condizione della Germania di allora. Probabilmente nell'estate del 1642 and\u00f2 in Svezia.\nNel 1627, poco dopo la morte del padre, fu militare al servizio della Repubblica delle Sette Province Unite e si arruol\u00f2 nell'esercito svedese sotto Gustavo II Adolfo dopo il suo sbarco in Pomerania nel 1630, raggiungendo il grado di \"Capit\u00e4ns\". Sembra che gi\u00e0 dal 1630 sia stato impiegato in servizi amministrativi nella Pomerania svedese e nella Slesia al servizio di Lilliestr\u00f6m, residente svedese a Stettino, e gradualmente pass\u00f2 al servizio dell'Impero svedese.\nDal 1637, dipendente a servizio dell'amministrazione dell'esercito svedese, inizi\u00f2 a scrivere le sue pubblicazioni storiche e istituzionali, rivelandosi come un oppositore degli imperatori tedeschi della Casa d'Asburgo. Uno dei suoi lavori pi\u00f9 importanti \u00e8 una storia in diversi volumi sulle diverse fasi della guerra trent'anni vista dalla prospettiva svedese.\nGi\u00e0 nell'autunno del 1642 Axel Oxenstierna, suo protettore, gli diede il compito di scrivere la storia della guerra in Germania, e nella primavera del 1643 il Consiglio reale ribad\u00ec a nome del governo svedese il compito affidatogli.\nNominato storico di Stato (storico aulico) della Svezia il 3 gennaio 1644 da Axel Oxenstierna, con stipendio statale e accesso agli Archivi di Stato svedesi, nel 1646 spos\u00f2 Alborn Margaret Philipp Bogislaw (von) Chemnitz, la figlia di un Balivo di Tangerm\u00fcnde nella Marca di Brandeburgo.\nFu elevato alla nobilt\u00e0 svedese dalla regina Cristina di Svezia il 20 gennaio 1648, assieme al fratello, conosciuto da allora col nome di \"von Chemnitz\".\nLo stesso anno ricevette da Oxenstierna la fattoria di Hallsta nel V\u00e4stmanland, e nel 1649 ebbe in dono dalla regina Cristina sette possedimenti agricoli nelle vicinanze.\nDurante la reggenza di Carlo XI nel 1668, divenne giudice distrettuale nella giurisdizione di Asker, poi Carlo XI nel 1675 lo nomin\u00f2 consigliere della corte svedese.\nMor\u00ec in Svezia, senza figli, nella sua fattoria di Hallsta g\u00e5rd (V\u00e4ster\u00e5s) il 17 maggio 1678. I suoi lavori vennero ristampati nel XVIII secolo e pubblicati in diverse traduzioni.\nHippolithus a Lapide.\n\u00c8 autore, con lo pseudonimo di \"Hippolythus a Lapide\", di una \"Dissertatio de ratione status in imperio nostro Romano-Germanico\" (\"La Ragion di Stato nel nostro Impero romano-germanico\"), in almeno due edizioni (1640; Amsterdam 1647); uno dei libri pi\u00f9 controversi sulla Costituzione dell'Impero tedesco (Sacro Romano Impero della nazione tedesca). Egli vi definisce la ragion di Stato: \u00abalcune considerazioni politiche necessarie per tutti gli affari pubblici, consulenze e progetti, il cui unico scopo \u00e8 la conservazione, l'ampliamento e la felicit\u00e0 nello Stato; per questo fine si impieghino i mezzi pi\u00f9 rapidi e pi\u00f9 convenienti\u00bb.\nSi configura quindi come una difesa dei diritti degli Stati dell'impero all'autonomia, contro il programma monarchico-assolutistico degli Asburgo. Inoltre \u00e8 polemica contro l'imperatore tedesco, a quel tempo Ferdinando III, e la Casa d'Asburgo: tratta infatti la questione del ruolo dell'imperatore, sostenendo il parere che la sovranit\u00e0 dell'impero non fosse dell'imperatore (e quindi gli Asburgo), ma appartenesse alla Dieta del Reichstag imperiale, cio\u00e8 l'insieme dei principi elettori tedeschi e delle citt\u00e0 libere.\nLa \"Dissertatio\" \u00e8 stata criticata dai giuristi tedeschi Johann Sl\u00fcter e Samuel von Pufendorf.\nL'opera \u00e8 stata pubblicata nel periodo dei negoziati finali per la Pace di Westfalia. \u00c8 stata intesa come un forte attacco al vertice dell'Impero tedesco in uno momento delicato dei negoziati: l'imperatore Ferdinando III si era inizialmente opposto alla partecipazione degli Stati tedeschi ai negoziati di pace, ma fu soprattutto la Francia a costringerlo ad ammetterli. Questo significava l'emergere dell'Impero tedesco a Osnabr\u00fcck, dove, oltre che a M\u00fcnster, dal 1643 al 1648 \u00e8 stata negoziata la pace di Westfalia; non solo i negoziati tra l'Impero e la Svezia, ma allo stesso tempo una convenzione costituzionale tedesca dunque.\nAnche se la partecipazione degli Stati ai negoziati era stata richiesta in diverse occasioni (\"Admissionsfrage\"), l'Imperatore in un primo momento rappresentava il regno da solo. A Francoforte dal 1642 al 1643 il Reichstag ha discusso i problemi costituzionali dell'impero. In questo contesto, l'ambasciatore svedese Johan Adler Salvius ha accusato i negoziatori imperiali, gi\u00e0 prima del 1643, di usurpare la prerogativa, affermando: \u00abLa \"Sekurit\u00e4t\" (sicurezza) sta nella \"Libert\u00e4t\" del popolo tedesco\u00bb.\nL\"'Allgemeine Deutsche Biographie\" caratterizza \"Hippolithus a Lapide\" e il suo lavoro con queste parole: \u00abcontro la dinastia degli Asburgo, di grande passione, una condanna di tutta la sua politica tradizionale, i suoi scopi, le sue aspirazioni e le azioni nei secoli. Con la Pace di Praga (1635) sembrava che l'Austria avesse trovato una forma di accordo con i Regni tedeschi e per respingere l'interferenza straniera. A bloccare gli effetti di questa pace, a suscitare di nuovo l'odio contro gli Asburgo, incitare alla guerra per continuare la lotta fino a quando l'Austria non abbia l'umiliazione completa e riconosciuta l'impotenza costituzionale imperiale, \u00e8 lo scopo del focoso pamphlet in cui l'ispirazione svedese non pu\u00f2 essere negata\u00bb.\nBogislaw Philipp von Chemnitz non era l'unico ad interrogarsi circa la sovranit\u00e0 dell'imperatore tedesco. Johannes Althusius aveva espresso tali pensieri prima di lui, e un suo contemporaneo, Johannes Limn\u00e4us ha sostenuto anche l'opinione che la sovranit\u00e0 era del popolo tedesco o dei loro rappresentanti, la sovranit\u00e0 sta nel (Principio di sovranit\u00e0 popolare). Ma Bogislaw Philipp von Chemnitz era uno dei rappresentanti pi\u00f9 radicali nei dibattiti sulla costituzione dell'Impero del XVII secolo.\nIl suo \"Dissertatio de ratione status\" \u00e8 considerato come uno dei pi\u00f9 importanti esempi della cosiddetta \"Reichspublizistik\" (\"stampa imperiale\") ed \u00e8 stato considerato importante documento di negoziato per gli avversari dell'Imperatore. Questa opera ha causato pi\u00f9 danni all'Imperatore di alcune battaglie perse durante la guerra dei trent'anni. Nei territori sottoposti all'influenza imperiale il libro \u00e8 stato proibito e ordinato di bruciarlo per mano del boia.\nLo pseudonimo \u00e8 derivato dal nome Philipp e dal luogo di provenienza in slavo - il cognome \"Chemnitz\". Questo termine \u00e8 preso dal nome slavo Kamjenica (tradotto \"torrente con sassi\"), (sorabo: Steinbach; vedi Kamenz) derivato (da kamje\u0144 - la pietra). \"Stein\" significa in latino \"lapis\"; \"una lapide\" cos\u00ec: \"della pietra\".\nDer k\u00f6niglich schwedische in Teutschland gef\u00fchrte Krieg.\nLa sua grande opera, che \u00e8 uscita per incarico ufficiale, \"Der k\u00f6niglich schwedische in Teutschland gef\u00fchrte Krieg\" \"La guerra in Germania del sovrano di Svezia\", \u00e8 iniziata nel 1642. La sua prima parte, riguardante la partecipazione di re Gustavo Adolfo nella guerra 1630-1632, \u00e8 stata pubblicata in tedesco e in latino nel 1648, la seconda parte della guerra (periodo 1633-giugno 1636) viene pubblicata in tedesco nel 1653, la terza e quarta parte (periodo giugno 1636-giugno 1646) sono state dichiarate come completate nel 1668, decisa la stampa, che non ha avuto luogo per la mancanza di fondi. Nell'incendio del palazzo del Castello del 1697 \u00e8 stato perso gran parte del manoscritto sulla terza fase della guerra, e probabilmente anche di una quinta parte, che tratta della spedizione di Carl Gustaf Wrangel, e una sesta parte della fine della guerra. Viene pubblicato la prima volta dal 1855 al 1859, a spese dello stato, quello che si \u00e8 salvato dei manoscritti di Chemnitz: il primo libro della terza fase della guerra (campagna di Johan Ban\u00e9r giugno-dicembre 1636) e la totalit\u00e0 della quarta parte (campagna di Lennart Torstenson 1641-46).\nLa considerazione delle opere storiche di Chemnitz \u00e8 giustamente molto alta, in conseguenza del ricco materiale d'archivio che era a disposizione dell'autore, e dal fatto che Axel Oxenstierna si ritiene abbia curato la preparazione delle sue parti principali. La prima parte \u00e8 basata principalmente su precedenti collezioni storiche del tempo, in particolare \"Theatrum Europaeum\" di Johann Philipp Abelin; per il resto del lavoro Chemnitz ha aggiunto documenti d'archivio, ma in una riproduzione fedele, per fonderli in una storia contemporanea di affidabilit\u00e0 e valore."}
{"id": "3970088", "revid": "110157", "url": "https://it.wikipedia.org/wiki?curid=3970088", "title": "Torneo di pallacanestro maschile NCAA Division I 1966", "text": "Il Torneo di pallacanestro maschile NCAA Division I 1966 si disput\u00f2 dal 7 al 19 marzo 1966. Si tratt\u00f2 della 28\u00aa edizione del torneo.\nVinsero il titolo i Texas Western Miners di Texas Western College, allenati da Don Haskins. Jerry Chambers venne eletto Most Outstanding Player.\nQuella dei Miners fu una vittoria storica, poich\u00e9 si trattava di una squadra composta da 7 giocatori afroamericani, in un periodo storico (era l'epoca dei movimenti per i diritti civili) in cui nel sud degli Stati Uniti non erano presenti giocatori di colore nelle squadre universitarie. Come riconoscimento al valore storico della vittoria, nel 2007 i Miners 1965-1966 sono stati ammessi nel Naismith Memorial Basketball Hall of Fame.\nSquadre.\nLe squadre partecipanti furono 22, suddivise in quattro Regioni: East (6), Mideast (6), Midwest (5), West (5)"}
{"id": "3970091", "revid": "1310927", "url": "https://it.wikipedia.org/wiki?curid=3970091", "title": "\u00c1lvaro Baigorri", "text": "Carriera.\nClub.\nBaigorri ha giocato per le giovanili di Real Madrid e Atl\u00e9tico Madrid. Ha vestito in seguito le maglie di Racing Santander B, Legan\u00e9s, Castell\u00f3n, Alicante (in prestito) e Ceuta.\nUna volta svincolatosi da quest'ultima societ\u00e0, ha sostenuto un provino per i norvegesi del V\u00e5lerenga. \u00c8 stato portato anche nel ritiro della squadra a La Manga del Mar Menor. Il 22 febbraio, il V\u00e5lerenga ha reso nota la volont\u00e0 di non offrire un contratto al terzino iberico.\nHa effettuato allora un altro provino, stavolta al Sarpsborg 08. Questo test \u00e8 stato pi\u00f9 fruttuoso, poich\u00e9 ha firmato un contratto annuale con il club, appena retrocesso in 1. divisjon. Ha debuttato in squadra il 9 aprile 2012, schierato titolare nel pareggio per 4-4 contro lo Start. Ha contribuito alla promozione del Sarpsborg 08 in Eliteserien.\nBaigorri \u00e8 rimasto in squadra per un'ulteriore stagione, avendo cos\u00ec l'opportunit\u00e0 di esordire in Eliteserien in data 27 ottobre 2013, quando ha sostituito Martin Wiig nel pareggio per 2-2 maturato in casa dell'Odd. Il 19 novembre 2013, il Sarpsborg 08 ha annunciato che non avrebbe rinnovato il contratto a Baigorri, che si sarebbe cos\u00ec svincolato dal 1\u00ba gennaio 2014.\nIl 27 dicembre 2013 ha trovato un accordo con il Moss, in 2. divisjon. Ha debuttato con questa maglia il 24 aprile 2014, schierato titolare nel successo per 0-5 maturato sul campo del Kr\u00e5ker\u00f8y, sfida valida per il primo turno del Norgesmesterskapet. Il 24 maggio ha trovato la prima rete, nella sconfitta interna per 2-3 contro il Kjels\u00e5s. \u00c8 rimasto in squadra per un biennio, in cui ha totalizzato 34 presenze e 3 reti tra campionato e coppa.\nA febbraio 2017 \u00e8 passato al Borgar, in 4. divisjon. Ha disputato la prima partita in data 17 aprile, schierato titolare nel pareggio per 4-4 contro il Rakkestad.\nStatistiche.\nPresenze e reti nei club.\n\"Statistiche aggiornate al 2 settembre 2020.\""}
{"id": "3970097", "revid": "599013", "url": "https://it.wikipedia.org/wiki?curid=3970097", "title": "Tim Forsyth", "text": "Biografia.\nTalento precoce, mai del tutto espresso, nel 1992, diciannovenne, vinse il bronzo olimpico a Barcellona ancora da juniores, partecipando poi alle due Olimpiadi successive senza egual fortuna."}
{"id": "3970098", "revid": "267975", "url": "https://it.wikipedia.org/wiki?curid=3970098", "title": "Diocesi di Medes", "text": ""}
{"id": "3970099", "revid": "110157", "url": "https://it.wikipedia.org/wiki?curid=3970099", "title": "Blood chit", "text": "Il blood chit \u00e8 un documento scritto in lingue locali di cui si dotano militari e personale aviotrasportato quando sorvolano zone di cui non conoscono la lingua.\nIl documento pu\u00f2 essere scritto su di un foglio ma a volte \u00e8 stato scritto anche sulla fodera all'interno di una giacca. Solitamente in questi fogli ci sono indicazioni scritte in cui si chiede a chiunque di prestare soccorso e assistenza in cambio di ricompense. L'esercito americano ne fa abitualmente uso in zone come l'Afghanistan dove esistono molti dialetti e lingue diverse. I \"blood chit\" sono stati usati in larga scala nella seconda guerra mondiale e durante la guerra di Corea.\nNegli ultimi anni sono stati dotati di un numero seriale per poterne seguire l'autenticit\u00e0 e risalire al personale a cui furono consegnati. L'esercito americano non fornisce informazioni esatte sul loro utilizzo con la motivazione di salvaguardare chi ha fornito assistenza da eventuali ritorsioni o vendette."}
{"id": "3970102", "revid": "106804304", "url": "https://it.wikipedia.org/wiki?curid=3970102", "title": "Nicola Francesco Cimmino", "text": "Biografia.\nFiglio di Luigi e di Maria Cristiano, frequent\u00f2, come studente liceale e come istitutore, il convitto nazionale Maria Luigia di Parma, laureandosi, nel 1932, presso la Facolt\u00e0 di scienze politiche dell'Universit\u00e0 di Perugia.\nIntraprese, quindi, la carriera dell'insegnamento e si trasfer\u00ec a Roma, divenendo, nel 1937, titolare di cattedra per la storia e la filosofia nei licei. Nel luglio 1939 fu nominato commissario ministeriale con funzioni di preside presso le Scuole medie israelitiche, istituite dalla locale comunit\u00e0 ebraica dopo la proclamazione delle leggi razziali. Richiamato alle armi, ai primi di luglio del 1943, combatt\u00e9 in Francia come tenente di artiglieria. Nel dopoguerra riprese l'insegnamento presso i licei fino al 1963, quando consegu\u00ec la libera docenza in Storia della letteratura italiana moderna e contemporanea, insegnando prima a Napoli e poi a Perugia.\nI suoi interessi scientifici si rivolsero prevalentemente alla produzione teatrale tra XVI e XVIII secolo, allo studio dell'opera di Ippolito Pindemonte, ma soprattutto spaziarono nel Novecento, con particolare riferimento alla figura di Gabriele D'Annunzio, da lui studiato anche sulla base di documentazione inedita conservata al Vittoriale degli Italiani (nel 1959 vinse la prima edizione del Premio D'Annunzio).\nContestualmente alla docenza condusse intensa attivit\u00e0 di critico, pubblicista e intellettuale militante, nel solco della cultura di destra, orientato a stabilire un fecondo colloquio tra tradizione e modernit\u00e0, nodo centrale di tutta la sua produzione. Dal 1948 fu successivamente critico letterario dei quotidiani romani \"Italia nuova\", \"Momento-sera\", \"Il Giornale d'Italia\"; dal 1948 al 1953 condirettore del mensile \"Idea\", dal 1953 fondatore e direttore del bimestrale \"Dialoghi\", dal 1961 direttore del mensile bibliografico \"L'Italia che scrive\".\nNel 1961, insieme con Ernesto De Marzio, ide\u00f2 e diresse, fino al 1964, l'associazione culturale \"Centro di vita italiana\" che condusse un'intensa attivit\u00e0 pubblicistica e organizz\u00f2, tra l'altro, i due \"Incontri romani della cultura\" (1962 e 1963) cui parteciparono anche John Dos Passos, Michel D\u00e9on, Gabriel Marcel, Diego Fabbri, Vincenzo Fasolo e Vintil\u0103 Horia."}
{"id": "3970108", "revid": "1226", "url": "https://it.wikipedia.org/wiki?curid=3970108", "title": "Three Stooges", "text": ""}
{"id": "3970109", "revid": "406085", "url": "https://it.wikipedia.org/wiki?curid=3970109", "title": "Herschel Greenspan", "text": ""}
{"id": "3970110", "revid": "287204", "url": "https://it.wikipedia.org/wiki?curid=3970110", "title": "San Paolo Pisa Calcio a 5", "text": "La Societ\u00e0 Sportiva San Paolo Pisa Calcio a 5 \u00e8 stata una squadra italiana di calcio a 5 fondata nel 1996 a Pisa.\nStoria.\nDall'anno della sua fondazione colleziona quattro promozioni consecutive che la portano nella stagione 2000-01 a partecipare per la prima volta al campionato nazionale di Serie A2. Nella stagione 2002-03 perde la finale di Coppa Italia di categoria contro il Terni ma vince i play-off promozione conquistando la promozione in Serie A. \nNella stagione 2003-04 si salva ai play-out dopo aver chiuso la stagione regolare al dodicesimo posto. Nella stagione successiva non si \u00e8 iscritta al campionato di serie A."}
{"id": "3970116", "revid": "344646", "url": "https://it.wikipedia.org/wiki?curid=3970116", "title": "Sclerotinia cinerea", "text": ""}
{"id": "3970121", "revid": "344646", "url": "https://it.wikipedia.org/wiki?curid=3970121", "title": "Sclerotinia fructigena", "text": ""}
{"id": "3970122", "revid": "28592", "url": "https://it.wikipedia.org/wiki?curid=3970122", "title": "Vladimir Ivanov (orientalista)", "text": ""}
{"id": "3970124", "revid": "889336", "url": "https://it.wikipedia.org/wiki?curid=3970124", "title": "Se\u00e1n", "text": "Origine e diffusione.\n\u00c8 una forma di John in lingua irlandese: il significato \u00e8 lo stesso di Giovanni (\u05d9\u05b0\u05d4\u05b9\u05d5\u05d7\u05b8\u05e0\u05b8\u05df, \"Y\u0259h\u00f4\u1e25\u0101n\u0101n\"), \"il Signore \u00e8 grazioso\".\nLa forma \"Shane\" si \u00e8 diffusa in America a partire dagli anni 1950, dopo l'uscita del film western \"Il cavaliere della valle solitaria\".\nOnomastico.\nIl nome \u00e8 adespota, cio\u00e8 non \u00e8 portato da alcun santo. L'onomastico ricade dunque il 1\u00ba novembre, giorno di Ognissanti, ma si pu\u00f2 festeggiare in alternativa lo stesso giorno del nome Giovanni, di cui \u00e8 una variante."}
{"id": "3970125", "revid": "47767", "url": "https://it.wikipedia.org/wiki?curid=3970125", "title": "Sean", "text": ""}
{"id": "3970127", "revid": "106908", "url": "https://it.wikipedia.org/wiki?curid=3970127", "title": "Shawn", "text": ""}
{"id": "3970128", "revid": "47767", "url": "https://it.wikipedia.org/wiki?curid=3970128", "title": "Shaun", "text": ""}
{"id": "3970129", "revid": "47767", "url": "https://it.wikipedia.org/wiki?curid=3970129", "title": "Shauna", "text": ""}
{"id": "3970130", "revid": "47767", "url": "https://it.wikipedia.org/wiki?curid=3970130", "title": "Shawna", "text": ""}
{"id": "3970131", "revid": "28592", "url": "https://it.wikipedia.org/wiki?curid=3970131", "title": "Indipendenza dell'Azerbaijan", "text": ""}
{"id": "3970133", "revid": "1123217", "url": "https://it.wikipedia.org/wiki?curid=3970133", "title": "Macrophoma", "text": "Macrophoma \u00e8 un genere di funghi ascomiceti. Comprende molte specie parassite di piante."}
{"id": "3970136", "revid": "372624", "url": "https://it.wikipedia.org/wiki?curid=3970136", "title": "Mobilit\u00e0 dolce", "text": ""}
{"id": "3970140", "revid": "48523847", "url": "https://it.wikipedia.org/wiki?curid=3970140", "title": "Rothenburg an der Oder", "text": ""}
{"id": "3970148", "revid": "1305772", "url": "https://it.wikipedia.org/wiki?curid=3970148", "title": "Gigi Savoia (rugbista)", "text": "Fu membro del Consiglio Federale, Presidente del Comitato Nazionale Allenatori italiani di Rugby, Commissario tecnico della nazionale maggiore nella prima tourn\u00e9e svoltasi in Sudafrica nell'anno 1973, Istruttore Nazionale Allenatori di Rugby, componente Commissione Tecnica Federale, Coordinatore Comitato Selezione Nazionale Seniores, Presidente Commissione Gioco e componente Commissione Tecnica Federale.\nA Gigi Savoia va il merito di aver fatto conoscere il rugby italiano al resto del mondo: s'impegn\u00f2 con dedizione totale, impegno, costanza e duro lavoro per far uscire questo sport dal confine nazionale.\nNel 1947, entr\u00f2 a far parte della prima squadra della allora neonata societ\u00e0 Piacenza Rugby.\nGioc\u00f2 per diversi anni nel ruolo di mediano di mischia o di mediano d'apertura, svolgendo contemporaneamente il ruolo di allenatore.\nSi appassion\u00f2 fortemente a questo sport, che in Italia era in fase pionieristica, tanto da farlo diventare il perno intorno al quale ruot\u00f2 tutta la sua vita.\nCorsi di perfezionamento.\nNegli anni '50 frequent\u00f2 corsi di perfezionamento per allenatori di rugby in Francia, Inghilterra e Galles, nazioni nelle quali il rugby aveva un alto livello tecnico e la sua pratica sportiva era molto diffusa.\nFu il primo allenatore in Italia a sentire fortemente l'esigenza di perfezionare il rugby italiano sia dal punto di vista tecnico che dal punto di vista della preparazione atletica: temi che all'epoca non erano ancora stati approfonditi.\nDopo varie lussazioni ad una spalla, seguite da un intervento chirurgico, non pot\u00e9 pi\u00f9 proseguire l'attivit\u00e0 agonistica.\nAll'I.N.S. di Parigi.\nFrequent\u00f2 corsi a Parigi all'Institut National des Sports (I.N.S.), strinse rapporti di grande amicizia con le colonne portanti del rugby francese di allora, in particolare con: Julien Saby, Rapha\u00ebl Poulain, Coupon, i quali, apprezzando la sua voglia d'imparare e il talento, lo aiutarono a far conoscere il rugby italiano all'estero. Gigi si occup\u00f2 dei primi veri corsi strutturati per allenatori; il primo gruppo di allenatori coordinato da lui attravers\u00f2 l'Italia in lungo e in largo per trasmettere in modo pi\u00f9 organico e preciso la tecnica di gioco e il valore della preparazione atletica, fino ad allora trascurata.\nAllenatore Piacenza Rugby.\nAllen\u00f2 per 19 stagioni il rimanendo sempre un riferimento importante per i giocatori, sia a livello tecnico che umano.\nCollabor\u00f2 con Federazione Italiana Rugby per pi\u00f9 di trent'anni, rivestendo per lunghi periodi incarichi di rilievo.\nCorsi per Allenatori.\nCollabor\u00f2 come responsabile coordinatore in innumerevoli corsi per allenatori svolti al Centro Sportivo Acquacetosa di Roma e a Tirrenia; ricevette l'aiuto di preziosi collaboratori come Franco Ascantini, Ugo Pierato, Gianni Azzali, Lino Maffi.\nCon questi quattro allenatori prese forma la prima commissione tecnica federale presieduta da Gigi Savoia; la federazione, dopo questa spinta iniziale, diede vita a una serie di commissioni di studio e di lavoro sul territorio, che ebbero un ruolo fondamentale per lo sviluppo di un rugby di maggiore qualit\u00e0 in Italia.\nCommissario Tecnico Nazionale Rugby.\nNei primissimi anni '70 divenne commissario tecnico delle nazionali giovanili under 21, under 23 e selezionatore della nazionale maggiore; quest'ultimo ruolo venne svolto in ogni angolo d'Italia con grande passione.\nIl Ricordo.\nQuando manc\u00f2, il 10 aprile del 1997, venne ricordato da tutti (annuncio RAI, giornali sportivi e non) come una persona che aveva dedicato la sua vita, in modo disinteressato, a far emergere il rugby italiano dall'approssimazione tecnica e dai confini nazionali.\nNel 2001 l'Amministrazione Comunale di Piacenza gli ha intitolato il campo da rugby di via Delle Novate a Piacenza."}
{"id": "3970150", "revid": "110157", "url": "https://it.wikipedia.org/wiki?curid=3970150", "title": "Shayna", "text": "Origine e diffusione.\nRiprende il termine yiddish \u05e9\u05b5\u05c1\u05f2\u05e0\u05b8\u05d0 (\"shayna\"), che significa \"bella\". Ha quindi lo stesso significato di Bella, Speciosa, Bonnie, Gra\u017cyna, Jamil e Callisto.\n\u00c8 stato ripreso nei tempi moderni negli Stati Uniti, dove \u00e8 spesso erroneamente considerato una variante di Se\u00e1n.\nOnomastico.\nIl nome \u00e8 adespota, cio\u00e8 non \u00e8 portato da alcuna santa, quindi l'onomastico ricade il 1\u00ba novembre, in occasione di Ognissanti."}
{"id": "3970151", "revid": "22475", "url": "https://it.wikipedia.org/wiki?curid=3970151", "title": "Guignardia", "text": "Guignardia \u00e8 un genere di funghi ascomiceti. Comprende molte specie parassite di piante. "}
{"id": "3970152", "revid": "31360", "url": "https://it.wikipedia.org/wiki?curid=3970152", "title": "SIOP", "text": ""}
{"id": "3970190", "revid": "773636", "url": "https://it.wikipedia.org/wiki?curid=3970190", "title": "Careri (disambigua)", "text": ""}
{"id": "3970192", "revid": "1948203", "url": "https://it.wikipedia.org/wiki?curid=3970192", "title": "Padania (album)", "text": "Padania \u00e8 il decimo album del gruppo alternative rock italiano Afterhours, prodotto dalla neonata etichetta della band (Germi) e pubblicato il 17 aprile 2012 dalla Artist First.\nIl disco.\nL'uscita dell'album \u00e8 stata preceduta da quella dell'EP \"Meet Some Freaks on Route 66\", pubblicato un mese prima in allegato al mensile \"La Repubblica XL\". I primi due brani estratti dal disco, \"La tempesta \u00e8 in arrivo\" e \"Padania\", sono stati inoltre utilizzati in anteprima nella colonna sonora della mini serie televisiva \"Faccia D'Angelo\".\nIl frontman del gruppo, Manuel Agnelli, ha dichiarato che il nome dell'album non ha alcun significato politico, ma si tratta di \u00abun titolo provocatorio che usa una terra che peraltro non esiste per parlare di una condizione interna, esistenziale dell'individuo\u00bb.\nLe registrazioni sono state effettuate da Tommaso Colliva presso l'Alaide Studio di Como (con l'assistente di studio Eugenio de Chiara), il Jungle Sound (con l'assistente di studio Matteo Maddalena) e il Che Studio di Milano con le registrazioni addizionali di Paolo Mauri, Manuel Agnelli, Giorgio Ciccarelli e Rodrigo D'Erasmo. Il disco \u00e8 stato invece mixato da Tommaso Colliva e Paolo Mauri presso il Che Studio di Milano. La masterizzazione \u00e8 avvenuta presso La Maest\u00e0 Mastering di Tredozio da parte di Giovanni Versari. Gli arrangiamenti sono degli Afterhours, la produzione artistica \u00e8 di Manuel Agnelli e Tommaso Colliva, mentre quella esecutiva \u00e8 di Manuel Agnelli e Giorgio Prette. Il disco ha avuto un buon successo di pubblico debuttando in seconda posizione nelle classifiche italiane.\nIl tour per la promozione dell'album \u00e8 partito l'estate successiva alla pubblicazione dell'album ed \u00e8 stato anticipato da un concerto simbolico e gratuito che ha avuto luogo il 19 maggio in piazza del Duomo all'Aquila, cui ha partecipato anche Il Teatro degli Orrori.\nEdizione deluxe.\nInsieme alla versione standard dell'album \u00e8 stata messa in commercio anche una versione deluxe dotata di: CD in edizione limitata (con copertina alternativa), libretto in formato A4 con 6 foto inedite, chiave USB contenente la versione digitale dell'album e un video, coupon per l'ingresso gratuito ad un concerto del tour estivo e gadget esclusivo.\nRelease internazionale nel 2013.\nNel 2013, in occasione del \"Club tour 2013\", la band pubblica una release del disco in collaborazione con l'etichetta fiorentina Black Candy Records a partire da aprile e disponibile in CD e vinile. \"Padania\" sar\u00e0 distribuito in Europa, Giappone e Canada attraverso il prestigioso marchio Rough Trade. La versione in vinile, costituita da un doppio 12\u201d trasparente, \u00e8 distribuita anche in Italia dal 1\u00ba aprile 2013 in tiratura limitata (500 copie).\nPremi e riconoscimenti.\nL'album \"Padania\" \u00e8 stato premiato con la Targa Tenco 2012 nella categoria \"Album dell'anno\", in ex aequo con l'album \"Come il suono dei bassi sulla neve\" di Zibba &amp; Almalibre.\nL'album ha vinto il tradizionale Premio della Critica di Musica e dischi come \"album italiano dell'anno\" nella sezione pop/rock.\nInoltre il brano \"Padania\", si aggiudica la Targa MEI 2012 della Indie Music Like. Il brano \u00e8 il pi\u00f9 gradito dell'anno tra le radio e le web radio selezionate. Nella stessa graduatoria compare anche un altro brano tratto dall'album \"Padania\", ossia \"La tempesta \u00e8 in arrivo\", all'undicesima posizione.\nL'album \u00e8 anche l'unico disco italiano tra i 18 finalisti designati per la terza edizione del premio \"Album indipendente europeo dell'anno\" , organizzato dalla IMPALA, associazione che unisce gli operatori europei della musica indipendente."}
{"id": "3970195", "revid": "210936", "url": "https://it.wikipedia.org/wiki?curid=3970195", "title": "Vicesegretario di Stato degli Stati Uniti", "text": ""}
{"id": "3970196", "revid": "470747", "url": "https://it.wikipedia.org/wiki?curid=3970196", "title": "Ikona Gallery", "text": ""}
{"id": "3970200", "revid": "1305772", "url": "https://it.wikipedia.org/wiki?curid=3970200", "title": "Single Integrated Operational Plan", "text": "La serie di documenti segreti degli Stati Uniti d'America e della NATO noti come Single Integrated Operational Plan (SIOP) costituivano il piano generale che decideva i bersagli e coordinava gli attacchi in un'eventuale guerra nucleare, ed era vigente tra il 1961 e il 2003. Il piano SIOP forniva al Presidente degli Stati Uniti una serie di opzioni per l'attacco a vari bersagli di diversa natura e decrescente livello, partendo dall'attacco \"counterforce\", al \"second strike\", ad attacchi strategici estesi, fino a limitati attacchi strategici e tattici, e descriveva le procedure di lancio e il set di bersagli contro i quali lanciare le armi nucleari. Il piano integrava le capacit\u00e0 della triade nucleare (costituita da bombardieri intercontinentali, da ICBM terrestri e da SLBM lanciati da sottomarini). In effetti il SIOP era un documento \"top secret\", e costituiva uno dei pi\u00f9 segreti e sensibili argomenti nella politica di sicurezza nazionale americana.\nIl primo SIOP, col titolo SIOP-62, venne terminato il 14 dicembre del 1960 e implementato il 1\u00ba luglio del 1961 (inizio dell'anno fiscale 1962). Il SIOP veniva aggiornato annualmente fino al febbraio 2003, quando venne rimpiazzato dall'Operations Plan (OPLAN) 8044. Dal dicembre del 2008, negli Stati Uniti \u00e8 in vigore il piani nucleare OPLAN 8010, \"Strategic Deterrence and Global Strike\".\nProcesso di pianificazione dell'attacco nucleare.\nMentre gran parte del processo di pianificazione degli Stati Uniti per una guerra nucleare rimane segreto, alcune informazioni su precedenti processi di pianificazione del SIOP sono stati resi pubblici. Il processo di pianificazione comincia con il Presidente che istituisce una \"presidential directive\" stabilendo i concetti, obiettivi, e linee guida che fornirono le istruzioni ai pianificatori nucleari. Il Segretario alla Difesa utilizza le direttive presidenziali per elaborare una politica di impiego delle armi nucleati (Nuclear Weapons Employment Policy, con acronimo NUWEP) che specifica alcuni assunti di pianificazione, opzioni d'attacco, obiettivi da colpire, tipi di bersagli, restrizione a colpire certi obiettivi, e la coordinazione con i comandanti combattenti. Il NUWEP viene in seguito utilizzato dai Joint Chiefs of Staff (JCS) per creare il \"Joint Strategic Capabilities Plan (JSCP), Annex C (Nuclear).\" Questo documento stabilisce un insieme di obiettivi pi\u00f9 dettagliato ed elaborato e le condizioni che includono la scelta degli obiettivi e quale sia il tipo di danno che si vuole infliggere a questi obiettivi, in modo che siano necessarie le armi nucleari. Lo stadio finale nel processo di pianificazione avviene quando il SAC (Strategic Air Command) (dal 1961 al 1992) oppure lo United States Strategic Command (USSTRATCOM) (dal 1992 al 2003) prese la guida dal JSCP e cre\u00f2 il corrente piano di guerra nucleare che divenne il SIOP.\nCome parte della pianificazione SIOP, il SAC e in seguito USSTRATCOM hanno sviluppato un insieme di strategie e una serie di opzioni basate su un insieme di bersagli noti come il \"National Target Base\" (NTB). Il numero di bersagli previsti dal NTB vari\u00f2 nel tempo, da 16000 nel 1985 a 12500 alla fine della \"guerra fredda\" nel 1992, fino a 2500 nel 2001. Lo SIOP era principalmente diretto contro bersagli nell'Unione Sovietica (posteriormente Russia) ma anche contro la Repubblica Popolare Cinese, che erano obiettivi del previsti dal fino agli anni 1970, e che dopo essere stati tolti vennero aggiunti di nuovo nel 1997. Nel 1999, si riferisce che il NTB includeva bersagli in Russia, Cina, Corea del Nord, Iran, Iraq, Siria, e Libia.\nPartecipazione del Regno Unito della Gran Bretagna.\nAnche se le forze nucleari del Regno Unito hanno quattro sommergibili della classe \"Vanguard\" armati di missili SLBM Trident che sono sotto lo stretto controllo della Gran Bretagna, hanno accettato di assumere due ruoli distinti sotto il piano SIOP. Il primo era parte di una risposta puramente britannica a un attacco nucleare contro la Gran Bretagna ed eventualmente le nazioni del Commonwealth, sia sotto forma di un intero attacco strategico che di un attacco tattico limitato. Il secondo ruolo era uno pienamente integrato nel SIOP, un attacco nel quale la Royal Navy partecipava come una piccola componente del SIOP, diventando un'estensione della forza di sommergibili Trident della Navy statunitense. Questo ruolo doveva essere parte della risposta della NATO a un attacco nucleare eseguito dall'Unione Sovietica.\nIl contributo della Royal Navy, bench\u00e9 formidabile, era relativamente piccolo rispetto all'enormit\u00e0 dello SIOP. I quattro sommergibili della classe \"Vanguard\" possono colpire fino a 512 bersagli separati con ogive termonucleari; equivalenti al 7% del totale dell'arsenale nucleare statunitense.\nStoria.\nIl primo SIOP.\nIl primo piano SIOP del 1960 partiva dall'unione dei diversi piani militari dell'USAF, US Navy e dell'US Army (che prevedevano attacchi separati e ripetuti molto spesso contro lo stesso bersaglio, conducendo all\"'overkill\" nucleare, ossia a una capacit\u00e0 distruttiva ben superiore a quella necessaria per annientare il nemico), e seguendo la guida delle dottrine stabilite dalla Casa Bianca, prevedeva una lista di bersagli (denominata \"National Strategic Target List\", o NSTL) e i mezzi preferiti per lanciare l'attacco contro ogni bersaglio. Il primo SIOP venne estesamente razionalizzato da un team della RAND Corporation per diventare il SIOP-62, che descriveva un attacco massiccio disponendo dell'intero arsenale statunitense di 3200 testate nucleare da lanciare contro l'Unione Sovietica, la Repubblica Popolare della Cina e altri stati del blocco sovietico.\nIl primo SIOP era poco flessibile, e trattava tutti paesi comunisti come se fossero un blocco uniforme. Il documento JCS 2056/220 esprimeva le preoccupazioni di David Shoup, comandante del corpo dei Marines sul fatto che la bozza del SIOP del 1961 non corrispondeva al \"NSC policy guidance paper\" del 1959 approvato dal presidente Dwight Eisenhower. Shoup era particolarmente preoccupato con i toni nel linguaggio della bozza del SIOP che affermavano: \nRinominato e modificato.\nIl 1\u00ba marzo del 2003, lo SIOP venne rinominato \"OPLAN 8022\", e in seguito |CONPLAN (contingency plan) 8022-02. Venne abilitato nel 2004, ma in seguito \u00e8 stato cancellato nel luglio del 2007. Forse \u00e8 stato sostituito da un ipotetico CONPLAN 8044 espanso.\nUn altro insieme di piani per il \"Global Strike\" includono un'azione nucleare coordinata congiuntamente, intesa per piani alternativi rispetto alla situazione di guerra nucleare generalizzata, principalmente contro la Russia ma anche possibilmente contro la Cina, che sono postulati nell'OPLAN 8022. I piani per un \"Global Strike\" sarebbero codificati nel CONPLAN 8044."}
{"id": "3970203", "revid": "3115", "url": "https://it.wikipedia.org/wiki?curid=3970203", "title": "Alex Castro", "text": "Biografia.\nFiglio di Fidel Castro nato dall'unione con Dalia Soto del Valle, si laurea in ingegneria con specializzazione in tecnologia industriale elettronica presso l'Universit\u00e0 di Mosca. Diversamente dai suoi fratelli, non intraprende la carriera politico-militare ma avvia quella di cameraman e fotografo, che lo porta a esporre a Cuba, Panama, Messico, Cipro, Spagna, Portogallo, Francia, Italia e Sudafrica.\nLavora per i quotidiani \"Granma\", \"Juventud Rebelde\", \"Tribuna de La Habana\", \"Trabajadores\" e con l'agenzia di stampa Prensa Latina. Ricopre la carica di fotografo ufficiale della presidenza della repubblica cubana e del Balletto Nazionale di Cuba (collaborando in queste vesti con Reuters, Ansa e altre agenzie).\nMembro della \"Uni\u00f3n Nacional de Escritores y Artistas de Cuba\" (Unione nazionale degli scrittori e artisti di Cuba) e della \"Uni\u00f3n de Periodistas de Cuba\" (Unione dei giornalisti di Cuba), nel 2011 collabora alla pubblicazione del libro fotografico \"Il cubano che parla con gli occhi\", nel quale racconta anche alcuni episodi privati della propria famiglia, nel clima e nello stile di vita dell'isola caraibica. Da dicembre a gennaio la personale itinerante collegata al libro espone a Milano, Roma e Torino, per poi tornare a L'Havana.\nDal 5 luglio al 30 agosto 2012, espone presso la Casa dell'Alba Cultural de L'Habana col pittore Franco Azzinari. La mostra \"Il viso della storia\", dedicata a Fidel Castro, comprende 20 fotografie scattate da Alex Castro e 20 ritratti eseguiti da Azzinari.\nEsposizioni.\nCastro ha esposto in varie mostre personali e collettive."}
{"id": "3970206", "revid": "717966", "url": "https://it.wikipedia.org/wiki?curid=3970206", "title": "Tefillah", "text": ""}
{"id": "3970212", "revid": "164044", "url": "https://it.wikipedia.org/wiki?curid=3970212", "title": "Stian DeWahl", "text": "Carriera.\nClub.\nDeWahl gioca nel KFUM Oslo, sia per la squadra di calcio che per quella di calcio a 5. Fece parte della squadra che vinse il campionato nazionale di questa disciplina e partecip\u00f2 anche alla UEFA Futsal Cup 2010-2011.\nTerminata l'attivit\u00e0 agonistica, \u00e8 diventato giornalista sportivo, lavorando prima per \"Dagbladet\" e poi per \"Nettavisen\"."}
{"id": "3970213", "revid": "28592", "url": "https://it.wikipedia.org/wiki?curid=3970213", "title": "Villa comunale Giuseppe Mazzini (Palmi)", "text": ""}
{"id": "3970219", "revid": "125590248", "url": "https://it.wikipedia.org/wiki?curid=3970219", "title": "Carlo Hauner", "text": "Biografia.\nNato a Brescia ma di origini boeme, dopo alcune esposizioni collettive e personali tra Brescia e Milano, nel 1948 partecipa alla Biennale di Venezia. Negli anni successivi si trasferisce in Brasile dedicandosi al design applicato nel settore tessile, nella ceramica d'uso, nei mobili e nell'architettura. Sue opere sono esposte al Museo d'arte di San Paolo del Brasile. Nel 1956 espone alla Galleria Montenapoleone di Milano e nel 1965 alla Galleria Vismara Arte contemporanea, sempre a Milano, con la coppia artistica e familiare Enrico Ragni e Pier Carla Reghenzi. La sua personalit\u00e0 inquieta e complessa e le diverse esperienze maturate nei settori della ceramica e del disegno industriale lo portano a ricercare e ad affrontare uno sviluppo artistico originale e in continua evoluzione, verificando pratiche pittoriche sempre nuove ed articolate che coniugano il rinnovamento neoespressionista picassiano con l'espressionismo astratto anarchico, e poi l'arte informale e la pop art.\nNegli anni settanta si trasferisce a Salina, nelle Isole Eolie, dove si dedica alla pittura e, sulle colline di Malfa, crea una propria azienda agricola per la produzione di qualit\u00e0 di Malvasia delle Lipari, vino tradizionale di quelle isole considerato un'eccellenza della viticoltura italiana."}
{"id": "3970226", "revid": "186864", "url": "https://it.wikipedia.org/wiki?curid=3970226", "title": "Forte tenaglie", "text": ""}
{"id": "3970229", "revid": "599013", "url": "https://it.wikipedia.org/wiki?curid=3970229", "title": "Arthur Rodgers", "text": "Carriera.\nNel 1906 fu tra i soci fondatori del Torino, militandovi per sei stagioni come centrocampista. Una curiosit\u00e0: fu schierato come portiere nel match valevole per la \"Palla Dapples\" contro i detentori del Milan (21 aprile 1907). Risulta morto durante la prima guerra mondiale."}
{"id": "3970246", "revid": "1005847", "url": "https://it.wikipedia.org/wiki?curid=3970246", "title": "Circondario di Wittstock", "text": "Il circondario di Wittstock (in tedesco Kreis Wittstock) era un circondario della Repubblica Democratica Tedesca, parte del distretto di Potsdam.\nStoria.\nIl circondario di Wittstock fu istituito il 25 luglio 1952 con la riforma amministrativa della RDT; si estendeva su territori gi\u00e0 appartenuti al disciolto circondario dell'Ostprignitz.\nIl 17 maggio 1990 assunse il nuovo nome di Landkreis Wittstock (\"circondario di Wittstock\"), e poco dopo, in seguito alla riunificazione tedesca, divenne parte dello stato del Brandeburgo.\nIl 6 dicembre 1993, nell'ambito della riforma amministrativa del Brandeburgo, il circondario di Wittstock venne soppresso; le citt\u00e0 e i comuni che lo componevano passarono tutti al nuovo circondario dell'Ostprignitz-Ruppin."}
{"id": "3970247", "revid": "125256963", "url": "https://it.wikipedia.org/wiki?curid=3970247", "title": "Tommaso Colliva", "text": " Pi\u00f9 volte nominato e vincitore di un Grammy Award. Dischi da lui prodotti hanno vinto i pi\u00f9 prestigiosi premi in ambito musicale come Festival di Sanremo, Targa Tenco, PIMI, Premio Mia Martini, Premio Lucio Dalla, Premio Jannacci, Premio Lunezia, Premio Musica e Dischi, Rockol Awards, David di Donatello, Nastri D'Argento.\nBiografia.\nCresciuto a Lerici, provincia di La Spezia, inizia da adolescente a collaborare con Contatto Radio di Carrara, per poi trasferirsi a Milano, dove frequenta SAE Institute diplomandosi come tecnico del suono. Nel frattempo entra negli studi di registrazione Officine Meccaniche di Mauro Pagani, dove rimane a lavorare dal 2002 al 2006. In quel periodo inizia la collaborazione con gli Afterhours e con i Muse e da allora \u00e8 fonico e produttore principalmente attivo nella scena alternative.\nIn Italia ha lavorato con moltissimi artisti tra cui Afterhours, Ghemon, Nada, Villabanks, Diodato, Dargen D'Amico, Tiromancino, Dente, Selton, Roberto Dell'Era, Le luci della centrale elettrica, Mariposa, Tricarico, Mauro Pagani, Eugenio Finardi, Ministri, Punkreas, Francesca Michielin.\nSulla scena internazionale collabora dal 2006 con la band inglese Muse, per la quale cura parte le registrazioni dei dischi \"Simulation Theory\", \"Drones\"\",\" \"The 2nd Law\", \"Black Holes and Revelations\", \"The Resistance\" e \"HAARP\" e di alcuni altri progetti come i brani \"Who Knows Who\", \"Neutron Star Collision (Love Is Forever)\" dalla colonna sonora del film \", New Kind Of Kick\". \nAltri artisti internazionali con cui ha collaborato sono Twilight Singers, Gutter Twins, Phoenix, Jesus and The Mary Chain, Damon Albarn Fatoumata Diawara, Razorlight, Nic Cester e Franz Ferdinand.\n\u00c8 ideatore e fondatore della band Calibro 35, con cui ha registrato e prodotto album distribuiti in tutto il mondo. La band ha inoltre composto l'intera colonna sonora per la serie Blanca di Jan Michelini ed \u00e8 stata campionata da Dr. Dre nel disco \"Compton\" e da JayZ per il disco \"Magna Carta\".\nPremi.\nNel 2011 si aggiudica il premio Marte Award come miglior produttore dell'anno e cura, insieme a Claudia Galal, l'edizione italiana del libro canadese \"The New Rockstar Philosophy\" di Hoover &amp; Voyno (edito da NdA Press), vincitore del premio Miglior Libro Indipendente al MEI/MEDIMEX 2011.\nNel 2012 vince il Premio Indipendente della Musica Italiana (promosso dal Meeting delle Etichette Indipendenti) come miglior produttore artistico. Sempre nel 2012 il disco \"Padania\" degli Afterhours, prodotto, registrato e mixato da Colliva, si aggiudica la Targa Tenco, il premio PIMI e il premio della critica di Musica e Dischi come disco dell'anno. Nello stesso anno il disco \"The 2nd Law\" dei Muse, registrato da Colliva, \u00e8 nominato ai Grammy Award come Best Rock Album.\nNel 2016 Colliva vince un Grammy Award come fonico e co-produttore del disco \"Drones\" dei Muse. \nNel 2018, durante la prima edizione del premio Carlo Rossi, vince sia il premio come miglior produttore italiano in assoluto sia il premio come migliore produzione in ambito rock con l'album \"Decade\" dei Calibro 35. Nello stesso anno vince anche il premio Guido Elmi come produttore dell'anno e sempre nel 2018 il disco \"Fenfo\" di Fatoumata Diawara, mixato da Colliva, \u00e8 candidato ai Grammy.\nNel febbraio 2020 il brano \"Fai Rumore\", interpretato da Diodato e prodotto da Tommaso Colliva, vince il settantesimo Festival di Sanremo aggiudicandosi sia il premio della critica \"Mia Martini\" sia il premio sala stampa intitolato a Lucio Dalla, oltre al premio Lunezia per il miglior testo. Il brano \"Che Vita Meravigliosa\", sempre prodotto da Colliva e tratto dal medesimo album di Diodato, \u00e8 incluso nella colonna sonora del film \"La dea fortuna\" di Ferzan Ozpetek e si aggiudica sia il David di Donatello che il Nastro d'argento come \"Miglior Canzone Originale del 2020\".\nIn gara tra le Nuove Proposte al Festival di Sanremo 2021 il brano \"Regina\" di Davide Shorty, prodotto da Colliva, si aggiudica il premio Sala Stampa Lucio Dalla, il Premio Lunezia e il Premio Enzo Jannacci"}
{"id": "3970254", "revid": "767487", "url": "https://it.wikipedia.org/wiki?curid=3970254", "title": "Frank Rawcliffe", "text": "Carriera.\nDurante la seconda guerra mondiale gioc\u00f2 come ospite per Southport, New Brighton, Chester, Crewe, Stockport e Liverpool. Nel dopoguerra gioc\u00f2 in seconda serie con il Newport County ed in terza con Swansea (di cui fu capocannoniere stagionale) ed Aldershot. Nella stagione 1949-1950 gioc\u00f2 nella Serie B italiana con l'Alessandria, ma le sue 18 reti in 27 partite non furono sufficienti ad evitare la retrocessione della sua squadra."}
{"id": "3970255", "revid": "621682", "url": "https://it.wikipedia.org/wiki?curid=3970255", "title": "Frank Ratcliffe", "text": ""}
{"id": "3970257", "revid": "47767", "url": "https://it.wikipedia.org/wiki?curid=3970257", "title": "Calista", "text": ""}
{"id": "3970258", "revid": "1573940", "url": "https://it.wikipedia.org/wiki?curid=3970258", "title": "Metopobactrus", "text": "Metopobactrus \u00e8 un genere di ragni appartenente alla famiglia Linyphiidae.\nDistribuzione.\nLe dieci specie oggi attribuite a questo genere sono state rinvenute nella regione olartica: la specie dall'areale pi\u00f9 ampio \u00e8 la \"M. prominulus\", reperita in diverse localit\u00e0 dell'intera regione.\nIn Italia sono stati rinvenuti esemplari di \"M. nadigi\" e \"M. prominulus\" in alcune localit\u00e0 dell'Italia settentrionale.\nSono stati effettuati anche reperimenti, sempre in Italia settentrionale, di esemplari dell'ex-specie \"Metopobactrus rayi\", trasferita al genere Sauron.\nTassonomia.\nA dicembre 2011, si compone di 10 specie:"}
{"id": "3970259", "revid": "47767", "url": "https://it.wikipedia.org/wiki?curid=3970259", "title": "Calixto", "text": ""}
{"id": "3970261", "revid": "486946", "url": "https://it.wikipedia.org/wiki?curid=3970261", "title": "Pianta caducifoglia", "text": ""}
{"id": "3970262", "revid": "486946", "url": "https://it.wikipedia.org/wiki?curid=3970262", "title": "Piante caducifoglie", "text": ""}
{"id": "3970267", "revid": "1839090", "url": "https://it.wikipedia.org/wiki?curid=3970267", "title": "Stolpe (Angerm\u00fcnde)", "text": "Stolpe \u00e8 una frazione della citt\u00e0 tedesca di Angerm\u00fcnde, nel Brandeburgo.\nStoria.\nStolpe \u00e8 un piccolo centro rurale di origine medievale, fondato dalle trib\u00f9 slave dell'Ucraina.\nIl 26 ottobre 2003 il comune di Stolpe fu aggregato alla citt\u00e0 di Angerm\u00fcnde."}
{"id": "3970268", "revid": "599013", "url": "https://it.wikipedia.org/wiki?curid=3970268", "title": "Giuseppe Morando (calciatore)", "text": "Carriera.\nGioc\u00f2 nel Torino negli anni pionieristici del calcio, ottenendo un secondo posto alle spalle del Genoa nella Prima Categoria 1914-1915."}
{"id": "3970269", "revid": "48526135", "url": "https://it.wikipedia.org/wiki?curid=3970269", "title": "Stolpe an der Oder", "text": ""}
{"id": "3970271", "revid": "599013", "url": "https://it.wikipedia.org/wiki?curid=3970271", "title": "Ermenegildo Orzan", "text": "Anche suo fratello Francesco \u00e8 stato un calciatore.\nCarriera.\nGioca nel Palermo fino al 1935. Nel 1935-1936 milita nella Pro Gorizia, squadra alla quale fa ritorno durante il periodo da militare, a partire dal gennaio 1937, dopo un periodo allo Jesi.\nPassa dunque al Padova, in Serie B. Debutta in prima squadra il 26 dicembre 1937 nella partita contro l' vinta dai biancoscudati (2-0); milita coi padovani per tre stagioni e gioca la sua ultima partita in biancorosso il 20 maggio 1940, in Alessandria-Padova 2-1.\nNella stagione 1940-1941 passa al Milano, con cui non debutta mai in prima squadra; disputa due amichevoli, entrambe giocate contro il Padova (6-0 l'8 settembre e 2-1 il 15 settembre). Nella stagione successiva viene ceduto in prestito all'Udinese, nuovamente in Serie B."}
{"id": "3970272", "revid": "1851848", "url": "https://it.wikipedia.org/wiki?curid=3970272", "title": "Ubaldo Biagetti", "text": "Carriera.\nDopo il debutto in Serie D con la Cynthia Genzano nel 1975, l'anno successivo viene acquistato dal Lecce. Non trovando spazio in prima squadra, viene girato un anno al Fasano in Serie D e nel 1978-1979 al Siracusa in Serie C2.\nNel 1979 torna a Lecce dove gioca per due anni in Serie B totalizzando 61 presenze e 6 gol. Nella stagione 1981-1982 vince il campionato di Serie C1 con il Campobasso e disputa un altro campionato di Serie B con i molisani l'anno seguente.\nNegli anni successivi gioca in Serie C1 con Rimini e Ternana e chiude infine la carriera in Serie C2 tornando alla Cynthia Genzano. Nella stagione 1990-1991 passa al Frosinone diventando il capitano della rinascita del calcio frusinate."}
{"id": "3970273", "revid": "767487", "url": "https://it.wikipedia.org/wiki?curid=3970273", "title": "Livio Gardiman", "text": "Carriera.\nInizia la carriera in Serie C nel 1974 con il Clodiasottomarina e, dopo un anno in Serie D al Conegliano, torna in terza serie con il Campobasso.\nNel 1978 passa all'Udinese che lo cede, dopo il precampionato, all'Alessandria dove disputa un campionato di Serie C1 e l'anno seguente debutta in Serie B con il Lecce, con cui disputa due campionati totalizzando 51 presenze e segnando 2 reti.\nNegli anni successivi gioca in Serie C1 con il Modena, il Trento con cui retrocede in Serie C2 e risale prontamente in Serie C1 nel 1984-1985, e termina la carriera nel 1987 con la maglia del Venezia."}
{"id": "3970275", "revid": "110157", "url": "https://it.wikipedia.org/wiki?curid=3970275", "title": "Startin'/Born to Be...", "text": "Startin'/Born to Be... \u00e8 il trentanovesimo singolo della cantante giapponese Ayumi Hamasaki, pubblicato l'8 marzo 2006. \"Startin'\" \u00e8 stato utilizzato come sigla d'apertura del videogioco \"Shin Onimusha: Dawn of Dreams\" (\"Rainy Day\", un brano presente nel precedente album dell'artista, \"(Miss)understood\", \u00e8 invece la sigla di chiusura). La seconda traccia del singolo \"Born To Be...\" \u00e8 invece il tema ufficiale della copertura di Nittele delle Olimpiadi invernali 2006. Il singolo ha debuttato alla prima posizione della classifica Oricon, diventando il quattordicesimo singolo consecutivo della cantante ad arrivare in vetta alla classifica ed il ventiseiesimo in totale. La pubblicazione di \"Startin'/Born To Be...\" ha reso Ayumi Hamasaki la cantante donna con il maggior numero di singoli alla vetta della classifica giapponese, sorpassando Seiko Matsuda. Nel singolo \u00e8 inclusa anche una terza traccia, \"teens ~acoustic version~\", una cover dei TRF."}
{"id": "3970277", "revid": "16953", "url": "https://it.wikipedia.org/wiki?curid=3970277", "title": "Amelanchier ovalis", "text": "Amelanchier ovalis detto comunemente pero corvino \u00e8 un arbusto appartenente alla famiglia delle Rosaceae.\nEtimologia.\nIl nome del genere, \"Amelanchier\", \u00e8 la latinizzazione dell'occitano orientale \"amelanqui\u00e8r\", termine derivato dal nome del frutto (\"la melanque\"), di origine ligustica (\"melanka\"), dal significato di \"bacca nera\". \"Ovalis\" si riferisce invece alla forma delle foglie.\nDescrizione.\nArbusto cespuglioso alto massimo fino a 3 m, ma usualmente con un'altezza che va da 1-1,5 m, fusto e rami a corteccia rossastra cosparsi di peli corti e patenti o di tomento ad anelli.\nFoglie caduche, ovato-ellittiche con la pagina inferiore bianca tomentosa.\nFiori bianchi al termine di brevi rami ascellari, in corte infiorescenze a racemo. Sepali corti, acuti e divergenti arrossati di sotto. Di forma molto tipica e inconfondibile, con 5 petali molto lunghi e stretti, molto distanziati tra loro, vellutati, con numerosi stami. Compaiono prima o contemporaneamente alle foglie. la fioritura avviene ad aprile.\nFrutti a pomo, sferici, di 1\u00a0cm di diametro, nero-blu opaco, contenenti una decina di semi; la maturazione si completa a luglio.\nDistribuzione e habitat.\nPianta poco comune. Cresce spontaneo nei boschi radi, sui pendii e anche su luoghi rocciosi. Predilige terreni calcarei, mentre per quanto riguarda luce e acqua non ha particolari necessit\u00e0, ma comunque come quasi tutte le piante montane non resiste ad una accentuata siccit\u00e0 estiva. Sopporta molto bene il freddo e in italia cresce fino a oltre 2000 metri di quota.\nUsi.\nI frutti sono eduli (commestibili) e hanno un sapore simile alla pera, ma non sono molto appetibili per la scarsit\u00e0 di polpa e la quantit\u00e0 di semi; possono essere consumati freschi o usati per fare confetture, conserve e per aromatizzare la grappa. Una volta se ne ricavava anche una bevanda alcolica. L'amelanchier \u00e8 un'ottima pianta mellifera, ma non si riesce a produrre miele per la sua scarsa diffusione.&lt;br&gt; \n\u00c8 considerata sia una pianta medicinale che una pianta officinale: infusi di foglie o corteccia hanno propriet\u00e0 antipiretiche, antinfiammatorie, antireumatiche, astringenti e diuretiche. Il legno dell'amelanchier \u00e8 duro ed elastico e pu\u00f2 venire utilizzato per ricavarne manici per attrezzi; \u00e8 pure adatto ad essere tornito ed intarsiato per produrre oggetti di pregio."}
{"id": "3970282", "revid": "168234", "url": "https://it.wikipedia.org/wiki?curid=3970282", "title": "Mumbai F.C.", "text": ""}
{"id": "3970286", "revid": "204376", "url": "https://it.wikipedia.org/wiki?curid=3970286", "title": "Zizzit", "text": ""}
{"id": "3970288", "revid": "287204", "url": "https://it.wikipedia.org/wiki?curid=3970288", "title": "Phil Taylor (giocatore di football americano)", "text": "Carriera professionistica.\nCleveland Browns.\nTaylor fu scelto dai Cleveland Browns come 21\u00ba assoluto nel Draft 2011. Durante la sua stagione da rookie, Taylor gioc\u00f2 come titolare tutte le 16 partite della stagione regolare terminando con 59 tackle, 4 sack ed un fumble forzato. Taylor ebbe un'ottima prima stagione, superando nelle cifre giocatori del suo stesso ruolo scelti pi\u00f9 in alto nello stesso draft come Nick Fairley e Corey Liuget. Fu selezionato per far parte dell'All-Rookie team del 2011, insieme al compagno Jabaal Sheard.\nNella seconda stagione, Taylor disput\u00f2 solamente otto partite, scendendo a 14 tackle e un sack. Nel 2013 torn\u00f2 stabilmente titolare disputando 15 partite con 26 tackle e 2 sack. Il 14 novembre 2014, fu annunciato che Taylor sarebbe stato inserito in lista infortunati, perdendo tutto il resto dell'annata, che concluse con cinque sole presenze. Il 1\u00ba settembre 2015 fu svincolato."}
{"id": "3970289", "revid": "110157", "url": "https://it.wikipedia.org/wiki?curid=3970289", "title": "Bold &amp; Delicious/Pride", "text": "Bold &amp; Delicious/Pride \u00e8 il trentottesimo singolo della cantante giapponese Ayumi Hamasaki, pubblicato il 30 novembre 2005. Il brano \"Bold &amp; Delicious\" \u00e8 stato originariamente composto dal produttore musicale Roberto \"Geo\" Rosan per il gruppo pop di Los Angeles Sweetbox, che aveva ottenuto popolarit\u00e0 in Europa ed Asia fra la fine degli anni novanta ed i duemila. Fan del gruppo, la Hamasaki ha quindi ricevuto il permesso da Geo di utilizzare un paio delle sue composizione per il gruppo per il proprio album \"(miss)understood\", aggiungendo a questi brani i propri testi. La composizione originale \u00e8 stata successivamente registrata dal gruppo in occasione dell'album \"Addicted\", pubblicato in Giappone nel marzo 2006."}
{"id": "3970291", "revid": "1543377", "url": "https://it.wikipedia.org/wiki?curid=3970291", "title": "Contea di Dagz\u00ea", "text": "Dagz\u00ea (; ; ) \u00e8 una contea cinese della prefettura di Lhasa nella Regione Autonoma del Tibet. Il capoluogo \u00e8 la citt\u00e0 di Deqing. Nel 1999 la contea contava 25.445 abitanti per una superficie totale di 1361.38\u00a0km\u00b2. La contea fu istituita nel 1959.\nGeografia fisica.\nTerritorio.\nLa contea \u00e8 localizzata nel centro-sud del Tibet, nella zona centrale del fiume Lhasa. La fauna \u00e8 rappresentata da cervi di fiume, volpi, linci e mufloni.\nClima.\nDagz\u00ea gode di un clima monsonico tipico degli altopiani semiaridi della zona con un ampio range di temperatura diurne e con medie annue di 3065,3 ore di sole e 444\u00a0mm millimetri di precipitazioni. Sono comuni siccit\u00e0, alluvioni, grandine, frane, emergenze dovute al gelo, infestazioni di insetti.\nEconomia.\nDagz\u00ea \u00e8 una contea prevalentemente agricola e le colture producono principalmente frumento invernale, frumento primaverile, orzo, colza, piselli, fagioli, ravanelli, patate. Sono allevati yak bovini, pecore, capre e maiali. Le risorse sono in gran parte rappresentate da cromo, rame, oro e altri minerali. Il prodotto interno lordo della contea nel 2003 ha raggiunto i 167,424 milioni di yuan, con un aumento del 16.84% rispetto all'anno precedente."}
{"id": "3970292", "revid": "287204", "url": "https://it.wikipedia.org/wiki?curid=3970292", "title": "Contea di Dagze", "text": ""}
{"id": "3970298", "revid": "46931", "url": "https://it.wikipedia.org/wiki?curid=3970298", "title": "Contea di Taktse", "text": ""}
{"id": "3970299", "revid": "736476", "url": "https://it.wikipedia.org/wiki?curid=3970299", "title": "Michael Hinz", "text": "Biografia.\nFiglio degli attori Werner Hinz (1903-1985) e Ehmi Bessel (1904-1998), fratello dell'attore Knut Hinz e marito delle attrici Ingrid van Bergen e Viktoria Brams, fu anche padre dell'attrice Carolin van Bergen (1964-1990). Tra cinema e televisione partecip\u00f2, a partire dalla fine degli anni cinquanta, a circa un centinaio di produzioni. Tra i suoi ruoli pi\u00f9 noti, figurano quello di Walter Frost nel film \"Il ponte\" (\"Die Br\u00fccke\", 1959), quello di Gustav nella serie televisiva \"Hauptstra\u00dfe Gl\u00fcck\" (1968), quello di Quentin Kirrin nella serie televisiva \"La banda dei cinque\" (\"Famous Five\", 1977-1978) e quello di Butler Domr\u00f6se nella serie televisiva \"5 stelle\" (\"F\u00fcnf Sterne\", 2005-2008)."}
{"id": "3970301", "revid": "599013", "url": "https://it.wikipedia.org/wiki?curid=3970301", "title": "Francisco Mosso", "text": "Biografia.\nEra noto anche come Mosso I per distinguerlo dai fratelli minori Benito, Eugenio e Giulio.\nCarriera.\nArrivato a Torino nel 1912, prima della Grande Guerra gioc\u00f2 nel ruolo di attaccante e con i suoi gol si situa al quindicesimo posto fra i migliori marcatori della storia della societ\u00e0 granata. Durante il conflitto combatt\u00e9 sul fronte e fu fatto prigioniero, rimanendo in tale stato per un anno intero. Nel 1919 un grave infortunio al ginocchio ne limit\u00f2 la mobilit\u00e0 e, pur di continuare a giocare, si adatt\u00f2 a ricoprire il ruolo di portiere. Nel 1922 succedette a Vittorio Pozzo sulla panchina della squadra e pot\u00e9 tornare al ruolo originario. L'anno seguente si ritir\u00f2 ed entr\u00f2 far parte del Direttivo Granata, nel quale rimase per molti anni."}
{"id": "3970302", "revid": "621682", "url": "https://it.wikipedia.org/wiki?curid=3970302", "title": "Francesco Mosso", "text": ""}
{"id": "3970303", "revid": "1117982", "url": "https://it.wikipedia.org/wiki?curid=3970303", "title": "Efippo di Olinto", "text": "Biografia.\nPochissime sono le informazioni biografiche su questo alessandrografo e le stesse tre testimonianze raccolte da Jacoby sono dubbie. In primo luogo, nel lessico \"Suda\", alla voce \"Efippo\", corrisponde il lemma di Eforo.&lt;br&gt;\nEra, secondo le fonti, proveniente da Olinto, la citt\u00e0 della Calcidica distrutta da Filippo II di Macedonia nel 348 a.C., quindi compatriota di Callistene: poich\u00e9 l'etnico indica proprio Olinto, dev'essere nato prima, appunto, del 348.&lt;br&gt;\nUn altro Efippo, nominato da Arriano come figlio di un tal Calcideo, poi, non si pu\u00f2 con sicurezza identificare con lo storico, mentre Plinio lo inserisce semplicemente tra le sue fonti, insieme ad altri storici di Alessandro, senza specificare n\u00e9 l'etnico n\u00e9 il patronimico.\nOpera.\nScrisse un'opera \"Sulla morte di Alessandro ed Efestione\" (tramandata anche sotto altri titoli) di cui rimangono solo cinque frammenti, tutti tramandati da Ateneo. Si pu\u00f2 ipotizzare, comunque, che l'opera di Efippo sia stata utilizzata anche da altri autori, in particolare da Plutarco, anche se quest'ultimo non lo cita mai.&lt;br&gt;\nI frammenti che ci pervengono di Efippo si possono datare tutti nell\u2019arco dell\u2019ultimo anno di vita di Alessandro e da essi si nota una forte connotazione polemica, che farebbe pensare ad un \"pamphlet\" violentemente antimacedone, scritto forse per vendicare in modo, per cos\u00ec dire, postumo la morte di Callistene, compatriota di Efippo. Si tratta, infatti, dei festeggiamenti ed onori tributati ad Alessandro nel 324 ad Ecbatana, del suo abbigliamento macedone-persiano e da divinit\u00e0, indicante il fatto che il declino di Alessandro in senso orientalizzante passava anche attraverso l\u2019immagine, il suo alcolismo, i suoi costumi e le vesti che utilizzava. Un esempio lampante \u00e8 proprio un brano sul vestiario di Alessandro durante i banchetti\u02d0"}
{"id": "3970305", "revid": "1494169", "url": "https://it.wikipedia.org/wiki?curid=3970305", "title": "Dagze", "text": ""}
{"id": "3970306", "revid": "599013", "url": "https://it.wikipedia.org/wiki?curid=3970306", "title": "Dagz\u00ea", "text": ""}
{"id": "3970308", "revid": "599013", "url": "https://it.wikipedia.org/wiki?curid=3970308", "title": "Benito Mosso", "text": "Biografia.\nEra noto anche come Mosso II per distinguerlo dai fratelli Francesco ed Eugenio e Giulio."}
{"id": "3970310", "revid": "1494169", "url": "https://it.wikipedia.org/wiki?curid=3970310", "title": "Deqing", "text": ""}
{"id": "3970311", "revid": "767487", "url": "https://it.wikipedia.org/wiki?curid=3970311", "title": "(Miss)understood", "text": "(Miss)understood \u00e8 il settimo album studio di Ayumi Hamasaki prodotto da Max Matsuura e pubblicato il 1\u00ba gennaio 2006. \u00c8 stato riconosciuto dalla RIAJ come uno dei migliori album del 2006 e dalla IFPI come il quarto nella lista dei pi\u00f9 venduti in Giappone nel 2006. Secondo la Oricon, ha venduto 877,433 copie."}
{"id": "3970312", "revid": "46931", "url": "https://it.wikipedia.org/wiki?curid=3970312", "title": "Contea di Deqing", "text": ""}
{"id": "3970316", "revid": "599013", "url": "https://it.wikipedia.org/wiki?curid=3970316", "title": "Julio Mosso", "text": "Biografia.\nEra noto anche come Mosso IV per distinguerlo dai fratelli maggiori Francesco, Benito ed Eugenio."}
{"id": "3970318", "revid": "22475", "url": "https://it.wikipedia.org/wiki?curid=3970318", "title": "Phoma", "text": "Phoma \u00e8 un genere di funghi imperfetti appartenente ai Coelomycetes. Secondo studi del CBS-KNAW Fungal Biodiversity Centre, il genere si pu\u00f2 ricondurre agli ascomiceti.\nI funghi del genere \"Phoma\" si trovano nel suolo e su materiale vegetale. Questo genere comprende circa 140 specie, che possono essere divise in due gruppi: funghi polifagi, generalmente saprofiti o debolmente parassiti, e funghi che sono patogeni specifici di piante coltivate. \nIl genere \"Phoma\" \u00e8 caratterizzato da spore incolori e unicellulari, che vengono prodotte all'interno di picnidi di colore nero. \nIl genere \"Phoma\" \u00e8 convenzionalmente limitato alle specie che hanno spore di lunghezza inferiore a 15 \u00b5m; le specie con spore pi\u00f9 grandi sono inquadrate nel genere Macrophoma. "}
{"id": "3970324", "revid": "62748", "url": "https://it.wikipedia.org/wiki?curid=3970324", "title": "Antenna 10", "text": "Antenna 10, nata nel 1985, \u00e8 una rete televisiva privata italiana visibile in Abruzzo e Molise. \u00c8 una delle televisioni locali facenti parte del circuito nazionale 7 Gold, nato nel 1999.\nStoria.\nL'emittente pescarese nasce per volont\u00e0 di Vincenzo Lanetta (responsabile di \"Tele Due\", seconda rete del gruppo \"Tvq,\" scomparso nel gennaio 2019) il 10 marzo 1985. Con i contatti di Lanetta, arrivano da altre emittenti giornalisti e tecnici esperti. Il canale sul quale Antenna 10 irradia i suoi programmi \u00e8 l'UHF 62. La responsabilit\u00e0 dei programmi e la direzione della testata vengono affidate rispettivamente a Carmine Cascella, Francesco Labarile e Gioia Salvatore. L'emittente punta su un'informazione politica, culturale e sportiva sull'ambito regionale proponendo il \"TG10 Notiziario\" oltre al \"TG10 Sport\" e al \"TG10 Economia\" senza dimenticare telenovelas, telefilm, documentari, cartoni animati. Gli altri programmi che caratterizzavano il palinsesto: \"Buongiorno Donna\" condotto da Gioia Salvatore l'appuntamento quotidiano nella fascia orario 9.00/13.00; \"In panchina\" rubrica sportiva; \"Pallida Luna\" rubrica culturale; \"Master\" programma di economia; \"Donna \u00e8\"; \"La Sfera\" programma di cartomanzia; \"Omnibus\" talk show politico, \"PomerigGioia\" programma per bambini. Gli speciali in diretta di grandi eventi come \"Il Raduno degli Alpini\" a Pescara nel maggio del 1989. Negli anni '90, il gruppo Antenna 10 aderisce alla syndication Italia 9 Network mantenendo la propria autonomia nelle fasce del palinsesto con un proprio tg e programmi autoprodotti. Successivamente nel 1993 vengono organizzate redazioni provinciali per tg differenziati nelle citt\u00e0 di Chieti, Teramo e L'Aquila. Il canale Abruzzese ha operato per un certo periodo con una seconda emittente nominata \"DAN TV\", la quale aveva aderito anche a Junior Tv.\nNel 1999, l'emittente decide di appoggiare il progetto 7 Gold, irradiando il segnale della syndication in alcuni orari del palinsesto mantenendo la programmazione locale coprendo le zone dell'Abruzzo e in parte del Molise. Con l'avvento del digitale terrestre, l'emittente cambia frequenza passando dallo storico UHF 62 (passato a Dfree) al canale UHF 55. Lo storico \"TG10\" negli anni, passa da cinque (7.00; 8.00; 19.00; 23.00; 01.00) a sette edizioni (7.30; 8.00; 13.15; 15.00; 19.00; 23.00; 01.15) proponendo nuove rubriche: \"Paese che vai...Usanze che trovi\" programma folk regionale condotto da Sebastian Nino Salvatore; \"Zoom\" approfondimenti di cultura, politica e attualit\u00e0, condotto da Gioia Salvatore; \"Dippi\u00f9 Abruzzo\" approfondimento degli eventi regionali.\nNell'ambito del processo di switch-off, l'emittente ha digitalizzato il suo canale da maggio 2012, con un mux variato nel corso del tempo."}
{"id": "3970325", "revid": "1305772", "url": "https://it.wikipedia.org/wiki?curid=3970325", "title": "Vonone", "text": "Vonone (latino: \"Vonones\") pu\u00f2 riferirsi a:"}
{"id": "3970327", "revid": "110157", "url": "https://it.wikipedia.org/wiki?curid=3970327", "title": "Love After War (singolo)", "text": "Love After War \u00e8 un brano musicale del cantante statunitense R&amp;B Robin Thicke. Si tratta di una ballad R&amp;B pubblicata come primo singolo estratto dall'album \"Love After War\".\nIl singolo \u00e8 stato reso disponibile per l'airplay radiofonico il 20 ottobre 2011.\nVideo musicale.\nIl video musicale prodotto per \"Love After War\" \u00e8 stato presentato in anteprima il 21 novembre 2011 ed \u00e8 stato diretto da Hype Williams. Nel video compare l'attrice Paula Patton, moglie di Thicke."}
{"id": "3970328", "revid": "204376", "url": "https://it.wikipedia.org/wiki?curid=3970328", "title": "Tkhelet", "text": ""}
{"id": "3970338", "revid": "621682", "url": "https://it.wikipedia.org/wiki?curid=3970338", "title": "Giulio Mosso", "text": ""}
{"id": "3970339", "revid": "18323", "url": "https://it.wikipedia.org/wiki?curid=3970339", "title": "Cosmic Encounter", "text": "Cosmic Encounter \u00e8 un gioco da tavolo di ambientazione fantascientifica progettato da \"Future Pastimes\" (collettivamente Peter Olotka, Jack Kittredge, Bill Eberle e Bill Norton), pubblicato originariamente dalla Eon Products nel 1977.\nOgni giocatore assume il ruolo di una particolare specie aliena con un potere unico che rompe le regole del gioco nel tentativo di stabilire il controllo dell'universo ed \u00e8 probabilmente l'archetipo dei giochi che si automodificano. L'edizione del 1992 vinse l'Origins Award per \"Best Fantasy or Science Fiction Boardgame\" del 1991 e giunse sesta per il Deutscher Spiele Preis. Venne inserito nella \"Adventure Gaming Hall of Fame\" della GAMA nel 1997.\n\"Cosmic Encounter\" \u00e8 un gioco dinamico e sociale che incoraggia i giocatori a interagire, discutere, stringere alleanze, concludere patti, tradire e occasionalmente lavorare insieme per il bene comune. La maggior parte delle edizioni del gioco sono progettate per un numero di giocatori da tre a sei, sebbene esistano regole ufficiali per giocare in due o fino a otto giocatori.\nSvolgimento del gioco.\n\"Cosmic Encounter\" combina una semplice struttura base con una vasta scelta di complicazioni. Ogni giocatore riceve all'inizio del gioco venti astronavi che piazza sui cinque pianeti del suo \"sistema stellare di origine\", una mano di sette carte e un potere alieno. Per vincere deve fondare cinque colonie su pianeti al di fuori del proprio sistema di origine (cio\u00e8 avere astronavi su di essi). Oltre al mazzo di carte da cui i giocatori pescano le loro carte e viene preparato anche il mazzo del destino (\"destiny deck\") che serve a decidere il pianeta da attaccare.\nIl giocatore di turno recupera un'astronave dal Warp, quindi se non ha pi\u00f9 carte incontro nella sua mano scarta le carte rimanenti e pesca una nuova mano. Volta una carta dal destiny deck che indica quale sistema attaccare e sceglie da una a quattro navi per attaccare un pianeta di quel sistema. Il proprietario del sistema attaccato \u00e8 il difensore e si difende con le sue astronavi presenti su quel pianeta, se non possiede pi\u00f9 carte incontro scarta le carte rimanenti dalla mano e pesca una nuova mano. Sia l'attaccante e il difensore possono chiedere agli altri giocatori di aiutarli, chi accetta aggiunge da una a quattro delle sue astronavi a quelle dell'attaccante (o a quelle del difensore).\nIl giocatore attaccante e il difensore giocano quindi simultaneamente una carta incontro dalla propria mano e quindi le rivelano. Se entrambe sono carte di attacco sommano ognuno il valore della propria carta al numero delle sue astronavi e di quelle dei suoi alleati. Chi realizza il totale pi\u00f9 alto vince; in caso di parit\u00e0 vince il difensore. Le navi della fazione perdente vengono messe nel Warp e non possono pi\u00f9 essere utilizzate fino a che non vengono recuperate. Se vince l'attaccante le sue astronavi e quelle dei suoi alleati atterrano sul pianeta, se vince il difensore le sue astronavi restano sul pianeta e i suoi alleati, come ricompensa possono recuperare astronavi dal Warp e/o pescare nuove carte in numero totale pari a quello delle astronavi che hanno impegnato in difesa.\nSe un giocatore gioca una carta di attacco e l'altro una carta negoziato, chi ha giocato la carta negoziato perde automaticamente e si procede come nel paragrafo precedente, ma come ricompensa per aver tentato di trattare egli pesca dalla mano dell'avversario un numero di carte pari a quello delle astronavi che aveva impegnato. Se entrambi giocano una carta negoziato, tutti gli alleati rientrano nelle proprie basi e i due giocatori hanno un minuto di tempo per concludere una trattativa in cui si possono scambiare carte o concedere una base vicino a una propria base, l'unica condizione \u00e8 che non possono guadagnare pi\u00f9 di una base dalla trattativa e che devono effettivamente scambiarsi almeno una carta o concedere una base. Se non viene conclusa alcuna trattativa, ognuno perde tre astronavi nel warp.\nSe il giocatore di turno vince o conclude una trattativa e possiede almeno un'altra carta incontro egli pu\u00f2 effettuare un secondo attacco, altrimenti passa il turno.\nI poteri alieni dei giocatori distorcono, estendono o rompono le regole in qualche maniera. Per esempio le astronavi dei Macron valgono quattro, invece di uno come gli altri giocatori, gli Zombie non perdono mai astronavi nel Warp, gli Oracle possono vedere la carta giocata dall'avversario prima di scegliere la propria, il Void elimina definitivamente dal gioco le astronavi che sconfigge, il Vampire trasforma le astronavi sconfitte in proprie astronavi, il Cavalry quando \u00e8 alleato pu\u00f2 giocare una carta d'attacco in supporto del giocatore con cui \u00e8 alleato, i Changeling quando sono l'attaccante o il difensore scambiano il proprio potere con quello dell'avversario, i Laser accecano l'avversario e lo forzano a giocare la carta incontro pescando a caso, ecc.\nI poteri sono selezionati casualmente all'inizio del gioco, quindi ogni gioco richiede una strategia differente per vincere. Molti dei poteri interagiscono uno con l'altro in modi complessi che non sono sempre apparenti immediatamente, richiedendo di raggiungere anche un consenso di gruppo per risolvere i conflitti. Comunque se un giocatore ha meno di tre colonie nel proprio sistema originale il suo potere alieno diventa inattivo fino a che non recupera una terza colonia.\nOltre alle carte incontro, la mano \u00e8 composta dalle carte editto (\"edict\", chiamate \"artifact\" nell'edizione della Hasbro e della Fantasy Flight Games), che possono essere giocate in vari momenti del gioco, con effetti come liberare tutte le astronavi dal warp, annullare l'effetto di un'altra carta editto, trasformare le carta d'attacco giocata in una trattativa, ecc.\nVince la partita chi al termine di un turno possiede cinque basi su pianeti esterni. \u00c8 da notare che \u00e8 possibile che pi\u00f9 giocatori vincano contemporaneamente (per esempio se due giocatori che possiedono quattro basi su sistemi esterni concludono una trattativa e si scambiano una base).\nRegole opzionali.\nUlteriori componenti opzionali del gioco possono aggiungere ulteriori livelli di complessit\u00e0 e imprevedibilit\u00e0. Nessuna edizione comprende tutti questi componenti opzionali, che includono:\nAlcuni giocatori hanno creato dei propri poteri e li hanno postati insieme a varie espansioni del gioco su Internet. Le principali varianti includono partite con poteri multipli (nelle quali ogni giocatore ha pi\u00f9 di un potere alieno), poteri segreti (che vengono rivelati solo la prima volta che vengono usati). Varianti ufficiali includono regole per aggiungere un settimo o ottavo giocatore, per giocare con poteri segreti, con pi\u00f9 di un potere oppure per giocare a squadre.\nStoria editoriale.\nNel 1972 Peter Olotka, Jack Kittredge, Bill Eberle e Bill Norton formarono la cooperativa Future Pastimes per lo sviluppo di giochi da tavolo. \"Cosmic Encounter\" fu il primo gioco che svilupparono e nel 1976 riuscirono a licenziarlo alla Parker Brokers per un anticipo di 5.000 dollari. Comunque la Parker Brokers alla fine decise di non pubblicarlo ritenendo che un gioco di fantascienza non avrebbe avuto un mercato. Il gruppo decise di pubblicarlo in proprio, ma mancava dei finanziamenti per poterlo fare, fino all'incontro con Ned Hord a una fiera di fantascienza a Boston, dove stavano dimostrando il gioco. Olotka, Kittredge, Eberle e Hord fondarono la Eon Products.\nLa prima edizione del gioco, pubblicata nel 1977, Permetteva di giocare fino a quattro giocatori e includeva quindici poteri alieni. Nel corso dei cinque anni successivi la Eon pubblic\u00f2 nove espansioni, aggiungendo altri sessanta poteri alieni, componenti per un quinto e sesto giocatore e diversi pezzi aggiuntivi, tra cui i Flare, lucre, Moon e sistemi solari speciali. Le immagini di queste prime edizioni includevano opere di Dean Morrissey.\nLa West End Games acquis\u00ec i diritti sui prodotti della Eon Produts nel 1986 e pubblic\u00f2 una nuova edizione del gioco base, che comprendeva cinque poteri aggiuntivi dai set di espansione 1 e 2. Comunque carte e token (astronavi) erano incompatibili con quelli dell'edizione Eon. Contemporaneamente la Games Workshop pubblic\u00f2 un'edizione del gioco per il Regno Unito, questa supportava fino a sei giocatori e comprendeva sei giocatori con poteri presi dal set base e dalle prime tre espansioni.\nNel 1991 il gioco venne licenziato alla Mayfair Games. che pubblic\u00f2 la scatola base \"Cosmic Encounter\" (1991), l'espansione \"More Cosmic Encounter\" (1992) e una versione ridotta intitolata \"Simply Cosmic\" (1995). L'edizione base della Mayfair supportava fino a sei giocatori e comprendeva 54 poteri alieni. Alcuni dei poteri originali furono rivisti e altri aggiunti. Combinando le tre edizioni Mayfair \u00e8 possibile arrivare fino a dieci giocatori.\nNel 2000 Avalon Hill (ormai diventata una divisione della Hasbro) pubblic\u00f2 una versione semplificata in una confezione in scatola con pedine in plastica. Questa versione \u00e8 limitata a 20 poteri e quattro giocatori.\nNel dicembre 2008 la Fantasy Flight Games pubblic\u00f2 una nuova edizione del gioco che includeva il supporto fino a cinque giocatori, 50 poteri alieni e la nuova opzione della tecnologia, supportandolo negli anni successivi con una supplemento all'anno\nEdizioni.\nRiviste.\nLa Eon Products pubblic\u00f2 sei numeri della rivista \"Encounter Magazine\" curata da Jack Kittredge, dal gennaio/febbraio 1983 al novembre/dicembre 1983. La rivista venne brevemente ripresa dalla Mayfair Games che pubblic\u00f2 tre numeri a cura di Mike Arms tra il 1991 e il 1992.\nEdizione online.\nNel 2003 uno degli autori originali Peter Olotka lanci\u00f2, con altri soci, una versione online, \"Cosmic Encounter Online\" per giocare su Internet. Alla data del 2012 questa versione ha 35 poteri.\nInfluenze.\nLa possibilit\u00e0 di un'esperienza di gioco completamente diversa ad ogni partita fu una delle influenze sul progetto del gioco di carte collezionabile \"\", il cui creatore, Richard Garfield, ha spesso citato \"Cosmic Encounter\" come una delle influenze sul progetto di \"Magic\", arrivando a dire, \"L'antenato che ha avuto la maggior influenza su \"Magic\" \u00e8 un gioco per il quale ho un rispetto senza fine: \"Cosmic Encounter\".\"\nIl gioco ha influenzato anche pesantemente il gioco da tavolo \"Dune\", progettato anch'esso da Future Pastimes, \u00abRubammo molte cose da Cosmic Encounter quando progettammo Dune; applicammo l'idea di avere questi poteri ben definiti e diversi a Darkover, Dune e Cosmic Encounter.\u00bb.\nBruno Faidutti ha dichiarato che diversi suoi giochi, tra cui \"Citadels\", mostrano l'influenza di \"Cosmic Encounter\"."}
{"id": "3970342", "revid": "831312", "url": "https://it.wikipedia.org/wiki?curid=3970342", "title": "Famila Muri Antichi", "text": "La Copral Polisportiva Muri Antichi Tremestieri Etneo, abbreviato in Muri Antichi, \u00e8 una societ\u00e0 pallanuotistica di Tremestieri Etneo, fondata nel 1995. Milita attualmente nella Serie A2, la seconda divisione pallanuotistica italiana. Ha vinto 2 campionati di serie B ed da quando milita nel campionato di serie A2 gioca le sue partite nella piscina di Nesima a Catania.\nStoria.\nDopo aver disputato dall'anno della nascita societaria campionati regionali; nella stagione 2002-2003 vince il campionato di promozione serie B ottenendo la prima storica promozione in Serie A2.\nAl suo debutto in Serie A2 nella stagione successiva 2003-2004 si piazza al 7\u00ba posto ottenendo 29 punti. nella stagione successiva, quella 2004-2005, ottiene 5\u00ba posto in Serie A2 che ancora oggi rimane il piazzamento pi\u00f9 alto ottenuto dalla societ\u00e0 etnea, conquistando ben 31 punti.\nNella stagione seguente 2005-2006 per\u00f2 arriva un'amara retrocessione frutto di un 11\u00ba posto con ben 26 punti conquistati a soli 2 punti dagli altri etnei dell'Acicastello che ottengono la salvezza dopo un campionato combattutissimo.\nDopo aver sfiorato la vittoria in serie B per ben due stagioni (2006-2007 e 2007-2008) arriva la svolta. La stagione 2008-2009 per la societ\u00e0 catanese si svela essere quella giusta, vincendo il campionato di serie B e ritornando dopo 3 stagioni in Serie A2.\nIl ritorno in Serie A2 nel 2009-2010 risulta essere difficile e la squadra si salva solo dopo i play-out vinti contro Como 10-9 e 11-9 senza ricorrere a gara 3.\nAnche la stagione 2010-2011 si rileva abbastanza sofferta per gli etnei; infatti si piazzano 10\u00b0 con soli 14 punti e sono costretti a salvarsi nuovamente ai play-out. Questa volta a farne le spese sono i liguri dell'Arenzano in un match combattutissimo risolto solo in gara 3 alla piscina di Nesima 9-10, 9-7, 12-9 i risultati.\nNella stagione 2011-2012 Muri Antichi parte male perdendo ben 5 partite consecutive. La svolta arriva dalla vittoria del derby contro l'Acicastello dove la societ\u00e0 siciliana comincia a macinare risultati e punti per tutto il girone di andata fino alla sorprendente vittoria sulla Roma 2007. A fine stagione gli etnei chiudono come l'anno precedente al 10\u00ba posto ma con 24 punti a soli -3 dal Cagliari, ricorrendo nuovamente ai play out contro la Pallanuoto Verona.\nLa prima partita di play out a Catania viene vinta senza tanti problemi per 11 a 8 mentre la seconda viene persa per un soffio per 8 a 7 contro i veronesi a Mantova portando la disputa fino a gara 3.\nLa partita decisiva, disputata nuovamente a Catania, risulta davvero avvincente finendo addirittura in parit\u00e0 12 a 12 dovendo ricorrere ai rigori. Alla fine di questa interminabile lotta i Muri Antichi riescono ad avere la meglio 4 a 1 ai rigori ottenendo ancora una volta una soffertissima permanenza in Serie A2.\nNella stagione 2018-19 i Muri Antichi confermeranno la loro permanenza in Serie A2 vincendo incredibilmente i play-out contro il Plebiscito Padova, vincendo gara 3 a Padova per 2-7"}
{"id": "3970343", "revid": "621682", "url": "https://it.wikipedia.org/wiki?curid=3970343", "title": "\u00c1ngel Badini", "text": ""}
{"id": "3970344", "revid": "287204", "url": "https://it.wikipedia.org/wiki?curid=3970344", "title": "Angel Badini", "text": ""}
{"id": "3970347", "revid": "73997", "url": "https://it.wikipedia.org/wiki?curid=3970347", "title": "Holy hell", "text": ""}
{"id": "3970349", "revid": "121531828", "url": "https://it.wikipedia.org/wiki?curid=3970349", "title": "Percy Humphreys", "text": "Carriera.\nGiocatore.\nClub.\nHumpreys inizi\u00f2 a giocare a \"foot-ball\" con il Cambridge St. Mary's, per poi firmare il suo primo contratto da professionista con il Queens Park Rangers, nella Southern Football League. Nel 1901 si trasfer\u00ec al Notts County F.C., in Football League: gioc\u00f2 coi bianconeri per sei stagioni.\nNel 1907 pass\u00f2 per una stagione in Second Division col Leicester Fosse, che termin\u00f2 il campionato al secondo posto e fu promosso in massima serie. Nel frattempo, Humphreys si era per\u00f2 trasferito al Chelsea, in First Division: fu titolare fino a dicembre 1909, quando lasci\u00f2 il posto a Vivian Woodward e si trasfer\u00ec al Tottenham: fu una sua rete a garantire la permanenza in First Division agli \"Spurs\", al termine del campionato 1910 e a condannare alla retrocessione proprio la sua ex squadra.\nNella stagione successiva ad Humphreys fu preferito, nel ruolo di interno destro, Billy Minter; fece dunque ritorno al Leicester Fosse, per poi passare all'allenamento.\nNazionale.\nIl 14 aprile 1903 Humphreys disput\u00f2 la sua prima ed ultima gara con la maglia dell'Inghilterra, a Sheffield (sconfitta 1-2 contro la Scozia).\nAllenatore.\nNel 1912 fu allenatore e giocatore del Hartlepool United.\nSuccessivamente espatri\u00f2: nella stagione 1913-1914 allen\u00f2 il , in Serie A svizzera. Nel dopoguerra, tra il 1920 ed il 1922 fu allenatore dell' e sfior\u00f2 la qualificazione alle finali nazionali nella stagione 1920-1921."}
{"id": "3970350", "revid": "400694", "url": "https://it.wikipedia.org/wiki?curid=3970350", "title": "Figlio del nulla", "text": "Figlio del nulla \u00e8 il primo album in studio del cantautore italiano Bobo Rondelli, pubblicato nel 2001."}
{"id": "3970352", "revid": "125836223", "url": "https://it.wikipedia.org/wiki?curid=3970352", "title": "Gran Premio del Bahrein 2012", "text": "Il Gran Premio del Bahrein 2012 \u00e8 stata la quarta prova della stagione 2012 del campionato mondiale di Formula 1. Si \u00e8 disputata domenica 22 aprile 2012 sul circuito di Manama. La gara \u00e8 stata vinta da Sebastian Vettel su Red Bull Racing-Renault, al suo ventiduesimo successo in carriera. Vettel ha preceduto sul traguardo i due piloti della Lotus Kimi R\u00e4ikk\u00f6nen e Romain Grosjean.\nVigilia.\nProteste in Bahrein.\nLa travagliata situazione politica del Bahrein mette in pericolo lo svolgimento del Gran Premio, gi\u00e0 saltato nel 2011. Damon Hill, ex campione del mondo di Formula 1 e ex presidente del \"British Racing Drivers' Club\" (BRDC) ha invitato la FIA a riconsiderare l'opportunit\u00e0 di correre a Sakhir. Gi\u00e0 nel corso del fine settimana del Gran Premio del Giappone 2011 molte scuderie espressero dubbi sull'opportunit\u00e0 di tornare a correre nel Bahrein, e il \"Bahrain Centre for Human Rights\" chiese alle stesse di boicottare la gara. A febbraio il raggruppamento politico d'opposizione \"The February 14 Youth Coalition\" scrisse a Bernie Ecclestone minacciando azioni contro lo svolgimento della gara.\nIl 28 marzo 2012 il patron del circus conferm\u00f2 la tenuta della gara, anche se, successivamente al prolungarsi delle proteste, ammise di non avere il potere di forzare i team a correre il Gran Premio.\nLa FIA, dal proprio canto, nella sua prima bozza di calendario per il 2012, aveva fissato la gara a novembre, proprio nella speranza di una pacificazione nel paese. Solo nella versione definitiva del calendario il Gran Premio venne spostato al 22 aprile 2012.\nIl 13 aprile 2012 la FIA ha ufficializzato la disputa del Gran Premio nella data prevista. Tale scelta ha portato il gruppo d'opposizione \"Al-Wefaq\" a indire delle manifestazioni di protesta nella zona dell'aeroporto all'arrivo dei team. Per tale ragione una decisione definitiva sulla gara verr\u00e0 presa entro gioved\u00ec. Il leader del \"Bahrain Centre for Human Rights\" ha affermato che non vi sono pericoli per il personale del \"Circus\", anche se la protesta viene condotta contro la decisione di correre il Gran Premio. Il personale della Force India \u00e8 comunque coinvolto in un incidente stradale dovuto al lancio di una bomba molotov.\nAspetti tecnici.\nLa Pirelli, fornitore unico degli pneumatici, annuncia per questo gran premio coperture di tipo \"medio\" e \"morbido\". Al termine della gara, le mescole saranno aspramente contestate da Schumacher.\nDopo che solo nell'edizione 2010 fu utilizzata la configurazione del tracciato da 6,299 km denominata \"Endurance Circuit\", da questo Gran Premio ritorna la configurazione da 5,412\u00a0km, presente dal 2004 al 2009.\nLa FIA determina la zona per l'uso del DRS in gara lungo il rettilineo di partenza, per una lunghezza totale di 650\u00a0m. Il punto di determinazione del distacco fra le vetture \u00e8 stabilito all'ultima curva. Essendo saltata l'edizione del 2011, questa \u00e8 la prima volta che tale meccanismo viene utilizzato sulla pista di Manama.\nLa Ferrari annuncia l'ingaggio di Ben Agathangelou, tecnico aerodinamico con esperienza in Red Bull, HRT e Marussia.\nAspetti sportivi.\nEmanuele Pirro \u00e8 confermato quale commissario aggiunto dalla FIA. Aveva gi\u00e0 svolto questa funzione nel Gran Premio di Cina. Nelle prime prove del venerd\u00ec Valtteri Bottas sostituisce Bruno Senna alla Williams-Renault.\nProve.\nResoconto.\nNelle prime prove del venerd\u00ec il tempo migliore \u00e8 fatto da Lewis Hamilton, che precede Sebastian Vettel e Paul di Resta. Il primo pilota a far segnare un tempo \u00e8 Nico H\u00fclkenberg, dopo venti minuti dall'inizio della sessione. Si portano nelle prime posizioni poi Kimi R\u00e4ikk\u00f6nen e Sebastian Vettel, successivamente battuti da Hamilton. Di Resta ottiene il terzo miglior tempo negli ultimi minuti della sessione, con gomme morbide.\nLa Force India non prende parte alle seconda sessione di prove del venerd\u00ec per motivi logistici. L'effettuazione delle prove della GP2, disputate fra le due sessioni della Formula 1 consente di ripulire la pista dalla sabbia, tanto che i team decidono di montare subito gomme morbide. Dopo i primi venti minuti Jenson Button fa segnare il tempo migliore, battuto poi da Mark Webber. Anche Michael Schumacher, Sebastian Vettel e Nico Rosberg guidano successivamente la lista dei tempi.\nAl termine della sessione \u00e8 Rosberg a fare segnare il tempo migliore, davanti a Vettel e Webber.\nNella sessione del sabato nuovamente Nico Rosberg della Mercedes fa segnare il giro pi\u00f9 veloce, precedendo i due piloti della Red Bull Sebastian Vettel e Mark Webber. Rosberg ha ottenuto il tempo migliore negli ultimi minuti della sessione, utilizzando gomme medie. Alla sessione ha preso parte anche la Force India. Al termine della sessione Pastor Maldonado della Williams \u00e8 costretto a sostituire il cambio, perdendo cos\u00ec cinque posizioni sulla griglia.\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nResoconto.\nIn Q1 il miglior tempo \u00e8 del messicano P\u00e9rez su Sauber, che precede Daniel Ricciardo e Mark Webber. Vengono eliminati, oltre ai piloti di HRT e Marussia, Vitalij Petrov della Caterham, Jean-\u00c9ric Vergne della Toro Rosso e Michael Schumacher. Il tedesco \u00e8 penalizzato da un problema al DRS nel suo ultimo tentativo. Al termine della sessione Vergne non si reca presso i commissari per le operazioni di peso. Il pilota non viene comunque sanzionato in quanto i tecnici della Toro Rosso hanno spinto la sua vettura presso la postazione dei commissari.\nNella seconda parte delle qualifiche non segna tempi Maldonado per un problema al KERS. Il miglior tempo \u00e8 di Lewis Hamilton, mentre vengono eliminati Kimi R\u00e4ikk\u00f6nen, Kamui Kobayashi, Nico H\u00fclkenberg, i brasiliani Felipe Massa e Bruno Senna, assieme a Heikki Kovalainen. R\u00e4ikk\u00f6nen rinuncia a compiere un ulteriore tentativo con gomme morbide, per salvare un set di pneumatici per la gara.\nNella fase decisiva Sebastian Vettel ha conquistato la \"pole\" (la numero 31 nel mondiale) solo all'ultimo tentativo, precedendo Lewis Hamilton e Mark Webber; non hanno fatto segnare tempi Fernando Alonso e Paul di Resta. Al termine delle prove Michael Schumacher \u00e8 costretto a sostituire il cambio, venendo cos\u00ec retrocesso di cinque posizioni sulla griglia.\nRisultati.\nNella sessione di qualifica si \u00e8 avuta questa situazione:\nCon i tempi in grassetto sono visualizzate le migliori prestazioni in Q1, Q2 e Q3.\nGara.\nResoconto.\nSebastian Vettel prende il comando della gara al via, seguito da Lewis Hamilton, poi Mark Webber, Romain Grosjean e Fernando Alonso, autore di un'ottima partenza. Parte male Ricciardo dalla terza fila, perdendo una decina di posizioni nel primo giro.\nMentre Vettel allunga sono le Lotus a divertire, confermando il passo mostrato nelle prove.\nAl quarto giro Grosjean passa Webber, mentre anche Kimi R\u00e4ikk\u00f6nen supera Massa a cui aveva dovuto cedere la posizione un paio di giri prima. Al settimo giro il francese della Lotus passa anche Lewis Hamilton, conquistando cos\u00ec la seconda piazza. Prosegue il recupero di R\u00e4ikk\u00f6nen che tra il quinto e nono giro passa Button e Alonso.\nIniziano intanto i primi pit stop per il cambio degli pneumatici all\u2019ottavo giro con Button, Massa e Rosberg. Nico Rosberg conquista cos\u00ec una posizione su Massa, mentre un piccolo ritardo nel cambio gomme di Hamilton consente ad Webber e Alonso e di recuperare una posizione. Al ritorno in pista Hamilton si trova alle spalle anche di Button e costretto a battagliare con Rosberg che lo chiude vigorosamente, costringendo il britannico a mettere la vettura oltre il limite della pista, ma realizza comunque il sorpasso sul tedesco. Al giro 12 Kimi R\u00e4ikk\u00f6nen passa Webber, mentre Jenson Button passa Fernando Alonso. Vettel intanto al giro 13 recupera la testa che aveva dovuto cedere a Paul di Resta. Con lo stop dello scozzese un giro dopo si completa la prima tornata di pit stop e la classifica vede in testa sempre Vettel, seguito da Grosjean, R\u00e4ikk\u00f6nen, Webber, Button, Hamilton che ha appena passato Alonso, Rosberg e Massa.\nAl ventiduesimo passaggio inizia il secondo turno di cambi gomme. Vanno ai box Jenson Button e Rosberg e mettono le medie, cos\u00ec come Massa che per\u00f2 monta gomme morbide. Al giro 24 R\u00e4ikk\u00f6nen \u00e8 secondo, dopo aver passato il compagno di scuderia Romain Grosjean. All'uscita dal pit stop Fernando Alonso \u00e8 dietro Rosberg, con lo spagnolo che tenta il controsorpasso ma viene chiuso da una dura manovra di difesa del tedesco. Lo spagnolo chiede via radio la comminazione di una penalit\u00e0 per il pilota della Mercedes. Il pit stop di Lewis Hamilton \u00e8 nuovamente penalizzato da un ritardo, che fa perdere al britannico tre posizioni scivolando alle spalle di Massa. La classifica \u00e8 sempre guidata da Sebastian Vettel, seguito dal duo della Lotus R\u00e4ikk\u00f6nen-Grosjean, poi Paul di Resta, che di nuovo non ha cambiato gli pneumatici, Mark Webber, Button, Kobayashi (anche lui non ha ancora cambiato gomme), Rosberg, Alonso, Massa e Hamilton. Al giro 29 Webber passa di Resta mentre un paio di giri dopo Kobayashi va al cambio gomme, facendo scalare di una posizione chi lo segue.\nKimi R\u00e4ikk\u00f6nen corona una rimonta stupenda mettendo sotto pressione Vettel, tentando anche il sorpasso in un paio di occasioni ma senza successo. Inizia cos\u00ec il terzo cambio gomme: al trentasettesimo giro \u00e8 il turno di Lewis Hamilton e Rosberg che montano le medie. Anche Button e Alonso vanno ai box, col pilota della Ferrari che monta le medie, cos\u00ec come l'inglese e Massa. Al 41\u00ba giro tocca a Vettel fare la sosta cos\u00ec come R\u00e4ikk\u00f6nen, entrambi scelgono le medie. Grazie agli stop, Rosberg ha passato Button mentre Hamilton ha conquistato il nono posto a scapito di Massa.\nIl ritmo di Vettel diventa pi\u00f9 rapido di quello degli inseguitori, che non riescono pi\u00f9 ad avvicinarsi. Dietro al tedesco vi sono sempre i due della Lotus, poi Webber, di Resta (che ha effettuato la seconda sosta al giro 34), poi Rosberg, Button, Alonso e Hamilton.\nNegli ultimi giri Rosberg passa di Resta, mentre Button \u00e8 costretto a una nuova sosta per una foratura. Rientrato in pista l'inglese si ritira dopo un giro. Vince cos\u00ec Sebastian Vettel, per la ventiduesima volta nel mondiale, davanti a Kimi R\u00e4ikk\u00f6nen (primo podio dal Gran Premio d'Italia 2009) e a Romain Grosjean, al suo primo arrivo a podio (primo francese dai tempi di Jean Alesi nel Gran Premio del Belgio 1998). Per la Lotus, anche se con una diversa denominazione, \u00e8 il primo podio dal Gran Premio d'Australia 1988 con Nelson Piquet. Vettel conquista anche il giro pi\u00f9 veloce; per lui \u00e8 il quarto \"hat trick\". Mark Webber conquista il quarto posto per la quarta volta consecutiva; \u00e8 la striscia pi\u00f9 lunga di quarti posti nella storia del mondiale.\nRisultati.\nI risultati del gran premio sono i seguenti:\nDecisioni della FIA.\nAl termine della gara, la FIA non attribuisce nessuna sanzione a Nico Rosberg, indagato per le manovre di difesa effettuate su Lewis Hamilton e Fernando Alonso perch\u00e9 secondo i commissari le macchine degli attaccanti non erano sufficientemente affiancate a quella di Rosberg al momento dell'azione."}
{"id": "3970353", "revid": "587852", "url": "https://it.wikipedia.org/wiki?curid=3970353", "title": "Gran Premio di Spagna 2012", "text": "Il Gran Premio di Spagna 2012 \u00e8 stata la quinta prova della stagione 2012 del campionato mondiale di Formula 1. Si \u00e8 disputata domenica 13 maggio 2012 sul circuito di Catalogna. La gara \u00e8 stata vinta dal venezuelano Pastor Maldonado su Williams-Renault, al suo primo ed unico successo in carriera. Maldonado ha preceduto sul traguardo lo spagnolo Fernando Alonso su Ferrari ed il finlandese Kimi R\u00e4ikk\u00f6nen su Lotus-Renault.\nVigilia.\nSviluppi futuri.\nBernie Ecclestone conferma il ritorno del Gran Premio di Francia nel calendario del mondiale dalla stagione 2013. Il Gran Premio, che manca dalla stagione 2008, si alterner\u00e0 con il Gran Premio del Belgio. Ecclestone conferma, sempre dal 2013, anche l'alternanza fra i due tracciati spagnoli che fino al 2012 ospitano, nello stesso anno, due gare del mondiale di Formula 1. Nel 2013 Montmel\u00f3 sar\u00e0 sede dell'unico Gran Premio in terra spagnola dell'anno, seguito dal circuito urbano di Valencia nel 2014.\nAspetti tecnici.\nLa Pirelli, fornitore unico degli pneumatici, annuncia per questo gran premio coperture di tipo \"duro\" e \"morbido\". Le gomme fornite dalla Pirelli vennero contestate da Michael Schumacher dopo il Gran Premio del Bahrain, in quanto troppo soggette al degrado, ci\u00f2 limitando la possibilit\u00e0 per il pilota di sfruttarle appieno. Le critiche del pilota della Mercedes vengono per\u00f2 definite esagerate da Sebastian Vettel.\nLa zona per l'utilizzo del DRS in gara \u00e8 posta sul rettilineo principale. Con i suoi 830 metri \u00e8 la pi\u00f9 lunga del mondiale.\nLa McLaren fa debuttare sulla sua vettura una versione alta del musetto. La scuderia inglese, dopo gli errori commessi nei pit stop negli ultimi gran premi decide di sostituire alcuni dei meccanici preposti all'operazione.\nLa Shell, fornitrice del carburante alla Ferrari, introduce una nuova versione della benzina V-Power.\nAspetti sportivi.\nIl pilota statunitense Alexander Rossi prende il posto di Heikki Kovalainen alla Caterham nelle prime prove libere del venerd\u00ec, lo spagnolo Dani Clos quello di Narain Karthikeyan alla HRT, Jules Bianchi quello di Paul di Resta alla Force India e Valtteri Bottas quello di Bruno Senna alla Williams. Rossi \u00e8 il primo pilota statunitense a prendere parte a un weekend del mondiale dal 2007 quando Scott Speed prese parte al Gran Premio d'Europa. Anche per Clos \u00e8 l'esordio durante un weekend del mondiale.\nIl pilota danese Tom Kristensen \u00e8 nominato commissario aggiunto da parte della FIA.\nProve.\nResoconto.\nFernando Alonso conquista il miglior tempo nelle prime prove libere del venerd\u00ec, pur girando solo nella mezz'ora finale. Dietro al pilota della Ferrari si classificano Sebastian Vettel e Kamui Kobayashi. Sull'altra Sauber di Sergio P\u00e9rez si verifica un principio d'incendio, senza conseguenza per il pilota messicano.\nNella seconda sessione il miglior tempo \u00e8 di Jenson Button su McLaren-Mercedes, che precede Vettel e Nico Rosberg. Dopo che nella prima sessione, in cui i piloti avevano utilizzato gomme dure, Alonso aveva ottenuto il miglior tempo, con l'uso delle gomme morbide, mentre Massa era undicesimo. Bruno Senna della Williams-Renault \u00e8 stato autore di un testacoda mentre Mark Webber e Heikki Kovalainen hanno compiuto delle escursioni dalla pista. Il pilota della HRT-Cosworth Narain Karthikeyan non ha fatto segnare tempi validi per dei problemi elettrici che lo hanno tenuto ai box per quasi l'intera sessione.\nNella sessione del sabato Sebastian Vettel ottiene il miglior tempo, davanti a Pastor Maldonado e a Kamui Kobayashi. Il francese Romain Grosjean a causa di problemi elettrici non ha potuto ottenere nemmeno un crono, rimanendo per quasi tutta la durata delle libere ai box.\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nResoconto.\nNella prima manche il miglior tempo viene fatto segnare da Lewis Hamilton, che precede Romain Grosjean e Fernando Alonso. Viene eliminato, oltre ai piloti della HRT, della Marussia e della Caterham, anche Bruno Senna che, durante l'ultimo tentativo, esce di pista fermandosi nella ghiaia.\nNella Q2 il pi\u00f9 veloce risulta Pastor Maldonado, seguito da Hamilton e Grosjean, mentre vengono eliminati Jenson Button, Mark Webber, i due piloti della Force India Paul di Resta e Nico H\u00fclkenberg, i due piloti della Toro Rosso Jean-\u00c9ric Vergne e Daniel Ricciardo e il ferrarista Felipe Massa. Al termine di questa sessione, la vettura di Kamui Kobayashi subisce un guasto tecnico che gli impedisce di prendere parte all'ultima manche.\nNella fase successiva Hamilton conquista la \"pole position\" davanti a Maldonado e Alonso. Solamente sette piloti effettuano almeno un giro cronometrato, mentre Sebastian Vettel e Michael Schumacher rinunciano ad avere un tempo valido.\nAl termine delle qualifiche, Hamilton ferma la sua vettura sul tracciato per evitare di rimanere senza benzina ai controlli della federazione. Chiamato a spiegare l'accaduto davanti ai commissari, il direttore tecnico Sam Michael afferma che la vettura \u00e8 stata fermata per cause di forza maggiore. La causa, dovuta a un errore umano nel conteggio del carburante effettuato nei box negli istanti precedenti all'ultimo giro del pilota inglese, non viene valutata come forza maggiore e Hamilton viene escluso dai risultati delle qualifiche, perdendo la \"pole\", a causa della violazione dell'articolo 6.6.2 del regolamento sportivo. Hamilton viene retrocesso in ultima posizione e cos\u00ec la \"pole\" passa a Maldonado (prima ed unica in carriera). La Williams torna in \"pole\" dopo due anni; l'ultima partenza in prima posizione \u00e8 stata conquistata da Nico H\u00fclkenberg nel Gran Premio del Brasile 2010. Inoltre, \u00e8 la prima partenza al palo per una Williams-Renault dal Gran Premio d'Europa 1997, ottenuta all'epoca da Jacques Villeneuve. \u00c8 la prima volta che un pilota venezuelano parte dalla \"pole position\".\nRisultati.\nNella sessione di qualifica si \u00e8 avuta questa situazione:\nCon i tempi in grassetto sono visualizzate le migliori prestazioni in Q1, Q2 e Q3.\nGara.\nResoconto.\nTutti i piloti optano alla partenza per gomme \"soft\". Fernando Alonso prende la testa della corsa, davanti a Pastor Maldonado, Kimi R\u00e4ikk\u00f6nen, Nico Rosberg, Romain Grosjean, Michael Schumacher, Sebastian Vettel e Jenson Button. Sergio P\u00e9rez fora una gomma in un contatto con Grosjean ed \u00e8 costretto ad una sosta ai \"box\". I primi tre allungano subito\nsul resto del gruppo. Bloccate nel traffico, le RedBull provano ad anticipare i pit stop. Il primo a fermarsi per il cambio gomme \u00e8 Mark Webber al sesto giro, seguito da Vettel un giro dopo. Nei giri seguenti tutti vanno al pit stop; la maggior parte dei piloti monta gomme \"hard\", tranne le Mercedes e le Lotus.\nAl giro 13 in un tentativo di sorpasso, Michael Schumacher tampona Bruno Senna: entrambi sono costretti al ritiro. Dopo la prima tornata di cambi gomme \u00e8 in testa sempre Alonso, davanti a Maldonado, R\u00e4ikk\u00f6nen, Hamilton (che non ha ancora effettuato il cambio gomme), Rosberg, Grosjean, Vettel, Button e Kobayashi. Hamilton va al pit stop al giro 14. Un giro dopo Romain Grosjean passa Rosberg per la quarta piazza. Webber sconta delle difficolt\u00e0 alle gomme e perde diverse posizioni nelle retrovie, tanto che al nuovo pit stop, oltre a cambiare gli pneumatici, sulla sua Red Bull, viene montato anche un nuovo musetto.\nMaldonado anticipa il cambio gomme al giro 24, facendo segnare il giro pi\u00f9 veloce fino a quel momento nella tornata successiva: grazie a questa prestazione e ad un doppiaggio problematico di Charles Pic da parte di Alonso, dopo il cambio gomme del pilota della Ferrari al ventiseiesimo giro il venezuelano passa in testa con un vantaggio di alcuni secondi sul rivale. Nel frattempo sia Vettel che Massa sono penalizzati con un \"drive through\" per non aver rispettato le bandiere gialle. Dopo che i due hanno effettuato il passaggio nella corsia dei box, la classifica, al giro 31, vede sempre al comando Maldonado, seguito da Alonso, R\u00e4ikk\u00f6nen, Grosjean, Hamilton (che non ha ancora effettuato la seconda sosta), Rosberg, Button e Kobayashi.\nAl trentatreesimo giro Kobayashi passa Button, e al giro seguente, Hamilton cambia gli pneumatici per la seconda volta. Button viene passato anche da Sebastian Vettel al giro 38. Un giro dopo l'inglese effettua il suo terzo stop. Tra il quarantaduesimo e il quarantacinquesimo giro terza sosta per i battistrada: Maldonado, pur dopo un pit stop non perfetto, mantiene la testa della gara. Anche Vettel decide di cambiare il musetto sulla sua monoposto; dietro ai primi tre, vi sono ancora Grosjean, Rosberg, Kobayashi, Hamilton, Button e Vettel.\nLa corsa per la vittoria sembra ristretta ai primi due; Alonso mette pressione al venezuelano per una decina di giri, utilizzando costantemente il DRS ma senza riuscire ad effettuare il sorpasso, prima di perdere leggermente terreno per un calo gomme. Le due Lotus, con l\u2019ultimo set di gomme, iniziano a girare su tempi stratosferici, divorano i secondi che le separano dai battistrada, facendo pensare che con una diversa strategia avrebbero potuto ottenere di pi\u00f9; R\u00e4ikk\u00f6nen, staccato di venti secondi dopo l'ultimo Stop, raggiunge Alonso nell\u2019ultimo giro senza riuscire a portare un attacco.\nAl giro 59 Vettel passa nuovamente Jenson Button, un giro dopo Kobayashi conquista una posizione su Nico Rosberg. Vettel prosegue la sua rimonta passando Lewis Hamilton, che non effettua la terza sosta, ma va in crisi con gli pneumatici, e poi lo stesso Rosberg. Maldonado vince per la prima ed unica volta in Formula 1, centoquattresimo pilota capace dell'impresa. Questa \u00e8 la prima vittoria per la Williams dal Gran Premio del Brasile 2004, ottenuta all'epoca da Juan Pablo Montoya. Inoltre, si tratta di un ritorno al successo per una Williams-Renault, un fatto che non accadeva dal Gran Premio del Lussemburgo 1997 con Jacques Villeneuve. La scuderia britannica coglie anche il suo primo podio dal secondo posto di Nico Rosberg nel Gran Premio di Singapore 2008.\nMaldonado \u00e8 il primo venezuelano a vincere un gran premio di Formula 1; il Venezuela diventa la ventunesima nazione che vince nel mondiale di Formula 1. Sul podio giungono Fernando Alonso e Kimi R\u00e4ikk\u00f6nen. Nelle prime cinque gare del mondiale, hanno vinto cinque piloti differenti con vetture di cinque costruttori differenti. Il giro veloce \u00e8 di Romain Grosjean, primo per lui in carriera nel mondiale e primo francese a farlo dopo Jean Alesi nel Gran Premio di Monaco 1996. Poco dopo il termine della gara si verifica un grosso incendio presso i box della Williams, dovuti all'operazione di svuotamento del carburante: fortunatamente non si registrarono feriti gravi.\nRisultati.\nI risultati del gran premio sono i seguenti:\nDecisioni della FIA.\nAl termine della gara, Michael Schumacher \u00e8 stato penalizzato per aver causato l'incidente che ha messo fuori gioco anche il brasiliano Bruno Senna. Il pilota tedesco della Mercedes dovr\u00e0 scontare cinque posizioni in griglia a Montecarlo."}
{"id": "3970354", "revid": "124430720", "url": "https://it.wikipedia.org/wiki?curid=3970354", "title": "Gran Premio di Monaco 2012", "text": "Il Gran Premio di Monaco 2012 \u00e8 stata la sesta prova della stagione 2012 del campionato mondiale di Formula 1. Si \u00e8 disputata domenica 27 maggio 2012 sul circuito di Monte Carlo. La gara \u00e8 stata vinta da Mark Webber su Red Bull Racing-Renault, al suo ottavo successo in carriera. Webber ha preceduto sul traguardo Nico Rosberg su Mercedes e Fernando Alonso su Ferrari.\nVigilia.\nSviluppi futuri.\nBernie Ecclestone annuncia che tutte le dodici scuderie del mondiale hanno firmato la nuova versione del Patto della Concordia, che regola il funzionamento della Formula 1, e che varr\u00e0 fino al 2020. La \"CVC Partners\", che \u00e8 la proprietaria dei diritti sul campionato, cede il 20% delle sue quote, in vista della prossima quotazione del campionato nella Borsa di Singapore. Nel frattempo il manager austriaco Peter Brabeck \u00e8 nominato presidente della Formula 1.\nAspetti tecnici.\nLa Pirelli, fornitore unico degli pneumatici, annuncia per questo gran premio coperture di tipo \"morbido\" e \"super-morbido\".\nIn seguito all'incidente di Sergio P\u00e9rez, nel corso delle qualifiche della precedente edizione del Gran Premio, vengono effettuate delle modifiche al tracciato. Viene riposizionata 14 metri pi\u00f9 all'interno la protezione all'uscita dal \"Tunnel\", luogo ove avvenne l'incidente. Inoltre \u00e8 stato riassettato l'asfalto nel punto ove il pilota messicano perse il controllo della sua Sauber. Inoltre \u00e8 stata allargata l'uscita della pit lane, e sono state sostituite, con materiali pi\u00f9 moderni, alcune delle protezioni fatte prima con pneumatici, alla \"Santa Devota\" e alle \"Piscine\". Le modifiche al tracciato sono state apprezzate da Michael Schumacher, che ha elogiato la pronta disponibilit\u00e0 degli organizzatori a ricercare una migliore sicurezza.\nLa FIA stabilisce sul rettilineo principale l'uso del DRS in gara, come nel 2011. Il dispositivo pertanto non pu\u00f2 essere utilizzato sotto il \"Tunnel\".\nLa Williams ripara per tempo il telaio della FW34 di Bruno Senna, che fu danneggiata dal grande incendio nel box della scuderia britannica al termine del vittorioso Gran Premio di Spagna.\nViene contestata sulla Red Bull RB8 la presenza di un foro sul fondo nella parte posteriore della monoposto.\nAspetti sportivi.\nMichael Schumacher \u00e8 penalizzato di cinque posizioni sulla griglia di partenza per aver causato l'incidente a Bruno Senna nel gran premio precedente.\nNigel Mansell, campione del mondo di Formula 1 nel , viene nominato commissario aggiunto dalla FIA. \u00c8 il suo terzo incarico dopo i Gran Premi di Gran Bretagna e Belgio nel .\nIl Lotus F1 Team festeggia i 500 Gran Premi della scuderia che, nel corso della stagioni, ha assunto i nomi di Toleman, Benetton, Renault e, da questa stagione, Lotus. La scuderia presenta una livrea speciale ispirata ad \"Angry Birds\".\nRomain Grosjean e Fernando Alonso indossano dei caschi celebrativi della gara. Jean-\u00c9ric Vergne indossa un casco ispirato a quello di Jean Alesi, impegnato nella 500 Miglia di Indianapolis. Kimi R\u00e4ikk\u00f6nen indossa invece una replica del casco di James Hunt.\nProve.\nResoconto.\nFernando Alonso ha fatto segnare il tempo migliore nella prima sessione di prove del gioved\u00ec. Il ferrarista ha preceduto Romain Grosjean su Lotus-Renault e Sergio P\u00e9rez della Sauber. Le prove sono state interrotte con nove minuti d'anticipo per la rottura del propulsore sulla Caterham di Heikki Kovalainen, avvenuta sotto il \"Tunnel\", ci\u00f2 che ha reso difficile la visibilit\u00e0 per i piloti. Michael Schumacher ha danneggiato l'ala anteriore sui cordoli, mentre Kimi R\u00e4ikk\u00f6nen \u00e8 rimasto a lungo fermo per la necessit\u00e0 di sostituire lo sterzo, tanto da non far segnare tempi validi.\nL'arrivo della pioggia ha caratterizzato la seconda sessione del gioved\u00ec. Il miglior tempo \u00e8 stato fatto da Jenson Button nei primi minuti delle prove, col britannico che montava gomme \"super-soft\". Si sono piazzati dietro al pilota della McLaren Romain Grosjean e Felipe Massa. La pioggia ha colpito il tracciato circa un quarto d'ora dall'inizio della sessione e nessun pilota \u00e8 pi\u00f9 stato in grado di far segnare tempi validi. L'intensit\u00e0 della precipitazione ha costretto i piloti a montare gomme intermedie.\nNico Rosberg della Mercedes fa segnare il tempo migliore nelle libere del sabato mattino, in cui precede Felipe Massa e Sebastian Vettel. La sessione \u00e8 stata caratterizzata da due incidenti: Paul Di Resta, della Force India rompe l'alettone anteriore, dopo un errore al termine della curva del \"Tunnel\"; Pastor Maldonado arriva largo al \"Casin\u00f2\", urta le barriere con la posteriore destra e sbatte al \"Mirabeau\". Quest'ultimo incidente ha portato alla sospensione della qualifica a quattro minuti dal termine. Maldonado viene anche considerato colpevole per un contatto con Sergio P\u00e9rez: per tale ragione viene penalizzato di dieci posizioni sulla griglia di partenza. Nico H\u00fclkenberg viene invece solo ammonito per una manovra scorretta sullo stesso P\u00e9rez.\nRisultati.\nNella prima sessione del gioved\u00ec si \u00e8 avuta questa situazione:\nNella seconda sessione del gioved\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nResoconto.\nIl messicano Sergio P\u00e9rez della Sauber sbatte all'inizio delle prove alle \"Piscine\"; una ruota si stacca dalla sua monoposto. Ci\u00f2 costringe all'esposizione della bandiera rossa e all'interruzione della sessione. Nel prosieguo della Q1 anche l'altro pilota della Sauber, Kamui Kobayashi, sfiora le barriere alla \"Santa Devota\", ma senza conseguenze. Il miglior tempo \u00e8 di Nico H\u00fclkenberg, ottenuto con le \"super-soft\". Anche altri piloti delle scuderie pi\u00f9 competitive sono costretti a montare le gomme pi\u00f9 performanti tenere per evitare l'eliminazione, come Kimi R\u00e4ikk\u00f6nen e Sebastian Vettel. Vengono eliminati i sei piloti di Caterham, Marussia, HRT assieme a P\u00e9rez che non aveva fatto segnare tempi.\nIn Q2 tutti montano subito le gomme \"super-soft\". Il migliore \u00e8, all'inizio, Nico Rosberg, battuto nel secondo tentativo da Felipe Massa. Kimi R\u00e4ikk\u00f6nen conquista l'accesso alla Q3 solo all'ultimo tentativo. Vengono eliminati i due piloti della Force India, i due della Toro Rosso, Kamui Kobayashi, Bruno Senna e Jenson Button.\nNella fase decisiva il primo ad andare in testa \u00e8 Romain Grosjean, battuto in seguito da Rosberg. Nell'ultimo tentativo Mark Webber batte il tempo di Rosberg ma, a sua volta, l'australiano \u00e8 battuto da Michael Schumacher. Per il tedesco la miglior prestazione non vale la \"pole\", a causa della penalizzazione dovuta per l'incidente con Senna nel Gran Premio di Spagna. Per Webber \u00e8 la \"pole\" numero dieci nel mondiale.\nRisultati.\nNella sessione di qualifica si \u00e8 avuta questa situazione:\nCon i tempi in grassetto sono visualizzate le migliori prestazioni in Q1, Q2 e Q3.\nGara.\nResoconto.\nAlla partenza tutti i piloti optano per gomme \"super-soft\", tranne Sebastian Vettel e Jenson Button. Mark Webber prende al via il comando della gara, seguito da Nico Rosberg, Lewis Hamilton, Fernando Alonso, Felipe Massa e Sebastian Vettel. Romain Grosjean cerca di passare Alonso, stringendo per\u00f2 Michael Schumacher contro le barriere: le due vetture si toccano, Grosjean va in testacoda ed \u00e8 costretto al ritiro. Anche altri piloti vengono coinvolti nell'incidente: sono costretti a fermarsi anche Pastor Maldonado e Pedro de la Rosa in quanto \u00e8 danneggiato il suo alettone posteriore. Viene messa in pista la \"Safety car\" per quattro giri.\nAlla ripresa della gara le posizioni rimangono consolidate. La pioggia viene indicata come imminente sul circuito, questo spinge le scuderie a far posticipare il pi\u00f9 possibile il primo cambio gomme. Il primo ai box \u00e8 Nico Rosberg, che rientra con gomme \"soft\". Intanto Kimi R\u00e4ikk\u00f6nen, in crisi con gli pneumatici, crea un trenino con diverse vetture alle sue spalle. Al giro 29 vanno ai box Mark Webber e Lewis Hamilton. Quando, il giro dopo, Fernando Alonso va al cambio gomme, conquista una posizione sul britannico della McLaren. Ora in testa si trova Sebastian Vettel (che non ha ancora cambiato), seguito da Webber, Rosberg, Alonso, Hamilton e Massa. Al quarantesimo giro Sergio P\u00e9rez deve scontare un \"drive-through\" a causa di una scorrettezza ai danni di R\u00e4ikk\u00f6nen, compiuto al momento dell'entrata nei box.\nAl giro 46 Vettel va al cambio gomme: rientra in pista quarto, riuscendo a passare Hamilton per pochi centimetri. Nonostante l'evidente difficolt\u00e0 di sorpasso, la gara mantiene una certa suspence in quanto i primi sei piloti sono molto vicini. Al settantunesimo giro, Jenson Button attacca Heikki Kovalainen alle \"Piscine\", finendo in testacoda e concludendo l\u00ec la sua gara. Poco dopo anche Perez tenta all'esterno alla staccata della \"St. Devote\", ma Kovalainen resiste: i due si toccano, arrivano lunghi, ma riescono a proseguire, anche se l'ala anteriore della Caterham \u00e8 danneggiata. Alla fine Perez riesce a sopravanzare Kovalainen che poi si ferma ai box per cambiare l'ala. Negli ultimi cinque giri, una leggera pioggia arriva sul tracciato tanto che Vergne monta gomme intermedie. Nessuno dei battistrada fa altrettanto: la classifica resta congelata con Mark Webber che precede sul traguardo Nico Rosberg e Fernando Alonso. Per Webber \u00e8 l'ottavo successo della carriera ed \u00e8 anche il sesto vincitore diverso nelle prime sei gare. Sergio P\u00e9rez conquista il suo primo giro veloce in carriera ed \u00e8 il primo messicano a farlo dopo Pedro Rodr\u00edguez al Gran Premio di Francia 1968.\nRisultati.\nI risultati del gran premio sono i seguenti:\nDecisioni della FIA.\nAl termine della gara, la FIA decide di non penalizzare l\u2019incidente innescato alla partenza da Romain Grosjean."}
{"id": "3970355", "revid": "767487", "url": "https://it.wikipedia.org/wiki?curid=3970355", "title": "Deuterophoma", "text": "Deuterophoma \u00e8 un genere di funghi imperfetti appartenente ai Coelomycetes. Secondo l'EPPO Plant Protection Thesaurus, il genere si pu\u00f2 ricondurre agli ascomiceti."}
{"id": "3970357", "revid": "1543377", "url": "https://it.wikipedia.org/wiki?curid=3970357", "title": "Contea di Maizhokunggar", "text": "Maizhokunggar (; ) \u00e8 una contea cinese della prefettura di Lhasa nella Regione Autonoma del Tibet.\nIl capoluogo \u00e8 la citt\u00e0 di Gongkar. Nel 1999 la contea contava 40.512 abitanti per una superficie totale di 5492\u00a0km\u00b2. La contea \u00e8 particolarmente nota per le sue ceramiche, in particolare la citt\u00e0 di Kunggar. \"Maizhokunggar\" significa \"il luogo dove il re Medro ha vissuto\" nella lingua tibetana. Ci sono 34 templi nella contea e molte sorgenti d'acqua calda.\nGeografia fisica.\nTerritorio.\nLa contea si trova nella valle del fiume Yarlung Tsangpo. L'altitudine media della regione supera i 4000 metri. \nLa fauna \u00e8 rappresentata da cervi, orsi, capre selvatiche, gru dal collo nero.\nClima.\nMaizhokunggar gode di un clima monsonico tipico degli altopiani semiaridi della zona con medie annue di 2813.5 ore di sole e 515,9 millimetri di precipitazioni. Sono comuni frane, siccit\u00e0, tempeste di neve.\nEconomia.\nMaizhokunggar \u00e8 una contea agricola e le colture producono principalmente orzo, frumento invernale, frumento primaverile, piselli, patate. \nLe risorse minerarie principali sono oro, argento, rame, piombo, zinco e marmi.\nIl prodotto interno lordo della contea nel 2004 ha raggiunto i 307 milioni di yuan, con un aumento del 25,82% rispetto all'anno precedente.\nInfrastrutture e trasporti.\nCi sono oltre 70 strade nella contea. La lunghezza totale delle strade \u00e8 di circa 650\u00a0km."}
{"id": "3970358", "revid": "46931", "url": "https://it.wikipedia.org/wiki?curid=3970358", "title": "Maizhokunggar", "text": ""}
{"id": "3970360", "revid": "599013", "url": "https://it.wikipedia.org/wiki?curid=3970360", "title": "Carlos Garavelli", "text": "Carriera.\nNel 1941-42 con il Varese ha segnato 24 reti, con questo dato risulta essere lo straniero che ha segnato pi\u00f9 reti in un anno di Serie C; in coppia con Toscano, autore nello stesso anno di 39 reti, risulta la coppia di attaccanti pi\u00f9 prolifica in una stagione, cos\u00ec come le 119 reti segnate complessivamente dal Varese in quel campionato costituiscono il record per la serie C."}
{"id": "3970361", "revid": "621682", "url": "https://it.wikipedia.org/wiki?curid=3970361", "title": "Carlos Jos\u00e8 Garavelli", "text": ""}
{"id": "3970362", "revid": "621682", "url": "https://it.wikipedia.org/wiki?curid=3970362", "title": "Carlitos Garavelli", "text": ""}
{"id": "3970363", "revid": "344646", "url": "https://it.wikipedia.org/wiki?curid=3970363", "title": "Phoma tracheiphila", "text": ""}
{"id": "3970364", "revid": "1776051", "url": "https://it.wikipedia.org/wiki?curid=3970364", "title": "HolyHell (album)", "text": "HolyHell \u00e8 il primo album in studio dell'omonima band power metal.\nIl disco \u00e8 stato prodotto da Joey DeMaio dei Manowar e pubblicato il 26 giugno 2009 dalla Magic Circle Music. \u00c8 il successore del loro EP del 2007 \"Apocalypse\"."}
{"id": "3970372", "revid": "110157", "url": "https://it.wikipedia.org/wiki?curid=3970372", "title": "It's in the Mornin'", "text": "It's in the Mornin' \u00e8 un brano musicale del cantante statunitense Robin Thicke. \u00c8 il secondo singolo estratto dall'album \"Sex Therapy\", e figura la collaborazione del rapper Snoop Dogg.\nVideo musicale.\nIl video musicale prodotto per \"It's in the Mornin'\" \u00e8 stato filmato a marzo 2010 dal regista Gil Green.. Manuela Arbel\u00e1ez, valletta dell'edizione statunitense di \"The Price Is Right\" compare nel video al fianco di Robin Thicke. Il video \u00e8 stato distribuito il 10 maggio 2010 sul canale Vevo del cantante."}
{"id": "3970373", "revid": "599013", "url": "https://it.wikipedia.org/wiki?curid=3970373", "title": "Francisco Priano", "text": ""}
{"id": "3970378", "revid": "1725819", "url": "https://it.wikipedia.org/wiki?curid=3970378", "title": "ITR Radiotelevisione", "text": "ITR Radiotelevisione \u00e8 un'emittente televisiva a carattere regionale.\nStoria.\nL'avventura televisiva inizia nel 1977 con l'emittente denominata T1S (Tele Uno Sora) grazie alle forze di un elettrotecnico, Antonino Tuzi, permettendo la visione dell'immagine del Castello di San Casto sul piccolo schermo.\nSuccessivamente insieme agli editori di Radio Gamma, una delle prime emittenti radiofoniche sorane nata sempre nello stesso periodo, venne creata una nuova societ\u00e0 dal nome ITR acronimo di International Tele Radio che si proponeva di realizzare trasmissioni radiofoniche e televisive.\nITR Sora, grazie al fondatore Antonino Tuzi, \u00e8 riuscita a coprire con il segnale televisivo tutta la provincia di Frosinone e parte delle province di Latina, Roma, L'Aquila e Caserta.\nPer diversi anni, , ha fatto parte del gruppo nazionale 7 Gold rinominando l'emittente ITR 7Gold Radiotelevisione arricchendo il palinsesto con trasmissioni a carattere nazionale come Il processo di Biscardi, Diretta Stadio, film e telefilm inediti ma sempre mantenendo i programmi di informazione ed approfondimento locale realizzati dalla redazione che da sempre \u00e8 attenta agli eventi del territorio di copertura.\nITR \u00e8 stata la prima emittente del basso Lazio che ha avviato la sperimentazione digitale (DVB-T) con un proprio bouquet su canali separati per Frosinone e Sora."}
{"id": "3970380", "revid": "599013", "url": "https://it.wikipedia.org/wiki?curid=3970380", "title": "Jos\u00e9 Spirolazzi", "text": "Caratteristiche tecniche.\nEra un mediano volenteroso e coriaceo, ma di mediocre qualit\u00e0\nCarriera.\nIn giovent\u00f9 milit\u00f2 nella Mottese di Motta Visconti. Gioc\u00f2 una partita in Serie A nel Milan e 124 in Serie B nel Fanfulla."}
{"id": "3970381", "revid": "196390", "url": "https://it.wikipedia.org/wiki?curid=3970381", "title": "\u00c6nglisc", "text": ""}
{"id": "3970382", "revid": "339392", "url": "https://it.wikipedia.org/wiki?curid=3970382", "title": "Giuseppe Spirolazzi", "text": ""}
{"id": "3970383", "revid": "486946", "url": "https://it.wikipedia.org/wiki?curid=3970383", "title": "ITR Sora", "text": ""}
{"id": "3970385", "revid": "709565", "url": "https://it.wikipedia.org/wiki?curid=3970385", "title": "Episodi de I Borgia (serie televisiva canadese) (seconda stagione)", "text": "La seconda stagione della serie televisiva I Borgia, composta da dieci episodi, \u00e8 stata trasmessa dal canale canadese Bravo! dall'8 aprile al 17 giugno 2012.\nNegli Stati Uniti \u00e8 stata trasmessa, nelle stesse date, sul canale Showtime.\nIn Italia, la stagione \u00e8 stata pubblicata interamente su Sky Box Sets l'11 luglio 2016 ed \u00e8 andata in onda sul canale satellitare Sky Atlantic dal 9 settembre al 7 ottobre 2016. \u00c8 stata trasmessa in chiaro dal 7 luglio all'11 agosto 2017 su Cielo.\nDurante questa stagione entrano nel cast principale Julian Bleach e Peter Sullivan, mentre escono David Oakes e Steven Berkoff.\n\"Il toro dei Borgia\".\nTrama.\nIl Papa, soddisfatto della posizione raggiunta dalla sua famiglia e dal potere posseduto, decide di organizzare una festa a Roma aperta al popolo. Durante i preparativi lui e Giulia scoprono una nicchia d'arte nascosta dedicata per lo pi\u00f9 al piacere. Qui fa la conoscenza di una giovane apprendista artista, Vittoria, da cui \u00e8 attratto. Giulia, presa dai timori, diventa amica di Vittoria. Nel frattempo, Napoli \u00e8 devastata dalla peste, e Carlo VIII decide di torturare a morte il principe Alfonso, che ritiene responsabile, per poi contrarre lui stesso la malattia.\n\"Paolo\".\nTrama.\nIl Papa decide di controllare personalmente in quale stato vertono le strade di Roma e, riscontrata una grande povert\u00e0 generale, chiede a Giulia di occuparsene. Paolo, che tempo addietro aveva intrecciato una relazione con Lucrezia, giunge a Roma per rivederla. Il giovane stringe amicizia con una prostituta, che altri non \u00e8 che una spia di Juan, che lo uccide poco dopo.\n\"Uno splendido inganno\".\nTrama.\nLucrezia \u00e8 molto scossa dalla morte di Paolo e riesce a convincere il padre a dargli una sepoltura cristiana, imparando anche a farsi temere da Juan. Il cardinale Della Rovere continua lo scopo della sua vita, destituire Papa Alessandro e far cadere i Borgia in miseria, mentre Carlo VIII, ancora debole e malato, decide per\u00f2 di tradire l'alleanza con il Papa, alleandosi con gli Sforza e iniziando i preparativi per una guerra contro Roma. Lo scopo del re \u00e8 fiaccare le mura della citt\u00e0 con i suoi cannoni senza venire scoperto, ma il Papa scopre l'inganno e Cesare rende \"pan per focaccia\" al re tradito dalle sue stesse armi.\n\"L'arte del conflitto\".\nTrama.\nMentre si festeggia la vittoria, Cesare scopre per puro caso che le suore del convento di Santa Cecilia, tra le quali Ursula Bonadeo, sono state tutte stuprate e uccise. Incarica quindi Michelotto di radunare un esercito di mercenari, scoprendo nel frattempo che l'atto \u00e8 stato compiuto dai Francesi con la complicit\u00e0 di Giovanni Sforza. Ludovico Sforza propone al Papa un'alleanza comune per difendersi dai Francesi, egli accetta, e perci\u00f2 Rodrigo e Cesare lasciano Roma delegando a Lucrezia la responsabilit\u00e0 di occupare il Trono di San Pietro. Lucrezia prende sul serio il suo ruolo, aiutando i poveri, gli orfani e i bisognosi, mentre Cesare e l'esercito dei mercenari raggiungono l'accampamento francese e lo radono al suolo.\n\"La scelta\".\nTrama.\nUna volta sconfitti i Francesi, il Papa si dirige a Firenze per chiudere i conti con Savonarola, mentre Cesare parte per Forl\u00ec per sistemare Caterina Sforza. Nella citt\u00e0 della Toscana il Papa incontra Niccol\u00f2 Machiavelli e Piero D\u00e8 Medici e discute con loro metodi per sbarazzarsi di Savonarola. Tornato a Roma, durante le celebrazioni della Comunione il tetto della Chiesa crolla e ci\u00f2 viene interpretato come un segno di malcontento dal Cielo. Intanto Cesare consegna a Caterina un messaggio che le ordina di recarsi a Roma al cospetto del Papa volente oppure in catene. Dopo averne discusso con il cugino Giovanni Sforza, la donna rifiuta. Cesare uccide Giovanni, pagando cos\u00ec con la morte tutti gli arretrati di cortesia che aveva nei confronti di Lucrezia e della sua famiglia, e lascia Forl\u00ec. Della Rovere nel frattempo si incontra con il Savonarola per ricevere la sua benedizione per assassinare il Papa. Ricevuta tale benedizione fa ritorno alla sua Abbazia e incarica un servitore di entrare al servizio del Papa e di avvelenarlo appena se ne presenter\u00e0 l'occasione. Michelotto torna nella sua casa d'origine e incontra un uomo importante per il suo passato.\n\"Il giorno delle ceneri\".\nTrama.\nCesare torna a Roma e confessa al padre di aver ucciso Giovanni Sforza. Ci\u00f2 porta il Papa a decidere che Lucrezia debba sposarsi per la seconda volta per proteggere il suo pontificato, nonostante non ne sia entusiasta. Savonarola continua a riscontrare grande popolarit\u00e0 a Firenze, e gli viene presentato dal cardinale Sforza il progetto per l'assassinio del Papa, ma egli lo rifiuta. Cesare viene incaricato di recare a Savonarola un messaggio: smetterla con le sue predicazioni oppure venire scomunicato e condannato a morte. Nel frattempo Della Rovere istruisce Antonello, il prescelto per l'assassinio del Papa, su come portare a compimento il suo dovere. Machiavelli si reca a Roma e informa Cesare dell'itinerario che i bauli colmi di ricchezze dei Medici stanno percorrendo. Cesare e l'esercito attaccano le carovane e portano l'oro a Roma. Grazie al nuovo oro, viene organizzato l'assedio di Forl\u00ec, ma a Cesare \u00e8 negato il comando dato che Juan sta per tornare dalla Spagna.\n\"L'assedio di Forl\u00ec\".\nTrama.\nJuan Borgia torna a Roma dalla Spagna, recando vari doni per la sua famiglia dal Nuovo Mondo, tra cui una pantera per Lucrezia e dei sigari per il padre. Quest'ultimo rivela a Juan durante una chiacchierata privata il suo prossimo compito: il comando dell'assedio di Forl\u00ec. Juan si sente tuttavia debole, e una visita gli rivela di aver contratto la sifilide. Egli per\u00f2 non si lascia scoraggiare, guida l'assedio e scopre dei cannoni conservati a Forl\u00ec. Mentre il figlio di Caterina discute i piani con la madre, Juan lo cattura e lo tortura in presenza della donna. Ludovico Sforza marcia a Forl\u00ec in aiuto di Caterina e sbaraglia l'esercito pontificio. Il figlio di Caterina riesce a scampare all'esecuzione e Juan \u00e8 costretto alla fuga. A Firenze Cesare si accorge che Savonarola continua le sue predicazioni, questa volta contro il fal\u00f2 delle vanit\u00e0. In tutto questo, un uomo di nome Calvino si propone come pretendente di Lucrezia.\n\"Menzogne e verit\u00e0\".\nTrama.\nLucrezia accetta di incontrare Calvino e il fratello di quest'ultimo, Raffaello, rimane colpito da lei. Juan torna a Roma ferito e rivendica i suoi tagli come la prova del suo coraggio in battaglia. La salute di Juan peggiora e il dottore teme che la sifilide si sia aggravata. Cesare sospetta che il fratello stia solo raccontando un mucchio di bugie in merito all'assedio di Forl\u00ec, e il figlio di Caterina Sforza conferma il suo sospetto. Cesare allora organizza un incontro tra questi e il Papa per fargli conoscere la verit\u00e0 in merito all'assedio. Della Rovere invia il ragazzo Antonello a Roma per procedere all'assassinio del Papa. Cesare bolla Savonarola con l'accusa di proclamare eresia. \n\"Fratricidio\".\nTrama.\nCalvino rivela al Papa che suo fratello Raffaello \u00e8 innamorato di Lucrezia, ma vengono rifiutati entrambi e i due lasciano Roma. Su proposta di Machiavelli, Cesare sfida Savonarola alla prova del fuoco. Il processo \u00e8 incerto e sembra pendere dalla parte del fiorentino, cos\u00ec Cesare decide di chiudere la storia portandolo a Roma per una confessione sotto tortura. Il giovane Antonello riesce e farsi nominare coppiere del Papa, come decretato dal piano e tenta di agire al battesimo di Giovanni avvelenando l'acqua, ma il Papa scampa all'attentato decidendo di bere vino. Juan \u00e8 ancora debole. Cesare, deciso a chiudere anche quella storia e stufo del fratello minore, lo uccide su un ponte.\n\"La confessione\".\nTrama.\nSavonarola viene torturato con l'accusa di professare eresia. Dopo la confessione, viene bruciato sul rogo. Il corpo di Juan viene ritrovato e il Papa insiste a non celebrare i funerali fin quando non verr\u00e0 scoperto l'assassino; ci\u00f2 porta Cesare a confessare al padre il suo crimine. Il giovane \u00e8 finalmente sciolto dai suoi voti, dato che il Papa si rende conto degli errori da lui commessi all'interno della sua famiglia. Si presentano oltres\u00ec altri corteggiatori per la mano di Lucrezia. Il giovane Antonello continua la sua missione, sembra che il Papa venga avvelenato, e la stagione si chiude con molti interrogativi. "}
{"id": "3970388", "revid": "125373884", "url": "https://it.wikipedia.org/wiki?curid=3970388", "title": "One Shot '80 Volume 2", "text": "One Shot '80 Volume 2 \u00e8 la seconda raccolta di brani degli anni ottanta, pubblicata nel 1998 dalla Universal.\nIl disco.\nLa compilation \u00e8 stata pubblicata su CD (catalogo UMD77068, 025 7 77068 2) e cassetta nel 1998e appartieene alla serie \"One Shot '80\" della collana \"One Shot\".\nRimane nella classifica degli album pi\u00f9 venduti in Italia tra la fine del 1998 e del 1999, raggiungendo la posizione numero 22 e risultando nei secondi cento (115\u00b0) del 1998.\nPer ragioni tecniche di stampa dovute all'inatteso successo nelle vendite dell'uscita precedente e contrariamente agli altri volumi della stessa serie, l'album \u00e8 stato pubblicato senza il previsto libretto contenente i dati e i testi dei brani. Per rimediare tale mancanza di informazioni, nel settimo volume della serie \u00e8 stato allegato un pieghevole aggiuntivo da inserire in questo album.\n\"The Honeythief\" \u00e8 un singolo del 1986 e brano dell'album \"Hipsway\" () del gruppo scozzese \"Hipsway\", composto da Grahame Skinner (voce), Harry Travers (batteria), Johnny McElhone (basso) e Pim Jones (chitarra).\n\"Pop Muzik\" \u00e8 un singolo del 1979 e brano dell'album \"New York, London, Paris, Munich\" (1979) nel progetto musicale \"M\" del musicista inglese Robin Scott. In titolo del brano riporta erroneamente lettera \"c\" al posto della \"k\" finale. La versione \u00e8 quella del maxi singolo 12\", accorciata da Nik Launay ed inserita nell'album. I musicisti coinvolti nel progetto e nell'esecuzione del brano sono: Robin Scott (voce), Wally Badarou (tastiere, sintetizzatore), Phil Gould (batteria), Gary Barnacle (sassofono, flauto), Julian Scott - il fratello - (basso), Brigit Novik - la moglie - (seconda voce, cori).\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono. "}
{"id": "3970395", "revid": "48528368", "url": "https://it.wikipedia.org/wiki?curid=3970395", "title": "Rodolfo Zerbi", "text": ""}
{"id": "3970406", "revid": "48528532", "url": "https://it.wikipedia.org/wiki?curid=3970406", "title": "Contabile", "text": ""}
{"id": "3970409", "revid": "599013", "url": "https://it.wikipedia.org/wiki?curid=3970409", "title": "Lucas Parodi", "text": "Caratteristiche tecniche.\nNasce come centrocampista centrale anche se all'occorrenza viene schierato sulle fasce, soprattutto sulla destra; \u00e8 dotato di una buona tecnica, abile negli inserimenti per fornire assist ai suoi compagni di squadra. Calcisticamente si ispira al suo connazionale Mario Bolatti.\nCarriera.\nClub.\nInizia la sua carriera calcistica nel 1997, quando Lucas entra a fare parte del settore giovanile del Club Atl\u00e9tico Belgrano, dopo aver superato un provino. Dopo aver compiuto tutta la trafila nelle giovanili, Parodi debutta in prima squadra il 4 febbraio 2011 contro il San Martin de San Juan durante un match di Primera B Nacional. Il 26 marzo dello stesso anno, sigla il suo primo gol in carriera in occasione del match giocato contro il Deportivo Merlo. Il 9 aprile, durante il match di campionato contro l'Independiente Rivadavia."}
{"id": "3970411", "revid": "174925", "url": "https://it.wikipedia.org/wiki?curid=3970411", "title": "Hesat", "text": "Hesat \u00e8 una divinit\u00e0 egizia appartenente alla religione dell'antico Egitto. Era una delle forme della dea Hathor.\nCulto.\nVenerata in particolar modo ad Aphroditopolis.\nMito.\nSecondo gli eliopolitani \u00e8 madre di Anubi, frutto della sua unione con Khnemu.\nSecondo il mito di Osiride, Seth decapit\u00f2 Iside per impedirle di partorire Horus. Fortunatamente Ptah era l\u00ec e sostitu\u00ec la testa di Iside con quella di un bovide.\nProbabilmente \u00e8 questa l'origine di Hesat."}
{"id": "3970413", "revid": "1812835", "url": "https://it.wikipedia.org/wiki?curid=3970413", "title": "Michele Parrinello", "text": "Parrinello, insieme a Roberto Car, ha ricevuto nel 2009 la medaglia Dirac e il Sidney Fernbach Award per lo sviluppo del metodo Car-Parrinello, proposto per la prima volta in un articolo seminale del 1985 dal titolo \"Unified Approach for Molecular Dynamics and Density-Functional Theory\" (\"Approccio unificato per la dinamica molecolare e per la teoria del funzionale densit\u00e0\"), che esercit\u00f2 una notevole influenza sulla successiva letteratura scientifica sull'argomento.\nBiografia.\nNato a Messina, Parrinello ha conseguito la laurea in fisica nel 1968 presso l'Universit\u00e0 di Bologna. Dopo aver lavorato all'Universit\u00e0 degli Studi di Trieste (nell'allora Dipartimento di Fisica Teorica), alla Scuola Internazionale Superiore di Studi Avanzati di Trieste, al laboratorio di ricerca IBM di Zurigo e all'Istituto Max Planck di ricerca dello stato solido di Stoccarda, \u00e8 stato nominato professore di Scienze computazionali sia al Politecnico federale di Zurigo nel 2001, sia nell'Universit\u00e0 della Svizzera italiana di Lugano. Inoltre \u00e8 stato eletto membro di alcune delle pi\u00f9 importanti organizzazioni scientifiche come l'American Physical Society nel 1991 e la Royal Society nel 2004 e ha ricevuto, oltre alla medaglia Dirac e al Sidney Fernbach Award, anche il Premio Marcel Benoist nel 2011. Al novembre 2014, ha un h-index pari a 117."}
{"id": "3970433", "revid": "463686", "url": "https://it.wikipedia.org/wiki?curid=3970433", "title": "Piero Fiermonte", "text": ""}
{"id": "3970435", "revid": "1543377", "url": "https://it.wikipedia.org/wiki?curid=3970435", "title": "Contea di N\u00eadong", "text": "N\u00eadong (; ; ) \u00e8 una contea cinese della prefettura di Shannan nella Regione Autonoma del Tibet.\nIl capoluogo \u00e8 la citt\u00e0 di Zetang (Tsetang). Nel 1999 la contea contava 55.314 abitanti per una superficie totale di 2184.98\u00a0km\u00b2. La contea fu istituita nel 1959. Nella contea \u00e8 situato il monastero di Changzhug (tempio di Tradruk), un monastero buddista risalente al regno di Songtsen Gampo che si trova nella valle dello Yarlung cos\u00ec come l'antico palazzo di Yungbulakang.\nGeografia fisica.\nTerritorio.\nLa contea si trova a 191\u00a0km dalla citt\u00e0 di Lhasa e a 97\u00a0km dall'aeroporto di Gonggar. Oltre ai fiumi Yarlung Zambo e Yalong, scorrono nella contea oltre 40 corsi d'acqua.\nLa fauna \u00e8 rappresentata da esemplari di cervo muschiato, orso nero, lontra, lince.\nClima.\nN\u00eadong gode di un clima monsonico tipico degli altopiani della zona. La temperatura media annua \u00e8 di 8,2 gradi, le precipitazioni annue di 400\u00a0mm.\nEconomia.\nN\u00eadong \u00e8 una contea semi-agricola e le colture producono principalmente orzo, frumento invernale, frumento primaverile, colza. Sono allevati yak, bovini, pecore e capre. \nLe risorse minerarie principali sono cromo, oro, rame, ferro, vetro, mica, oro alluvionale, granito, pietra calcarea."}
{"id": "3970437", "revid": "287204", "url": "https://it.wikipedia.org/wiki?curid=3970437", "title": "Contea di Nedong", "text": ""}
{"id": "3970446", "revid": "298229", "url": "https://it.wikipedia.org/wiki?curid=3970446", "title": "Natal'ja Voronova", "text": ""}
{"id": "3970447", "revid": "2052878", "url": "https://it.wikipedia.org/wiki?curid=3970447", "title": "Mi gira la testa/Ore sei", "text": "Mi gira la testa/Ore sei \u00e8 un singolo di Fiorella Mannoia pubblicato nel 1971.\nIl disco.\nIl disco \u00e8 stato prodotto ed arrangiato da Memmo Foresi. Sul lato A del disco vi \u00e8 il brano \"Mi gira la testa\" composto da Memmo Foresi e Carlo Nistri, mentre sul lato B si trova il brano \"Ore sei\" composto da Enzo Perrotti.\nTracce.\nDurata totale: 6 min : 15 s"}
{"id": "3970448", "revid": "697352", "url": "https://it.wikipedia.org/wiki?curid=3970448", "title": "Giorgio Caldana", "text": ""}
{"id": "3970450", "revid": "599013", "url": "https://it.wikipedia.org/wiki?curid=3970450", "title": "Carlo Tirone", "text": "Biografia.\nMilit\u00f2 nel dal 1913 al 1921. Successivamente fu al Monfalcone, sodalizio in cui milit\u00f2 sicuramente sino al 1928. Dopo il ritiro divenne medico e primario d'ospedale."}
{"id": "3970453", "revid": "287204", "url": "https://it.wikipedia.org/wiki?curid=3970453", "title": "Army of Mushrooms", "text": "Army of Mushrooms \u00e8 l'ottavo album del gruppo psy-trance Infected Mushroom pubblicato l'8 maggio 2012 da Dim Mak Records.\nIl disco.\nQuest'album si avvicina al sound pi\u00f9 mainstream pur mantenendo quello tipico degli Infected Mushroom. \nI singoli \"U R So Fucked\" e \"Nation of Wusses\" erano gi\u00e0 stati pubblicati rispettivamente il 14 febbraio ed il 3 aprile 2012 all'interno dell'EP \"U R So Fucked\", sempre sull'etichetta Dim Mak Records."}
{"id": "3970454", "revid": "1951004", "url": "https://it.wikipedia.org/wiki?curid=3970454", "title": "Relazioni bilaterali tra Corea del Nord e Iran", "text": "Le relazioni bilaterali tra Corea del Nord e Iran datano dalla Rivoluzione di Khomeini nel 1979. La Corea del Nord riconobbe immediatamente il nuovo governo iraniano e, durante la guerra tra Iran ed Iraq, sostenne attivamente Teheran con armi e munizioni.\nRelazioni economiche.\nLe relazioni economiche tra Teheran e Pyongyang sono basate soprattutto su accordi di tipo militare. Sin dagli anni '80, infatti, la Corea del Nord ha venduto a Teheran missili Scud-B e l'intera tecnologia dei missili ballistici iraniani Shahab \u00e8 basata sul modello del missile nordcoreano No-Dong. Nel 2007, il giornale giapponese Kyodo, rivel\u00f2 che la Corea del Nord era pronta ad inviare mini-sommergibili a Teheran. Oltre al settore militare, tra Corea del Nord e Iran esistono accordi in materia di energia: nel 2007 l'allora Ministro del Petrolio iraniano Kazem Vaziri Hamaneh evidenzi\u00f2 come i due Paesi fossero pronti ad implementare i rapporti nel settore dell'esplorazione e della produzione petrolifera.\nIl contributo della Corea del Nord al programma nucleare e missilistico iraniano.\nLa Corea del Nord, come evidenziato dall'ambasciatore nordcoreano a Teheran Kim Chong Ryon, sostiene attivamente il diritto dell'Iran al nucleare. Come detto, i missili Shahab iraniani sono basati quasi totalmente sul missile ballistico nordcoreano denominato Ro-Dong. Nel dicembre del 2009 le autorit\u00e0 thailandesi hanno fermato un aerocargo pieno di armamenti per il lancio di missili, munizioni, componenti per missili terra aria e altre armi leggere. Sempre nel 2009, invece, il giornale \"Financial Times\" rivel\u00f2 di un cargo pieno di armamenti provenienti dalla Corea del Nord e destinati all'Iran, scoperto negli Emirati Arabi Uniti.\nNel 2010, il sito specializzato in sicurezza Jane's Information Group, ha rivelato che Teheran avrebbe ottenuto l'aiuto di Pyongyang per la costruzione della base di lancio missilistica di Semnan. Nel marzo scorso il giornale tedesco \"Die Welt\" rivel\u00f2 che la Corea del Nord, nell'aprile del 2010, avrebbe testato una bomba atomica prodotta per mezzo dell'arricchimento dell'U-235 per conto dell'Iran. Nello stesso mese, inoltre, si \u00e8 sospettato che il progetto di Pyongyang di inviare un nuovo satellite nello spazio, celi in realt\u00e0 un nuovo test di un missile ballistico per conto dell'Iran (si pensa sia lo Shahab-5). Sul tema gli esperti si sono divisi.\nRelazioni culturali.\nNel maggio del 2009, Pyongyang ha ospitato la settimana della Cultura iraniana. Alla cerimonia di apertura era presente l'Ambasciatore iraniano in Corea del Nord, Morteza Moradian. Nel novembre del 2009, invece, il direttore del settore Media e Informazioni della Corea del Nord, Cho'ng Yo'ng-ch'o'l, ha firmato un protocollo di intesa con il Vice Direttore dell'Irib, Gholam Hussein Eslami-Fard. L'obiettivo \u00e8 una collaborazione mediatica che implementi le relazioni \"politiche, culturali ed economiche tra Teheran e Pyongyang."}
{"id": "3970455", "revid": "200679", "url": "https://it.wikipedia.org/wiki?curid=3970455", "title": "Piero Trapani", "text": ""}
{"id": "3970457", "revid": "181699", "url": "https://it.wikipedia.org/wiki?curid=3970457", "title": "Bububu", "text": "Bububu \u00e8 una citt\u00e0 nell'isola di Unguja in Tanzania, la principale isola dello Zanzibar. Si trova nella costa centro-occidentale, 10 chilometri a Nord della capitale di Zanzibar Stone Town.\nLa citt\u00e0 \u00e8 prevalentemente una citt\u00e0 industriale densamente popolata, ma \u00e8 anche conosciuta per la sua spiaggia, una delle migliori nelle vicinanze della capitale.\nIl primo tratto di ferrovia di Zanzibar fu costruito nel 1905 per collegare Bububu a Stone Town."}
{"id": "3970460", "revid": "1305772", "url": "https://it.wikipedia.org/wiki?curid=3970460", "title": "Sunshowers", "text": "Sunshowers \u00e8 un brano musicale della cantante britannica M.I.A. estratto come secondo singolo dall' album \"Arular\" e pubblicato il 5 luglio 2004 nel Regno Unito."}
{"id": "3970464", "revid": "1543377", "url": "https://it.wikipedia.org/wiki?curid=3970464", "title": "Fieramilano", "text": "Fieramilano \u00e8 la denominazione del polo extraurbano della Fiera di Milano inaugurato nell'autunno 2005.\n\u00c8 situato in un'area al confine tra i comuni di Rho e Pero, prossimo alle autostrade A4 e A8, alla tangenziale Ovest e alla ferrovia Torino-Milano.\nIl polo fieristico.\nLa Fiera Milano Rho nasce per sostituire parte dello spazio della vecchia fiera. Sorge a pochi chilometri dalla vecchia fiera cittadina (cio\u00e8 Fieramilanocity), ma l'area \u00e8 molto pi\u00f9 grande e ben organizzata, potendo infatti essere raggiunta grazie alla linea rossa (M1 - stazione Rho Fieramilano) e alla linea ferroviaria Torino-Milano.\nIl complesso fieristico \u00e8 stato progettato dallo Studio Fuksas. La Fiera sorge su un'area precedentemente occupata da una raffineria, di propriet\u00e0 dell'Eni, chiusa definitivamente nel 1993.\nI padiglioni sono organizzati attorno ad una via principale, nota come \"Corso Italia\", che inizia in corrispondenza dell'uscita della metropolitana sulla quale si affacciano, oltre alle aree espositive, anche caff\u00e8 e punti di incontro e di ristoro.\n\u00c8 considerato uno dei poli fieristici pi\u00f9 moderni e importanti in Europa.\nI padiglioni.\nIl nuovo polo fieristico dispone di otto enormi padiglioni (due dei quali a due piani) che mettono a disposizione circa 345 000 metri quadrati lordi espositivi coperti e 60 000 all'aperto.\nI padiglioni dispongono di servizi di tecnologia all'avanguardia. Gli edifici sono numerati dall'1 al 24: quelli con numero dispari si trovano sul lato sinistro, quelli con numero pari \nsul lato destro.\nExpo 2015.\nIl sito dove sono stati montati i padiglioni dell'Expo 2015 si trova proprio molto vicino alla fiera. L'area, che un tempo era occupata da ex impianti di produzione industriale, \u00e8 stata riqualificata proprio grazie a questo straordinario evento.\nSempre a poca distanza dalla fiera era sorto l'Expo Village, ovvero le strutture ricettive per personale, volontari e rappresentanti dei Paesi e delle aziende espositrici. La costruzione dell'Expo Village ha previsto anche la ristrutturazione della cascina Merlata.\nLa fiera ha svolto un ruolo importante durante l'Expo anche perch\u00e9 \u00e8 stata collegata ad esso tramite un ponte pedonale che passa sopra la strada che collega la fiera alle autostrade A4 e A8.\nArena concerti.\nA partire dal 2009 gli spazi all'aperto della Fiera vengono annualmente utilizzati per ospitare concerti e festival musicali. L'area solitamente adattata ad arena per concerti \u00e8 quella specificata sulla planimetrina interna alla fiera come \"Largo delle Nazioni\" (Area espositiva scoperta). L'Arena ha ospitato per due anni il Rock in IdRho e il Gods of Metal nel 2011 e 2012, l'edizione dell'Heineken Jammin' Festival del 2012 e il Sonisphere Festival nel 2013. Numerosi gli artisti che si sono esibiti a Rho, tra i quali: Kasabian e Deep Purple (2009); Thirty Seconds to Mars, Iggy Pop &amp; The Stooges, Foo Fighters, Metallica (2011); Megadeth e System of a Down (2011 e 2013); Red Hot Chili Peppers, The Cure, Guns N' Roses e Ozzy Osbourne (2012); Green Day, Iron Maiden (2013), Aerosmith (2014) e Eminem (2018).\nTrasporti.\nOltre alla fermata della metro (M1 - stazione Rho Fieramilano) la fiera dispone di una stazione per i treni (linee S5 e S6, stazione di Rho Fiera) che accoglie in occasione delle manifestazioni fieristiche di maggiore interesse anche i treni Frecciarossa ad Alta Velocit\u00e0 ed Italo Treno.\nPer quanto riguarda il trasporto su strada il polo fieristico \u00e8 collegato alla A4 e alla A8 che scorrono, delimitandola, ai due lati dell'area fieristica. Inoltre, si pu\u00f2 facilmente raggiungere dalla tangenziale Nord di Milano."}
{"id": "3970465", "revid": "287204", "url": "https://it.wikipedia.org/wiki?curid=3970465", "title": "Caterina Visconti (disambigua)", "text": ""}
{"id": "3970470", "revid": "599013", "url": "https://it.wikipedia.org/wiki?curid=3970470", "title": "Giacomo Zuffi", "text": "Carriera.\nEra noto anche come Zuffi I per distinguerlo dal fratello Enea."}
{"id": "3970471", "revid": "1305772", "url": "https://it.wikipedia.org/wiki?curid=3970471", "title": "Campeonato Profesional 1949", "text": "Il Campeonato Profesional 1949 fu la 2\u00aa edizione della massima serie del campionato colombiano di calcio, e fu vinta dal Millonarios.\nAvvenimenti.\nIl torneo fu allargato: i partecipanti, da 10, divennero 14. Le squadre che si aggiunsero a quelle gi\u00e0 presenti nell'edizione 1948 furono Atl\u00e9tico Bucaramanga, Boca Juniors, Deportivo Pereira e Hurac\u00e1n; inoltre, l'Atl\u00e9tico Junior non partecip\u00f2 al campionato, essendo stato selezionato per rappresentare la Nazionale colombiana al Campeonato Sudamericano de Football 1949: al suo posto venne iscritto al Deportivo Barranquilla, una squadra interamente composta da giocatori colombiani. Questa compagine si ritir\u00f2 dalla competizione alla 5\u00aa giornata del girone di ritorno. Pertanto, a partire da quella data, tutte le gare successive sono state considerate perse dal Deportivo Barranquilla per 1-0. I giocatori Luigi Di Franco e Carmelo Colombo del Deportivo Pereira furono rispettivamente il primo italiano e il primo paraguaiano a partecipare alla massima serie colombiana. Il campionato inizi\u00f2 il 25 aprile; il 3 maggio 1949 la CSF espulse la DIMAYOR dai suoi ranghi: lo stesso fece la FIFA, il 25 ottobre. Questo avvenimento segn\u00f2 l'inizio dell'epoca chiamata \"El Dorado\": visto che il calcio colombiano non era pi\u00f9 sottoposto alle restrizioni decise dalle Confederazioni, i giocatori potevano ottenere ingaggi pi\u00f9 cospicui, e ci\u00f2 port\u00f2 a un grande afflusso di calciatori. Quella del 1949 fu anche la prima edizione del torneo colombiano a essere decisa tramite spareggio: Millonarios e Deportivo Cali giunsero a pari punti, e dovettero giocare due partite per determinare il vincitore.\nStatistiche.\nPrimati stagionali.\nRecord"}
{"id": "3970473", "revid": "1573940", "url": "https://it.wikipedia.org/wiki?curid=3970473", "title": "N\u00eadong", "text": "N\u00eadong \u00e8 un villaggio della prefettura di Shannan nella Regione Autonoma del Tibet. Nedong \u00e8 stata la sede della dinastia Phagmodrupa, regnante in Tibet dal 1354 al 1435 e mantenne un grado di autorit\u00e0 fino agli inizi del XVII secolo."}
{"id": "3970474", "revid": "287204", "url": "https://it.wikipedia.org/wiki?curid=3970474", "title": "Nedong", "text": ""}
{"id": "3970481", "revid": "599013", "url": "https://it.wikipedia.org/wiki?curid=3970481", "title": "Enrico Ruffa", "text": ""}
{"id": "3970483", "revid": "2213258", "url": "https://it.wikipedia.org/wiki?curid=3970483", "title": "Camille Schmoll", "text": " E' directrice di ricerca all'EHESS (Ecole des Hautes Etudes en Sciences Sociales), ricercatrice presso il centro di ricerca CNRS \u00abG\u00e9ographie-cit\u00e9s\u00bb e \"fellow\" dell'Institut Convergences Migrations.\nHa conseguito il dottorato di ricerca in Geografia sociale presso l'Universit\u00e9 Paris X Nanterre nel 2004, con una tesi intitolata \"Une place marchande cosmopolite. Circulations commerciales et dynamiques migratoires \u00e0 Naples\". E' stata ma\u00eetresse de conf\u00e9rences (p. associata) presso il Dipartimento di Geografia dell'Universit\u00e9 Parigi 7 - Denis Diderot. La sua ricerca verte sull'analisi delle nuove dinamiche migratorie (transnazionalismo, migrazione di genere, migrazione circolare) in area mediterranea e le conseguenti implicazioni sociali e territoriali. Si occupa anche dell'utilizzo di tecniche di ricerca qualitativa in ambito geografico, applicate a problematiche di tipo spaziale e territoriale. \u00c8 autrice di diversi saggi e articoli pubblicati in Italia. \nCamille Schmoll e' attualmente direttrice editoriale della Revue europ\u00e9enne des migrations internationales (REMI)."}
{"id": "3970492", "revid": "15756", "url": "https://it.wikipedia.org/wiki?curid=3970492", "title": "Hedvig Catharina De la Gardie", "text": "Spos\u00f2 Axel von Fersen il Vecchio nel 1752 ed ebbe da lui quattro figli:\nHedvig Catharina era erede del Castello di L\u00f6fstad ed il suo matrimonio rafforzata la posizione sociale e politica del suo consorte. Nel decennio 1760, il principe ereditario (il futuro Gustavo III di Svezia), si diceva fosse innamorato di lei. Nel 1764, Il principe Gustavo aveva l'abitudine di camminare sul tetto a terrazza del Palazzo Reale poich\u00e9 voleva stabilire un contatto con lei e vederla quando lei stessa si mostrava sul tetto del Palazzo Fersen ogni giorno alle quattro; le invi\u00f2 dei fiori e chiese degli incontri nel parco del Palazzo di Karlberg. Non \u00e8 probabile che il rapporto sia andato oltre ci\u00f2; l'atteggiamento di Hedvig all'interessamento fu descritta come \"un po' divertito, un po' abbastanza sprezzante\". Dopo il 1772, quando suo marito fu creato riksr\u00e5d (consigliere di stato), fu nota a corte come \"riksr\u00e5dinna\", l'equivalente femminile, e quindi dato uno status elevato. \u00c8 stata descritta come un'amica intima di Gustavo III durante i suoi primi anni di regno: apparteneva alla cerchia intima dei suoi confidenti, con cui rimaneva fino a tarda notte a discutere, ed egli la trovava intelligente e colta. Durante le sue riforme culturali, quali la sostituzione del francese con la svedese nella vita culturale, come nella lirica ed a teatro, ella fu una a cui chiese consiglio; alla premi\u00e8re dell'opera in lingua svedese \"Zaire\" (1774), fu l'unica delle donne alla corte a contraddirlo in merito alla sua riforma dicendo che la parola svedese \"tesoro\" era inferiore al suo equivalente francese.\nHedvig fece ricostruire la chiesa di Ljung nel 1796, cui don\u00f2 una collezione di monete storiche, che sono ancora conservate l\u00ec. Fu sepolta nella stessa chiesa. Divenne vedova nel 1794, e mor\u00ec nel 1800."}
{"id": "3970495", "revid": "599013", "url": "https://it.wikipedia.org/wiki?curid=3970495", "title": "Francesco Morando", "text": "Caratteristiche tecniche.\nGioc\u00f2 nel ruolo di terzino.\nCarriera.\nNoto anche come Morando II per distinguerlo dal fratello Giuseppe Morando, esord\u00ec nel Torino proprio per sostituire quest'ultimo, impegnato in una tourn\u00e9e. Dopo aver giocato come portiere in tre amichevoli internazionali pass\u00f2 al ruolo di terzino ed in questa veste rimase al Torino per 11 anni."}
{"id": "3970497", "revid": "1941276", "url": "https://it.wikipedia.org/wiki?curid=3970497", "title": "Bucky Done Gun", "text": "Bucky Gone Gun \u00e8 un brano musicale della cantante inglese M.I.A. pubblicato come terzo singolo da \"Arular\" l'11 luglio 2005 nel Regno Unito. Il video del brano \u00e8 stato filmato dal registra Anthony Mandler."}
{"id": "3970500", "revid": "767487", "url": "https://it.wikipedia.org/wiki?curid=3970500", "title": "Silvio Peruzzi", "text": "Esord\u00ec nei granata l'undici ottobre 1914 nella partita Valenzana-Torino 0-3."}
{"id": "3970503", "revid": "287204", "url": "https://it.wikipedia.org/wiki?curid=3970503", "title": "Pretty Lil' Heart", "text": "Pretty Lil' Heart \u00e8 un brano musicale del cantante statunitense R&amp;B Robin Thicke, pubblicata come secondo singolo estratto dall'album \"Love After War\". Il brano figura la collaborazione del rapper Lil Wayne. Il singolo \u00e8 stato reso disponibile per l'airplay radiofonico il 2 marzo 2012."}
{"id": "3970514", "revid": "1941276", "url": "https://it.wikipedia.org/wiki?curid=3970514", "title": "Bird Flu", "text": "Bird Flu \u00e8 un brano musicale della cantante inglese M.I.A. pubblicato come singolo promozionale dall'album \"Kala\" (2007) il 23 novembre 2006."}
{"id": "3970517", "revid": "599013", "url": "https://it.wikipedia.org/wiki?curid=3970517", "title": "Giuseppe Calvi (calciatore)", "text": "Caratteristiche tecniche.\nGioc\u00f2 nel ruolo di ala sinistra.\nCarriera.\nClub.\nEsord\u00ec in Prima Categoria il 28 dicembre 1919 in Alessandrina-Torino 0-1. Nel 1922 segn\u00f2 una doppietta in Torino-Inter 6-0. Con i granata gioc\u00f2 ininterrottamente dal 1919 al 1926, per poi giocare un'ultima stagione in Divisione Nazionale 1928-1929.\nNel 1930 passa al Genova 1893. \nNel 1932 gioca nell'Infra di Pegli.\nNazionale.\nNel 1924 fa parte della rosa che partecipa alle Olimpiadi di Parigi."}
{"id": "3970519", "revid": "1154737", "url": "https://it.wikipedia.org/wiki?curid=3970519", "title": "Gave d'Ossau", "text": "La gave d'Ossau \u00e8 un fiume francese che nasce dal versante settentrionale dei Pirenei, bagna la valle omonima (una delle tre valli dell'Alto B\u00e9arn), e dopo un percorso di poco meno di 50\u00a0km si unisce alla Gave d'Aspe, formando cos\u00ec la Gave d'Oloron.\nGeografia.\nLa gave d'Ossau nasce dalla raccolta delle acque sorgenti dal versante occidentale del Pic du Midi d'Ossau (2.884\u00a0m s.l.m.) a Gabas, dalla confluenza delle due \"gave\": la \"gave du Brousset\", dal \"cirque d'An\u00e9ou\" e la \"gave de Bious\", 11,9\u00a0km, dal Pic d'Astu e si unisce poi nel territorio del comune di Oloron-Sainte-Marie con la \"gave d'Aspe\", altro fiume pirenaico, per formare la gave d'Oloron."}
{"id": "3970520", "revid": "767487", "url": "https://it.wikipedia.org/wiki?curid=3970520", "title": "Amaranthe", "text": "Gli Amaranthe sono un supergruppo svedese formato da membri appartenenti a varie band metal (Dreamland, Dream Evil, Dragonland, Nightrage, Cipher System, Within Y, The Cleansing, Koldborn, Mercenary, Engel).\nStoria.\nLa band originariamente si chiamava Avalanche, ma nel maggio 2009, a causa di problemi legali, fu costretta a cambiare nome in Amaranthe.\nIl 13 aprile 2011 venne pubblicato l'album di debutto della band, intitolato anch'esso \"Amaranthe\", che riusc\u00ec a entrare nelle classifiche svedesi e finlandesi. L'album \u00e8 una combinazione di sonorit\u00e0 metalcore, con scream, riff di chitarra tipici dell'heavy metal, parti di voce pulita, ritornelli e linee vocali molto catchy e pop, synth ed elettronica.\nIl 13 marzo 2013, hanno pubblicato il loro secondo album, \"The Nexus\".\nNel mese di ottobre 2013, Andreas Solvestr\u00f6m ha lasciato la band ed \u00e8 stato sostituito da Henrik Englund (Scarpoint).\nIl 28 aprile 2014, il gruppo annuncia l'inizio della registrazione del terzo album in studio, intitolato \"Massive Addictive\", pubblicato il 21 ottobre 2014 con la Spinefarm Records. L'11 maggio 2015 viene estratto \"Digital World\" come secondo singolo.\nIl 30 ottobre 2015 \u00e8 stato pubblicato \"Breaking Point \u2013 B-Sides 2011-2015\", una raccolta contenente tutte le b-sides dei singoli pubblicati.\nNell'agosto 2016 il gruppo annuncia il termine delle registrazioni del quarto album in studio, prodotto da Jacob Hansen e intitolato \"Maximalism\", pubblicato il 21 ottobre 2016 con l'etichetta Spinefarm Records. L'album \u00e8 stato anticipato dal singolo \"That Song\", pubblicato il 21 settembre 2016. Il 9 novembre 2016 il cantante Jack Berg annuncia la sua uscita dal gruppo; viene sostituito da Chris Adams, cantante degli Smash Into Pieces, per tutte le date del tour europeo del gruppo.\nNel 2018 registrano la cover del brano \"Army of the Night\" del gruppo power metal tedesco Powerwolf per l'edizione speciale di \"The Sacrament of Sin\", che viene pubblicato come singolo."}
{"id": "3970523", "revid": "767487", "url": "https://it.wikipedia.org/wiki?curid=3970523", "title": "Harakiri (film 1919)", "text": "Harakiri o Madame Butterfly \u00e8 un film muto tedesco diretto nel 1919 da Fritz Lang.\nTrama.\nIl daimyo Tokugawa \u00e8 ambasciatore del Giappone in Occidente. Sua figlia O-Take-San rifiuta di diventare una geisha del tempio, come vorrebbe il bonzo che amministra il culto. Tokugawa deve farsi harakiri. La giovane fugge e si rifugia presso un ufficiale di marina danese di cui si innamora e da cui avr\u00e0 un figlio. Purtroppo l'ufficiale la dimentica e si sposa con un'altra donna. O-Take-San si suicider\u00e0 seguendo, come il proprio padre, il costume giapponese.\nProduzione.\nIl film \u00e8 stato prodotto dalla Decla.\nSoggetto.\nIl soggetto del film fu tratto dalla commedia \"Madame Butterfly\" di John Luther Long e David Belasco.\nSceneggiatura.\nLa commedia fu adattata da Max Jungk che scrisse il trattamento per il film.\nRiprese.\nIl film fu girato nell'intervallo di tempo fra la prima parte e la seconda del film \"\" (\"I ragni\"). I costumi e gli accessori erano autentici, forniti dal Museo Etnografico diretto da I.F.G. Umlauff.\nPrima.\nLa prima si ebbe il 18 dicembre 1919 alla Marmorhaus, un celebre cinema sul Kurf\u00fcrstendamm, a Berlino.\nCritica.\n\"Der Kinematograph\" del 31 dicembre 1919 lo recensisce in modo molto favorevole, lodandone la regia. Sottolinea il fascino esotico del film e il valore culturale del contenuto volto a far scoprire allo spettatore usi e costumi del popolo giapponese. Descrive la festa in cui vengono sparsi fiori e la sfilata sul fiume delle barche illuminate, la casa in cui la protagonista trascorre i giorni del suo matrimonio con l'ufficiale europeo, definita come \u201cuna favola tra sogni fioriti\u201d.\nAnche il \"Berliner B\u00f6rsenzeitung\" del 21 dicembre 1919 commenta in modo positivo il film, affermando che \u201cle scene ricordano preziose miniature\u201d e che \u201cgli esterni sono splendidi e di effetto eccezionalmente pittorico\u201d."}
{"id": "3970525", "revid": "123835128", "url": "https://it.wikipedia.org/wiki?curid=3970525", "title": "Granella (Tezze sul Brenta)", "text": "Granella (\"Gran\u00e8a\" in veneto) \u00e8 una frazione del comune italiano di Tezze sul Brenta, in provincia di Vicenza.\nL'espansione urbana recente l'ha resa di fatto un'appendice del capoluogo comunale, sviluppatasi verso nord lungo via Marconi (SP 59 \"della Granella\")."}
{"id": "3970529", "revid": "15756", "url": "https://it.wikipedia.org/wiki?curid=3970529", "title": "Dichrostachys cinerea", "text": "Dichrostachys cinerea \u00e8 un arbusto appartenente alla famiglia delle Mimosaceae (o Fabaceae secondo la classificazione APG). Conosciuto anche come \"acacia Saint Comingue\" (Francia), \"el marabu\" (Cuba) o \"Kalahari Christmas tree\" (Sud Africa), \u00e8 nativo dell'Africa, anche se si pi\u00f9 trovare in India e nell'Asia meridionale. Alla fine del XIX secolo fu introdotta negli USA, a Cuba e nelle isole francesi di Martinica e Guadalupa.\nDescrizione.\n\"D. cinerea\" \u00e8 un arbusto, o piccolo albero, che raggiunge, generalmente, un'altezza massima di 4-5 metri; tuttavia, in condizioni di terreni propizi e umidi, pi\u00f9 arrivare a 10 metri di altezza e 18 centimetri di diametro. I tronchi sono caratterizzati da numerose ramificazioni spinose talmente fitte che spesso risultano impenetrabili. La corteccia \u00e8 grigia o bianchiccia e le spine arrivano fino a 2,5 centimetri di lunghezza.\nLa fioritura, prendendo come spunto il clima cubano, avviene da aprile a settembre; in Sud Africa, invece avviene generalmente nei mesi autunnali e invernali: da ottobre a febbraio. I frutti maturano verso l'inverno, rimangono sulla pianta per un certo tempo senza cadere.\nDistribuzione e habitat.\nLa \"D. cinerea\" \u00e8 una specie eliofila. Cresce ad altitudini da 0 a 1500 metri sul livello del mare; necessita precipitazioni che siano minori a 800\u00a0mm, ma non sopporta i terreni troppo bagnati. I terreni in cui cresce sono tra i pi\u00f9 differenti: dal terreno sabbioso a quello argilloso, da quello pi\u00f9 acido all'ultrabasico.\nPianta invasiva.\n\u00c8 considerata la pianta maggiormente invasiva nell'isola di Cuba. Ha raggiunto grande diffusione per l'assenza di piante o animali che le si contrappongono. Si diffonde per polloni e per semi, in particolare diffusi con le deiezioni dal bestiame che ne \u00e8 ghiotto.\nLa sua diffusione nei terreni agro-pecuari ne \u00e8 conseguenza.\nElemento di diffusione \u00e8 pure la sua adattabilit\u00e0 a terreni assai vari, anche siccitosi e poveri. Difficile e costosa da sradicare.\nNella Provincia di Pinar del Rio una mandria di bufali selvatici fu costretta ad abbandonare il territorio assegnatole di fronte all'espandersi del Marabu.\nControllo.\nSi controlla con diserbanti chimici, costosi. In genere nelle zone abitate in maniera intensiva o coltivate in maniera intensiva \u00e8 poco diffusa. Si diffonde maggiormente nelle zone dove la densit\u00e0 abitativa \u00e8 scarsa o l'utilizzazione dei terreni \u00e8 estensiva\nUtilizzi.\nIn generale \u00e8 considerata una piaga in quanto dannosa per l'agricoltura e invasiva.\nTra i suoi utilizzi:"}
{"id": "3970530", "revid": "633110", "url": "https://it.wikipedia.org/wiki?curid=3970530", "title": "Isotta Fraschini (mitra)", "text": "Il mitra Isotta Fraschini Modello Albertini \u00e8 un'arma realizzata nella Repubblica di Sal\u00f2.\nStoria.\nL'arma, come la TZ-45, la FNAB-43 e l'Armaguerra OG-43, fa parte di quella famiglia di pistole mitragliatrici progettate dopo la caduta del fascismo per essere prodotte con costi e tempi bassissimi. Venne ideata dall'ingegner Giuseppe Albertini, da Ezio Robecchi e da Livio Segatta, rispettivamente direttore, disegnatore e capoufficio della sezione esperienze della divisione Armi della Isotta Fraschini a Cavaria. Armarono il reparto paracadutisti Nembo e la X\u00aa MAS. La liberazione di Milano e Varese del 25 aprile del 1945 ne interruppe la produzione. Gli esemplari rimasti furono prelevati dalle brigate partigiane locali.\nTecnica.\nIl castello e il calcio a stampella dell'arma sono costruiti con tecnologia aeronautica impiegando lamiere stampate invece di metallo fresato per abbassare prezzi e tempi di produzione. Anteriormente il castello prosegue fino alla volata direttamente in un copricanna quadrangolare con 7 grandi fori laterali. Il calcio \u00e8 ribaltabile anteriormente, cos\u00ec come il bocchettone in alluminio del caricatore. Il caricatore impiegato \u00e8 quello bifilare da 25 o 32 colpi della pistola mitragliatrice tedesca MP 38/40. L'impugnatura \u00e8 costituita da un profilato coperto da guancette in bachelite. Il selettore per colpo singolo o raffica, sul lato destro del castello, funge anche da sicura. Il funzionamento era a corto rinculo a massa battente e sparava con otturatore aperto."}
{"id": "3970534", "revid": "47767", "url": "https://it.wikipedia.org/wiki?curid=3970534", "title": "Lydie", "text": ""}
{"id": "3970535", "revid": "47767", "url": "https://it.wikipedia.org/wiki?curid=3970535", "title": "Lyda", "text": ""}
{"id": "3970536", "revid": "47767", "url": "https://it.wikipedia.org/wiki?curid=3970536", "title": "Lidija", "text": ""}
{"id": "3970538", "revid": "181699", "url": "https://it.wikipedia.org/wiki?curid=3970538", "title": "Lida", "text": ""}
{"id": "3970539", "revid": "1086846", "url": "https://it.wikipedia.org/wiki?curid=3970539", "title": "Brescia Calcio 1977-1978", "text": "Questa voce raccoglie le informazioni riguardanti il Brescia Calcio nelle competizioni ufficiali della stagione 1977-1978.\nStagione.\nPer cercare il rilancio le rondinelle si affidano all'allenatore Giovanni Seghedoni. \nCeduto il centravanti Alessandro Altobelli all', per sostituirlo arriva dal l'attaccante bergamasco Bortolo Mutti che con 10 reti risulter\u00e0 il miglior marcatore di stagione.\nSua spalla in attacco il bresciano di Nave Mario Nicolini, rientrato dal prestito a Cremona. Al giro di boa il Brescia vi arriva con 20 punti e qualche speranza di promozione, ma il girone di ritorno non \u00e8 all'altezza delle attese, dovendosi accontentare di mantenere la categoria.\nNella Coppa Italia la squadra si ferma al primo turno. "}
{"id": "3970541", "revid": "599013", "url": "https://it.wikipedia.org/wiki?curid=3970541", "title": "Luke Dimech", "text": ""}
{"id": "3970550", "revid": "1552438", "url": "https://it.wikipedia.org/wiki?curid=3970550", "title": "Troy Caesar", "text": "Carriera.\nHa giocato 6 partite con la sua Nazionale dal 2010 senza mai segnare."}
{"id": "3970558", "revid": "1543377", "url": "https://it.wikipedia.org/wiki?curid=3970558", "title": "Luigi Di Franco", "text": "Caratteristiche tecniche.\nGiocava come ala sinistra.\nCarriera.\nClub.\nDal 1939 al 1941 fu nella rosa del Jedinstvo, una squadra di Belgrado; nella stagione 1941-1942 gioc\u00f2 per lo Jugoslavija. Di Franco debutt\u00f2 in Serie A nella stagione 1942-1943 con la maglia del Venezia: gioc\u00f2 il suo primo incontro il 6 dicembre 1942 contro il Liguria. Raccolse altre 2 presenze in quella stagione, l'ultima delle quali il 3 gennaio 1943 contro il Bari. Disput\u00f2 poi il Campionato Alta Italia 1944, giocando 11 delle 12 partite del Legnago in quel torneo. Nel 1945 pass\u00f2 alla Mestrina, in Serie C; ottenuta la promozione, partecip\u00f2 alla Serie B 1946-1947. Nel 1949 lasci\u00f2 l'Italia per il Sudamerica, raggiungendo la Colombia: debutt\u00f2 nella massima serie andina nella stagione 1949, diventando il primo calciatore italiano a giocare in Colombia. Esord\u00ec in prima divisione il 4 settembre 1949: in quella stagione e in quella seguente ricopr\u00ec il duplice ruolo di giocatore-allenatore."}
{"id": "3970579", "revid": "599013", "url": "https://it.wikipedia.org/wiki?curid=3970579", "title": "Mih\u00e1ly Balacics", "text": "Carriera.\nNel 1927, dopo esser stato fra i protagonisti dello scudetto poi revocato del Torino, \u00e8 costretto a tornare a giocare in patria dalla Carta di Viareggio."}
{"id": "3970581", "revid": "287204", "url": "https://it.wikipedia.org/wiki?curid=3970581", "title": "Mihaly Balacics", "text": ""}
{"id": "3970582", "revid": "729019", "url": "https://it.wikipedia.org/wiki?curid=3970582", "title": "Ugolino Gonzaga", "text": "Biografia.\nEra figlio di Guido Gonzaga, secondo Capitano del Popolo di Mantova e di Beatrice di Bar.\nGovern\u00f2 la citt\u00e0 di Mantova assieme al padre e ai fratelli Francesco e Ludovico dal 1360 al 1362.\nDotato di grandi capacit\u00e0 soprattutto in campo diplomatico, era destinato a succedere al padre.\nI suoi tre matrimoni furono impostati per mantenere le alleanze con i potenti del tempo:nel 1340 spos\u00f2 Verde della Scala, sorella di Mastino II, ma la moglie mor\u00ec nello stesso anno. Quindi spos\u00f2 Emilia della Gherardesca, potente famiglia toscana, che mor\u00ec nel 1349. Fu consigliato quindi di stringere alleanza con i Visconti di Milano, sposando nel 1358 Caterina Visconti, figlia di Matteo II Visconti e nipote di Bernab\u00f2. L'alleanza, che dur\u00f2 sino agli inizi del XVI secolo, port\u00f2 i Gonzaga a fianco dei Visconti nelle guerre in Toscana nel 1342 e nel 1343 contro gli Scaligeri. Ebbe una relazione illecita con Isabella Fieschi, moglie di Luchino Visconti.\nLa Repubblica di Venezia, che male sopportava il legame dei Gonzaga con i signori di Milano, port\u00f2 alla congiura che, nel 1362, sfoci\u00f2 nell'assassinio di Ugolino ad opera dei fratelli Francesco e Ludovico, grazie all'appoggio dei Castelbarco, amici dei veneziani.\nVenne sepolto nella cattedrale di san Pietro a Mantova.\nDiscendenza.\nDal matrimonio con Emilia della Gherardesca nacque una figlia:\nDall'unione con Caterina Visconti, figlia di Matteo II Visconti, nacque un figlio:\nEbbe anche un figlio naturale, Federico."}
{"id": "3970594", "revid": "933835", "url": "https://it.wikipedia.org/wiki?curid=3970594", "title": "Marie-France Garaud", "text": "Biografia.\nSi laurea in legge a Poitiers e si specializza in diritto pubblico, diritto privato e storia del diritto. Dal 1954 esercita l'avvocatura. Diventa nel 1974 consigliera alla Corte dei conti, dove rimarr\u00e0 fino al collocamento a riposo nel 1999. \u00c8 attualmente iscritta all'ordine degli avvocati.\nA Poitiers ha fra i suoi professori l'eminente giurista Jean Foyer. Quest'ultimo, nominato nel 1961 ministro della Cooperazione nel governo di Michel Debr\u00e9, la chiama a far parte del suo gabinetto in qualit\u00e0 di consigliera parlamentare. Quando poi il Foyer \u00e8 nominato guardasigilli nel primo governo di Georges Pompidou, il 14 aprile 1962, la Garaud passa, in qualit\u00e0 di \"charg\u00e9e de mission\" (consulente) al ministero della Giustizia, dove stringe un forte legame con Simone Veil e soprattutto con Pierre Arpaillange.\nDal 1967 \u00e8 \"charg\u00e9e de mission\" (consulente) del Primo ministro Georges Pompidou. Da questo periodo s'inizia il suo sodalizio con Pierre Juillet (1921-1999), eminenza grigia di Pompidou. Per le sue relazioni col ministero della Giustizia, il ruolo della Garaud assume grande rilievo tra l'ottobre 1968 e il gennaio 1969, quando Pompidou, ormai non pi\u00f9 Primo ministro, deve far fronte a una campagna diffamatoria ai danni di sua moglie: alcuni elementi occulti, infatti, tramano per trascinare Claude Pompidou nell\"'affaire Markovic\", un'inchiesta giudiziaria che vede coinvolto, fra gli altri, Alain Delon.\nIl 15 giugno 1969 Georges Pompidou \u00e8 eletto presidente della Repubblica. Marie-France Garaud declina l'offerta di un ministero, accettando invece il ruolo pi\u00f9 defilato di consigliera tecnica presso il Segretariato generale della Presidenza. Costituisce cos\u00ec col Juillet, anch'egli membro del circolo presidenziale, una specie di gabinetto-ombra influentissimo, in grado di fare e disfare carriere politiche: per esempio, conducendo una lotta senza quartiere, anche con mezzi poco ortodossi, contro il Primo ministro Jacques Chaban-Delmas. Quest'ultimo dovr\u00e0 rassegnare le dimissioni il 5 luglio 1972.\nRisale a questo periodo l'intensificarsi dei legami tra la Garaud e il Juillet da una parte e l'astro nascente del gollismo Jacques Chirac dall'altra. Il 2 aprile 1974, alla morte di Pompidou, la Garaud e il Juillet tentano d'imporre la candidatura alla presidenza della Repubblica del Primo ministro Pierre Messmer. Alla rinuncia di quest'ultimo, concentrano tutti i loro sforzi per portare all'insuccesso il candidato ufficiale del partito gollista Chaban-Delmas (che infatti non riuscir\u00e0 a passare al ballottaggio) e favorire l'elezione di Val\u00e9ry Giscard d'Estaing.\nDal maggio 1974 la Garaud \u00e8 consigliera tecnica del Primo ministro Jacques Chirac, sempre insieme con Pierre Juillet. Quando il 25 agosto 1976 Chirac lascia la guida del governo, i due lo seguono nel movimento gollista, che su loro impulso il 5 dicembre 1976 \u00e8 rifondato, prendendo il nome di Rassemblement pour la R\u00e9publique (RPR).\nI rapporti con Chirac s'incrinano in occasione delle elezioni europee del 1979, giacch\u00e9 la linea antieuropeista sostenuta fin dal 1978 dalla Garaud e dal Juillet \u00e8 da molti considerata come la causa principale dell'insuccesso elettorale del nuovo partito. Negli anni successivi, Marie-France Garaud emetter\u00e0 una serie di giudizi sprezzanti nei confronti di Chirac. Nel 1981 la Garaud \u00e8 candidata alle elezioni per la presidenza della Repubblica, e ottiene l'1,3% dei voti.\nNel 1982 fonda il \"think tank\" \"Institut de g\u00e9opolitique\", e da allora dirige il periodico \"G\u00e9opolitique\".\nNel 1992 \u00e8 tra i principali oppositori dell'adesione della Francia al trattato di Maastricht. Alle elezioni per il parlamento europeo del 1999 \u00e8 candidata nelle liste del Raggruppamento per la Francia-Movimento per la Francia, la formazione politica di Charles Pasqua e Philippe de Villiers; eletta, aderisce al gruppo dei non iscritti. Non si ricandida nel 2004.\n\u00c8 autrice di saggi di politica ed economia.\nVita privata.\nNata Marie-Fran\u00e7oise Quintard, sposa il 28 dicembre 1959 Louis Garaud, avvocato cassazionista, dal quale ha due figli: Jean-Yves e Christophe, entrambi avvocati. \u00c8 vedova dal 2001."}
{"id": "3970596", "revid": "265038", "url": "https://it.wikipedia.org/wiki?curid=3970596", "title": "EHF Champions League 1956-1957 (pallamano maschile)", "text": ""}
{"id": "3970598", "revid": "122715381", "url": "https://it.wikipedia.org/wiki?curid=3970598", "title": "Dwight", "text": "Origine e diffusione.\nRiprende l'omonimo cognome inglese, derivato da \"Diot\", un diminutivo medio inglese del nome Dionisia. Negli Stati Uniti era occasionalmente dato in onore del preside di Yale Timothy Dwight IV."}
{"id": "3970599", "revid": "265038", "url": "https://it.wikipedia.org/wiki?curid=3970599", "title": "EHF Champions League 1958-1959 (pallamano maschile)", "text": ""}
{"id": "3970601", "revid": "1842072", "url": "https://it.wikipedia.org/wiki?curid=3970601", "title": "Autorit\u00e0 locale (Israele)", "text": "Un'autorit\u00e0 locale in Israele \u00e8 un ente amministrativo locale, presieduto da un sindaco eletto democraticamente. Ci sono tre tipi di autorit\u00e0 locali: le municipalit\u00e0, che corrispondono generalmente ad aree urbane sopra i 20\u00a0000 abitanti, i consigli locali, corrispondenti a piccole cittadine o grandi insediamenti rurali, e i consigli regionali, che amministrano un gruppo di comunit\u00e0 rurali."}
{"id": "3970602", "revid": "265038", "url": "https://it.wikipedia.org/wiki?curid=3970602", "title": "EHF Champions League 1959-1960 (pallamano maschile)", "text": ""}
{"id": "3970603", "revid": "1305772", "url": "https://it.wikipedia.org/wiki?curid=3970603", "title": "Bruno Barbieri", "text": ""}
{"id": "3970604", "revid": "265038", "url": "https://it.wikipedia.org/wiki?curid=3970604", "title": "EHF Champions League 1961-1962 (pallamano maschile)", "text": ""}
{"id": "3970605", "revid": "265038", "url": "https://it.wikipedia.org/wiki?curid=3970605", "title": "EHF Champions League 1962-1963 (pallamano maschile)", "text": ""}
{"id": "3970607", "revid": "265038", "url": "https://it.wikipedia.org/wiki?curid=3970607", "title": "EHF Champions League 1964-1965 (pallamano maschile)", "text": ""}
{"id": "3970608", "revid": "265038", "url": "https://it.wikipedia.org/wiki?curid=3970608", "title": "EHF Champions League 1965-1966 (pallamano maschile)", "text": ""}
{"id": "3970609", "revid": "265038", "url": "https://it.wikipedia.org/wiki?curid=3970609", "title": "EHF Champions League 1966-1967 (pallamano maschile)", "text": ""}
{"id": "3970610", "revid": "265038", "url": "https://it.wikipedia.org/wiki?curid=3970610", "title": "EHF Champions League 1967-1968 (pallamano maschile)", "text": ""}
{"id": "3970612", "revid": "265038", "url": "https://it.wikipedia.org/wiki?curid=3970612", "title": "EHF Champions League 1969-1970 (pallamano maschile)", "text": ""}
{"id": "3970614", "revid": "265038", "url": "https://it.wikipedia.org/wiki?curid=3970614", "title": "EHF Champions League 1970-1971 (pallamano maschile)", "text": ""}
{"id": "3970615", "revid": "265038", "url": "https://it.wikipedia.org/wiki?curid=3970615", "title": "EHF Champions League 1971-1972 (pallamano maschile)", "text": ""}
{"id": "3970616", "revid": "104458", "url": "https://it.wikipedia.org/wiki?curid=3970616", "title": "Pietro Martin", "text": ""}
{"id": "3970617", "revid": "265038", "url": "https://it.wikipedia.org/wiki?curid=3970617", "title": "EHF Champions League 1972-1973 (pallamano maschile)", "text": ""}
{"id": "3970618", "revid": "265038", "url": "https://it.wikipedia.org/wiki?curid=3970618", "title": "EHF Champions League 1973-1974 (pallamano maschile)", "text": ""}
{"id": "3970620", "revid": "265038", "url": "https://it.wikipedia.org/wiki?curid=3970620", "title": "EHF Champions League 1974-1975 (pallamano maschile)", "text": ""}
{"id": "3970624", "revid": "265038", "url": "https://it.wikipedia.org/wiki?curid=3970624", "title": "EHF Champions League 1975-1976 (pallamano maschile)", "text": ""}
{"id": "3970627", "revid": "265038", "url": "https://it.wikipedia.org/wiki?curid=3970627", "title": "EHF Coppa delle coppe 1975-1976 (pallamano maschile)", "text": ""}
{"id": "3970628", "revid": "400694", "url": "https://it.wikipedia.org/wiki?curid=3970628", "title": "Aldo Falchi", "text": "Biografia.\nFu militare in varie occasioni, poich\u00e9 partecip\u00f2 alla Grande guerra, alla campagna sul Fronte occidentale, a quella dell'Albania e della Grecia. \nAl termine degli anni Dieci del Novecento ricopr\u00ec il ruolo di ala sinistra della prima squadra del Torino, ai tempi di Heinrich Bachmann, Carlo Capra e dei fratelli Mosso I e Mosso III, nell'immediato primo dopoguerra, soltanto per qualche stagione. Giocatore atletico e veloce ebbe un periodo di ottima forma e notoriet\u00e0. \nNel 1942 muore all'Ospedale militare di Savigliano con il grado di capitano degli Alpini: tre mesi prima era rientrato invalido dai Balcani."}
{"id": "3970630", "revid": "265038", "url": "https://it.wikipedia.org/wiki?curid=3970630", "title": "EHF Champions League 1976-1977 (pallamano maschile)", "text": ""}
{"id": "3970631", "revid": "767487", "url": "https://it.wikipedia.org/wiki?curid=3970631", "title": "Cristian Ram\u00edrez", "text": "Carriera.\nClub.\nLa sua carriera da calciatore inizia nel 2008, quando viene acquistato dal club della sua citt\u00e0 nat\u00eca, il Deportivo Brasilia, per militare nelle varie divisioni giovanili. Passato un anno viene acquistato dall'Independiente Jos\u00e9 Ter\u00e1n dove trascorre due stagioni nella formazione primavera, prima di esordire come calciatore professionista il 4 dicembre 2011 in occasione del match di campionato giocato contro il Deportivo Cuenca. Riceve il suo primo cartellino giallo in carriera il 5 febbraio 2012, durante la partita svolta contro la Liga Deportiva Universitaria de Loja. In passato \u00e8 stato seguito dal , che lo aveva invitato per un provino in Germania senza poi opzionarlo.\nNazionale.\nDal 2011 \u00e8 titolare inamovibile della Nazionale ecuadoriana Under-17, dove ha compiuto il suo debutto il 12 marzo in occasione del match giocato contro la formazione Under-17 della Bolivia.\nViene convocato per la Copa Am\u00e9rica Centenario negli Stati Uniti."}
{"id": "3970632", "revid": "265038", "url": "https://it.wikipedia.org/wiki?curid=3970632", "title": "EHF Coppa delle coppe 1976-1977 (pallamano maschile)", "text": ""}
{"id": "3970636", "revid": "265038", "url": "https://it.wikipedia.org/wiki?curid=3970636", "title": "EHF Champions League 1977-1978 (pallamano maschile)", "text": ""}
{"id": "3970641", "revid": "124532308", "url": "https://it.wikipedia.org/wiki?curid=3970641", "title": "Antonino Fogliani", "text": "Biografia.\nHa compiuto i suoi studi musicali di composizione presso il Conservatorio \"G. B. Martini\" di Bologna con Francesco Carluccio e si \u00e8 diplomato col massimo dei voti in Direzione d'orchestra al Conservatorio \"G. Verdi\" di Milano sotto la guida di Vittorio Parisi, laureandosi in Discipline della musica presso l'Universit\u00e0 di Bologna. Si \u00e8 perfezionato all'Accademia Musicale Chigiana di Siena con Gianluigi Gelmetti per la direzione d'orchestra e Franco Donatoni e Ennio Morricone per la composizione.\nIl suo debutto al Rossini Opera Festival di Pesaro nel 2001 con \"Il viaggio a Reims\" ha segnato l'inizio di una carriera internazionale che lo ha visto sul podio di importanti teatri. Ha diretto importanti produzioni come \"Ugo\" \"conte di Parigi\" e \"Maria Stuarda\" di Gaetano Donizetti al Teatro alla Scala trasmessa da Rai 5, \"Amica\" di Pietro Mascagni e \"Mos\u00e8 in Egitto\" di Gioachino Rossini al Teatro dell'Opera di Roma, \"Lucia di Lammermoor\" a St. Gallen, Oberto conte di San Bonifacio di Giuseppe Verdi al Teatro Filarmonico di Verona, \"Il barbiere di Siviglia\" al Teatro La Fenice di Venezia, \"La sonnambula\" al Teatro Calderon di Valladolid. Nel 2005 ha diretto al Teatro San Carlo di Napoli \"Socrate immaginario\" di Paisiello nella versione elaborata da Roberto De Simone: l'opera \u00e8 stata ripresa nella stagione 2006/07 del Teatro alla Scala di Milano. Ha debuttato nel 2011 negli Stati Uniti d'America con l'opera \"Lucia di Lammermoor\" presso la HGO di Houston e l'anno successivo ha diretto Turandot al Teatro Bol'\u0161oj di Mosca. Nel 2012 ha debuttato \"Aida\" al Teatro Regio di Parma aggiungendo l'imponente titolo verdiano ad altri gi\u00e0 diretti (\"Rigoletto\", \"Giovanna d'Arco\", \"La battaglia di Legnano\", \"La traviata\", \"I Masnadieri\", \"I Lombardi alla prima crociata\").\nPresso il Festival Rossini in Wildbad in Germania, dove dal 2011 \u00e8 Direttore Musicale, ha diretto dal 2004 e registrato diversi titoli del repertorio rossiniano (\"Otello\", \"Il signor Bruschino\", \"La scala di seta\", \"L'occasione fa il ladro\", \"Edipo Coloneo\", \"Ciro in Babilonia\", \"La Cenerentola\", \"Il Turco in Italia\", \"Semiramide\", \"Adina\") oltre ad alcune prime esecuzioni in et\u00e0 moderna di Mercadante (\"Don Chisciotte alle nozze di Gamaccio\" e \"I briganti\") e Vaccaj (\"La sposa di Messina\").\nDalla stagione 2017/18 \u00e8 stato nominato \"Principal Guest Conductor\" presso la Deutsche Oper am Rhein di D\u00fcsseldorf\nNel 2011 ha orchestrato i sette numeri (la cui versione orchestrale era andata perduta) che il compositore bolognese Giovanni Tadolini compose nel 1833 per lo \"Stabat Mater\" di Gioachino Rossini proponendoli lo stesso anno in prima esecuzione nell'ambito del Festival Rossini in Wildbad.\nAttivo anche nel repertorio sinfonico ha tenuto concerti con prestigiose orchestre come l'Orchestra Nazionale di Santa Cecilia e l'Orchestra dell'Opera di Roma, l'Orchestra del Teatro Comunale di Bologna, l'Orchestra del Teatro San Carlo di Napoli, l'Orchestra Sinfonica della Fondazione Toscanini di Parma, l'Orchestra regionale toscana di Firenze, l'Orchestra Filarmonica del Teatro Massimo \u201cV. Bellini\u201d di Catania, l'Orchestra del Teatro alla Scala, I \u201cPomeriggi Musicali\u201d di Milano, le orchestre spagnole de La Coru\u0148a, Tenerife e Castilla y L\u00e9on, l'Orchestra del Teatro Municipal di Santiago del Cile, la Sydney Symphony Orchestra, l'Ensemble Orchestral de Paris, l'Orchestre de Bretagne e la W\u00fcrttembergische Philharmonie di Reutlingen.\nHa registrato per Naxos, Dynamic, Arthaus Musik e Bongiovanni.\nDal 2011 al 2017 ha insegnato Direzione d'orchestra presso il Conservatorio \"G. Tartini\" di Trieste. Dal 2021 \u00e8 professore ordinario di Direzione d\u2019orchestra presso il Conservatorio \u201cAlessandro Scarlatti\u201d di Palermo. "}
{"id": "3970642", "revid": "629504", "url": "https://it.wikipedia.org/wiki?curid=3970642", "title": "National Transport Safety Board", "text": ""}
{"id": "3970643", "revid": "717966", "url": "https://it.wikipedia.org/wiki?curid=3970643", "title": "Kol Nidre", "text": ""}
{"id": "3970649", "revid": "466539", "url": "https://it.wikipedia.org/wiki?curid=3970649", "title": "Serafino Carrera", "text": "Caratteristiche tecniche.\nProveniente dal Novara, giunse al Torino a soli 19 anni, dove visse l'apice della sua carriera militandovi per tre stagioni, coincidenti con il \"Triennio d'oro\" dei granata, e conquistando lo scudetto del 1927-28, sia pure con due sole presenze all'attivo. Molto spesso invece titolare nella precedente stagione, giocava nel ruolo di ala destra e, sfruttando la velocit\u00e0, raggiungeva il fondo del campo per effettuare i cross grazie ai quali gli altri attaccanti mettevano la palla in rete. Contribu\u00ec in tal modo alla conquista del primo scudetto del Torino, poi revocato, e faceva parte della squadra che disput\u00f2 il discusso match (5 giugno 1927) vinto contro la Juventus, dal quale scatur\u00ec il \"caso Allemandi\". Decisamente meno impiegato nelle due stagioni successive (2 e 17 incontri), venne quindi ceduto al Venezia in Serie B, dove milit\u00f2 per altre tre stagioni."}
{"id": "3970657", "revid": "599013", "url": "https://it.wikipedia.org/wiki?curid=3970657", "title": "Giuseppe Rossetti", "text": "Era conosciuto anche come Rossetti I per distinguerlo dal fratello Gino.\nBiografia.\nIl suo vero nome era Giuseppe Rosetti, ma per un errore dell'anagrafe del comune della Spezia fu aggiunta una \"s\" al suo cognome sia a lui che a suo fratello minore Gino. \nNel 1931 Gino, e presumibilmente anche Giuseppe, ottennero la rettifica del cognome, che torn\u00f2 a essere quello paterno; nonostante ci\u00f2, Giuseppe fu chiamato Rossetti per quasi tutta la carriera, fatta eccezione per gli anni trascorsi in Sud America, durante i quali adott\u00f2 lo pseudonimo di \"Jos\u00e9 Rosetti\".\nCarriera.\nGiocava nel ruolo di centromediano.\nNel 1924 emigr\u00f2 in Cile. per andare a giocare nell'Audax Italiano. Nel 1926 diresse per 4 partite la Nazionale cilena. Nel 1927 fu il primo allenatore straniero del Colo-Colo, di cui fu anche calciatore. Nel 1928 torn\u00f2 in Italia per giocare nel ."}
{"id": "3970660", "revid": "621682", "url": "https://it.wikipedia.org/wiki?curid=3970660", "title": "Giuseppe Rosetti", "text": ""}
{"id": "3970662", "revid": "1564499", "url": "https://it.wikipedia.org/wiki?curid=3970662", "title": "Ariano di Puglia", "text": ""}
{"id": "3970666", "revid": "102797641", "url": "https://it.wikipedia.org/wiki?curid=3970666", "title": "Cotrone", "text": ""}
{"id": "3970669", "revid": "287204", "url": "https://it.wikipedia.org/wiki?curid=3970669", "title": "Provincia di German Jordan", "text": ""}
{"id": "3970670", "revid": "716283", "url": "https://it.wikipedia.org/wiki?curid=3970670", "title": "Spezzano Grande", "text": ""}
{"id": "3970676", "revid": "1573940", "url": "https://it.wikipedia.org/wiki?curid=3970676", "title": "Arvicanthis nairobae", "text": "Il ratto dei prati dell'Africa orientale (Arvicanthis nairobae ) \u00e8 un roditore della famiglia dei Muridi diffuso nell'Africa orientale.\nDescrizione.\nRoditore di medie dimensioni, con la lunghezza della testa e del corpo tra 110 e 168\u00a0mm, la lunghezza della coda tra 90 e 128\u00a0mm.\nLa pelliccia \u00e8 ruvida. Le parti superiori sono grigio-fulve, pi\u00f9 scure sulla schiena e pi\u00f9 chiare lungo i fianchi e con dei riflessi rossicci sul fondoschiena. Le parti ventrali sono bianche. Il dorso dei piedi \u00e8 simile al colore della schiena. Le orecchie sono corte, larghe, arrotondate e ricoperte di piccoli peli grigio-fulvi. La coda \u00e8 pi\u00f9 corta della testa e del corpo, nerastra sopra, fulvo chiaro sotto e ricoperta finemente di peli. Il cariotipo \u00e8 2n=62 FN=78.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa nel Kenya centro-meridionale e nella Tanzania nord-orientale.\nVive nelle Savane fino a 2.000 metri di altitudine. \u00c8 comune negli insediamenti umani.\nStato di conservazione.\nLa IUCN Red List, considerato il vasto areale, la tolleranza al degrado del proprio habitat e la popolazione numerosa, classifica \"A.nairobae\" come specie a rischio minimo (LC)."}
{"id": "3970678", "revid": "775372", "url": "https://it.wikipedia.org/wiki?curid=3970678", "title": "Sottosegretario di Stato per gli affari politici", "text": "Il sottosegretario di Stato per gli affari politici (\"Under Secretary of State for Political Affairs\") \u00e8 un membro del Dipartimento di Stato degli Stati Uniti d'America. Si occupa di sovrintendere agli uffici incaricati delle relazioni con l'estero e quindi ha a che fare con i rapporti diplomatici internazionali degli Stati Uniti. Il sottosegretario \u00e8 coadiuvato dagli \"assistenti del segretario di Stato\", ovvero i responsabili di ciascun ufficio.\nTale figura venne istituita nel 1959 dal presidente Eisenhower.\nL'attuale sottosegretario \u00e8 David Hale."}
{"id": "3970679", "revid": "1573940", "url": "https://it.wikipedia.org/wiki?curid=3970679", "title": "Arvicanthis neumanni", "text": "Il ratto dei prati di Neumann (Arvicanthis neumanni ) \u00e8 un roditore della famiglia dei Muridi diffuso nell'Africa orientale.\nDescrizione.\nRoditore di medie dimensioni, con la lunghezza della testa e del corpo tra 106 e 204\u00a0mm, la lunghezza della coda tra 100 e 152\u00a0mm, la lunghezza del piede tra 23 e 32\u00a0mm, la lunghezza delle orecchie tra 13 e 17\u00a0mm e un peso fino a 120\u00a0g.\nLe parti superiori sono marrone scuro, cosparse di molti peli nerastri. Le parti inferiori sono pi\u00f9 chiare. Le orecchie sono rossicce. Il dorso delle zampe \u00e8 bruno-giallastro. Sono presenti degli anelli bruni intorno agli occhi. La coda \u00e8 pi\u00f9 corta della testa e del corpo, marrone scuro sopra, bruno-grigiastra sotto, ricoperta densamente di piccoli peli e con circa 20 anelli di scaglie per centimetro. Il cariotipo \u00e8 2n=62 FN=66-67 negli esemplari dell'Etiopia, mentre 2n=53-54 FN=62 in quelli della Tanzania.\nBiologia.\nComportamento.\n\u00c8 una specie terricola.\nRiproduzione.\nIn Tanzania le femmine partoriscono 4-11 o 1-9 piccoli per volta.\nDistribuzione e habitat.\nQuesta specie \u00e8 diffusa nell'Etiopia orientale, nella Somalia occidentale, nella Tanzania centrale e settentrionale e nel Kenya meridionale\nVive nelle Savane secche fino a 1.000 metri di altitudine.\nStato di conservazione.\nLa IUCN Red List, considerato il vasto areale e la popolazione numerosa, classifica \"A.neumanni\" come specie a rischio minimo (LC)."}
{"id": "3970685", "revid": "767487", "url": "https://it.wikipedia.org/wiki?curid=3970685", "title": "Cliza", "text": "Cliza \u00e8 un comune (\"municipio\" in spagnolo) della Bolivia nella provincia di Germ\u00e1n Jord\u00e1n (dipartimento di Cochabamba) con 21.735 abitanti (dato 2010).\nCantoni.\nIl comune \u00e8 suddiviso in 4 cantoni:"}
{"id": "3970686", "revid": "486946", "url": "https://it.wikipedia.org/wiki?curid=3970686", "title": "Ospedale Civile Francesco Pentimalli (Palmi)", "text": ""}
{"id": "3970688", "revid": "1543377", "url": "https://it.wikipedia.org/wiki?curid=3970688", "title": "Toko", "text": "Toko \u00e8 un comune (\"municipio\" in spagnolo) della Bolivia nella provincia di Germ\u00e1n Jord\u00e1n (dipartimento di Cochabamba) con 6.255 abitanti (dato 2010).\nCantoni.\nIl comune \u00e8 formato dall'unico cantone omonimo."}
{"id": "3970689", "revid": "15756", "url": "https://it.wikipedia.org/wiki?curid=3970689", "title": "Connor Kenway", "text": "Connor Kenway (4 aprile 1756\u2013?), nato Ratonhnhak\u00e9: ton \u00e8 il personaggio principale del videogioco \"Assassin's Creed III\".\n\u00c8 stato un assassino americano appartenente alla trib\u00f9 dei Kanien'keh\u00e1:ka. \u00c8 il nipote del pirata e Assassino Edward Kenway, e uno degli antenati di William e Desmond Miles.\nFiglio del Gran Maestro dell'Ordine dei Templari del Nord America britannico, Haytham Kenway e di Kaniehti:io, una nativa americana, venne cresciuto dalla madre nel villaggio Kanien'keh\u00e1:ka di Kanatahs\u00e9ton. Nel 1760, quando era ancora molto piccolo, il suo villaggio venne dato alle fiamme e vide morire la madre. Diversi anni dopo, guidato dalla visione di uno spirito, Ratonhnhak\u00e9: ton si un\u00ec all'Ordine degli Assassini, sotto la guida e l'addestramento del Mentore, Achille Davenport. Insieme al confratello Robert Faulkner, governava l'Aquila, il vascello degli Assassini, grazie al quale Ratonhnhak\u00e9: ton affond\u00f2 diverse navi dei Templari.\nCon l'obiettivo di vendicarsi dei responsabili della distruzione del suo villaggio e della morte della madre, Ratonhnhak\u00e9: ton dedic\u00f2 la sua vita a dare la caccia ai pi\u00f9 importanti Templari operanti nelle colonie. Partecip\u00f2 anche agli eventi della Rivoluzione Americana trovando grandi alleati come Samuel Adams e George Washington. Partecip\u00f2 ad alcuni importanti eventi che segnarono la storia del suo paese, come il Massacro di Boston, il Boston Tea Party, la Battaglia di Bunker Hill, la Battaglia di Monmouth e la Battaglia di Chesapeake. Nel corso della sua vita, entr\u00f2 in possesso di due Frutti dell'Eden: un Frammento e una Mela dell'Eden, donatagli da George Washington dopo che i due videro le conseguenze della monarchia negli Stati Uniti d'America in una realt\u00e0 alternativa.\nBiografia.\nGiovinezza.\nIncontro con Charles Lee.\nRatonhnhak\u00e9: ton nacque il 4 aprile 1756 dall'unione del Gran Maestro dei Templari nel Nord America britannico Haytham Kenway, di origine britannica, e di Kaniehti: io, una nativa americana appartenente alla trib\u00f9 dei Kanien'keh\u00e1:ka. Crebbe con la madre nel villaggio di Kanatahs\u00e9ton, dove il suo popolo lo accett\u00f2, sebbene fosse figlio di un uomo bianco e Templare, assimilando la sua cultura e le sue tradizioni senza conoscere il padre, da cui aveva ereditato l'abilit\u00e0 nota come occhio dell'aquila. La madre gli insegn\u00f2 a parlare inglese.\nIl 2 novembre 1760, al compimento del quarto anno, usc\u00ec dal villaggio insieme ai suoi amici per giocare a nascondino. Incaricato di andare alla ricerca degli amici per primo, Ratonhnhak\u00e9: ton scov\u00f2 tutti i compagni in breve tempo grazie alla sua grande abilit\u00e0 nell'individuare le tracce. Dopodich\u00e9, visto che sarebbe stato il suo migliore amico Kanen't\u00f3:kon l'incaricato di cercare gli altri giocatori, Ratonhnhak\u00e9: ton and\u00f2 a nascondersi.\nTuttavia, poco dopo essersi nascosto, il bambino venne aggredito da alcuni uomini alla ricerca di un deposito dei Precursori che sapevano essere situato nei pressi del villaggio. Si trattava dei Templari Charles Lee, Benjamin Church, William Johnson e Thomas Hickey. Lee, che era il capo, not\u00f2 che il bambino aveva \"un'aria familiare\", senza per\u00f2 capire che il giovane era il figlio del suo Gran Maestro. Lee gli strinse le mani intorno al collo e gli chiese dove si trovasse il suo villaggio. Vedendo che non rispondeva, gli disse di riferire alla sua gente che se ne sarebbero andati solo dopo aver ottenuto le risposte che cercavano. Ratonhnhak\u00e9: ton chiese all'uomo quale fosse il suo nome perch\u00e9 cos\u00ec un giorno lo avrebbe trovato. Lee, ridendo, gli rispose e si allontan\u00f2, mentre Benjamin lo colp\u00ec con il calcio del suo fucile, facendolo svenire.\nDopo essere rinvenuto, Ratonhnhak\u00e9: ton corse verso il suo villaggio, che vide dato alle fiamme. Credendo Lee ed i suoi compagni i responsabili dell'accaduto, Ratonhnhak\u00e9: ton si mise alla ricerca della madre tra le capanne in fiamme del villaggio.\nTrovata Kaniehti:io intrappolata sotto una trave, il bambino tent\u00f2 di aiutarla a liberarsi, mentre la donna cercava di convincerlo a lasciarla l\u00ec e a mettersi in salvo. Dopo aver ascoltato alcune parole di amore da parte della madre, Ratonhnhak\u00e9:ton venne trascinato via dalla capanna in fiamme da un uomo del villaggio; appena raggiunto l'esterno, la casa croll\u00f2, uccidendo Kaniehti:io.\nVisione di Giunone.\nIl villaggio venne ricostruito negli anni seguenti, e Ratonhnhak\u00e9: ton crebbe chiedendosi perch\u00e9 il suo popolo non si univa agli altri Kanien'keh\u00e1:ka per respingere l'avanzata dell'uomo bianco, avido nel cacciarli dalle terre che abitavano da sempre.\nIl 4 ottobre 1769, dopo essere tornato da una giornata di caccia insieme all'amico Kanen't\u00f3:kon, l'anziana Grande Madre del villaggio decise di incontrarlo in privato per dare delle risposte alle sue domande. La donna mostr\u00f2 al ragazzo una Sfera di Cristallo, aggiungendo che il loro popolo era stato incaricato di custodire un importante segreto legato alla loro terra. Dopo aver toccato il Frutto dell'Eden, Ratonhnhak\u00e8: ton ottenne l'accesso al Nexus, dove gli apparve Giunone.\nLa Dea gli fece assumere la forma di un'aquila e lo condusse attraverso un viaggio spirituale all'interno di un paesaggio nebbioso ricreato all'interno del Nexus. La donna gli mostr\u00f2 cosa sarebbe accaduto se avesse continuato sulla sua strada: i Templari avrebbero violato un luogo sacro noto come Grande Tempio. Con il potere che vi era nascosto, avrebbero condotto il suo popolo, nonch\u00e9 il mondo intero, alla rovina. Giunone lo incaric\u00f2 cos\u00ec di mettersi alla ricerca di un simbolo, che lo avrebbe condotto verso il suo destino.\nDopo aver ripreso conoscenza, Ratonhnhak\u00e9: ton si risvegli\u00f2 sulle sponde del fiume che bagnava il villaggio di Kanatahs\u00e9ton. Dopo aver disegnato il simbolo mostratogli da Giunone sulla sabbia, la Grande Madre lo raggiunse e, stupita, chiese al ragazzo dove lo avesse visto. Alla risposta del ragazzo, l'anziana donna cap\u00ec quello che gli spiriti gli avevano richiesto di fare. La Grande Madre disse a Ratonhnhak\u00e9: ton di dirigersi verso una tenuta che si trovava ad est del loro villaggio, dove aveva gi\u00e0 visto in precedenza lo stesso simbolo mostratogli dallo spirito. L\u00ec abitava un uomo che in passato aveva aiutato la madre di Ratonhnhak\u00e9: ton. La donna diede infine il permesso formale al ragazzo di lasciare la loro terra e di iniziare il suo viaggio.\nL'Ordine degli Assassini.\nIncontro con Achille Davenport.\nRatonhnhak\u00e9: ton viaggi\u00f2 per circa tre settimane verso est. Durante il viaggio, dovette ammettere a s\u00e9 stesso che, contrariamente a quanto pensava, lasciare il villaggio l'aveva solo riempito di dubbi. Tuttavia, era sempre convinto che fosse il suo compito quello di lottare per la sua gente, e non un suo semplice desiderio personale. Il 28 ottobre 1769, finalmente, Ratonhnhak\u00e9: ton giunse presso la tenuta di un anziano uomo che viveva in solitudine, nonch\u00e9 colui che, secondo la Grande Madre, aveva le risposte che il giovane stava cercando.\nRatonhnhak\u00e9: ton raggiungette poi la villa, dove buss\u00f2 alla porta principale. L'uomo gli apr\u00ec la porta, richiudendola per\u00f2 non appena il giovane gli disse, esitante, che avrebbe voluto essere addestrato. Non essendo disposto a cedere, Ratonhnhak\u00e8: ton si accamp\u00f2 nelle stalle della tenuta per ritentare il giorno successivo. Tuttavia, Ratonhnhak\u00e9: ton non ebbe successo: dopo averlo deriso dicendogli che voleva probabilmente \"diventare un eroe, aiutare i deboli e salvare il mondo\", il vecchio gli disse che ci\u00f2 lo avrebbe soltanto fatto morire e lo invit\u00f2 a rinunciare prima di rientrare in casa. Ostinato, Ratonhnhak\u00e9: ton si accamp\u00f2 nuovamente nelle stalle con l'intenzione di insistere sino a quando l'uomo non avesse accettato.\nQuella stessa notte, tuttavia, dei ladri entrarono nella tenuta, con lo scopo di derubarne il proprietario. Ratonhnhak\u00e8: ton riusc\u00ec a fermarli, convincendo cos\u00ec il vecchio ad ascoltarlo.\nSuccessivamente l'anziano invit\u00f2 in casa sua, Ratonhnhak\u00e8: ton, gli chiese perch\u00e9 voleva essere addestrato. Il giovane gli spieg\u00f2 che uno \"spirito\" lo aveva spinto a cercare il simbolo degli Assassini. L'uomo, di nome Achille Davenport, in passato, Mentore degli Assassini coloniali, gli rispose che gli \"spiriti\" perseguitavano gli Assassini sin dall'epoca di un uomo chiamato Ezio. Rendendosi conto che Ratonhnhak\u00e9: ton non sapeva nemmeno il significato di quel termine, Achille lo invit\u00f2 a sedersi mentre lui gli spiegava cosa fossero gli Assassini.\nAchille gli parl\u00f2 quindi dell'eterna lotta tra il suo Ordine e i Templari, che aspiravano a governare il mondo, nonch\u00e9 della crescita dei Templari in America e della caduta degli Assassini coloniali durante la guerra dei sette anni. Ratonhnhak\u00e9: ton cap\u00ec quindi che lo spirito gli aveva mostrato proprio delle immagini dello scontro tra i due Ordini, per cui inizi\u00f2 ad interessarsi all'ideologia degli Assassini.\nIn seguito, Achille condusse il giovane nel seminterrato, dove custodiva le sue armi e le sue vesti e dove si trovavano i ritratti dei principali Templari delle colonie britanniche. Riconoscendo il ritratto di Lee, Ratonhnhak\u00e9: ton chiese ad Achille cosa cercassero quegli uomini: il vecchio gli rispose che nelle colonie vedevano una nuova opportunit\u00e0 per dimostrare la validit\u00e0 dei loro ideali. Ricordandosi delle immagini mostrategli dallo spirito, il giovane cap\u00ec che tutti, anche suo padre, sarebbero dovuti morire. La determinazione di Ratonhnhak\u00e9: ton spinse Achille ad accettare di addestrarlo per vedere se sarebbe potuto diventare un vero Assassino.\nMassacro di Boston.\nAchille addestr\u00f2 Ratonhnhak\u00e9: ton durante i mesi seguenti, insegnandogli non solo ogni abilit\u00e0 che potesse aiutarlo nel compimento della sua missione, ma anche lingue, filosofia, logica e le arti affinch\u00e9 diventasse un vero e proprio Assassino. Nel marzo 1770, Ratonhnhak\u00e9: ton e Achille si recarono a Boston, per acquistare i materiali necessari a riparare la tenuta.\nGiunti a Boston il 5 marzo 1770, i due accostarono il loro carro nei pressi del municipio e si incamminarono per le strade della citt\u00e0, i cui colori e motivi affascinarono molto il giovane Ratonhnhak\u00e9: ton. Questi disse ad Achille che ad affascinarlo era soprattutto il gran numero di opportunit\u00e0, ma Achille gli rispose che erano solo per pochi. Proprio per questo decise di darmi un nuovo nome che avrebbe potuto usare tra i coloni, in modo che la sua appartenenza alla trib\u00f9 Kanien'keh\u00e1:ka non fosse immediatamente visibile. Ratonhnhak\u00e9: ton protest\u00f2, sostenendo che l'origine di una persona era la cosa pi\u00f9 importante, ma Achille gli disse che ci\u00f2 non era vero nella societ\u00e0 coloniale. Gli diede poi il nome di Connor, in memoria del figlio defunto.\nDopo aver acquistato la maggior parte degli oggetti sulla lista di Achille in un emporio, Connor torn\u00f2 dal proprio mentore. Camminando per le strade di Boston, ascolt\u00f2 molte conversazioni tra i coloni: anche se non cap\u00ec esattamente a cosa si riferivano, cap\u00ec che erano infuriati perch\u00e9 non erano rappresentati in Inghilterra. Dopo essersi ricongiunto con Achille, i due si diressero verso la Old State House. L\u00ec, i cittadini si erano riuniti per protestare contro la presenza a Boston di soldati inglesi. Fu Achille a vedere per primo ed a far notare a Connor due uomini vicino ai soldati: si trattava del padre del ragazzo, il Gran Maestro Haytham Kenway, e di un cecchino. Sospettando che i Templari volessero approfittare della situazione, Achille ordin\u00f2 a Connor di seguire il cecchino e di impedirgli di sparare.\nConnor segu\u00ec gli ordini di Achille e pedin\u00f2 l'uomo fino ad un tetto da cui voleva sparare in direzione della folla, affinch\u00e9 le giubbe rosse pensassero di essere attaccate e rispondessero al fuoco. Connor riusc\u00ec a fermare l'uomo, uccidendolo, ma Charles Lee, che si trovava su un tetto al lato opposto della strada, spar\u00f2 un colpo di pistola in aria, inducendo i soldati inglesi ad aprire il fuoco sui civili. Haytham, non sapendo che il giovane era suo figlio, lo indic\u00f2 ad un soldato attribuendogli la responsabilit\u00e0 del primo sparo.\nConnor riusc\u00ec a scappare e a nascondersi. Poco dopo incontr\u00f2 Samuel Adams, un vecchio amico di Achille a cui questi aveva chiesto di aiutare Connor. Samuel spieg\u00f2 a Connor che doveva ridurre la sua notoriet\u00e0, e per questo gli fece strappare diversi manifesti. In seguito, gli mostr\u00f2 altri modi per tornare in incognito: corrompere banditori e stamperie. Samuel accompagn\u00f2 poi il giovane ad un portuale in modo che potesse tornare alla tenuta. Prima di partire, Connor promise a Samuel che un giorno avrebbe ricambiato il favore.\nFine dell'addestramento.\nConnor giunse alla tenuta il 18 marzo 1770. Dopo essere tornato a casa, il giovane accus\u00f2 Achille di averlo abbandonato a Boston, ma il mentore gli rispose che l'esperienza era senza dubbio pi\u00f9 preziosa che un lungo addestramento. La domanda seguente di Connor fu chiedere cosa fosse accaduto al padre: Achille gli rispose che era scomparso. Connor, impulsivamente, disse che dovevano fermarli subito. Il mentore lo calm\u00f2, ricordandogli che era ancora un ragazzo e che non era ancora pronto ad affrontarli. Riteneva tuttavia che i progressi di Connor fossero soddisfacenti e per questo gli don\u00f2 due Lame Celate.\nSubito dopo, Connor e Achille vennero interrotti da un uomo che stava bussando alla finestra dell'abitazione alla ricerca di aiuto. Connor lo segu\u00ec fino al ponte che collegava le due sponde del fiume che scorreva nella tenuta, dove era precipitato un altro uomo, aggrappato ad un tronco. Il giovane riusc\u00ec a salvare l'uomo e a riportarlo a riva.\nI due uomini si presentarono come Godfrey e Terry, taglialegna alla ricerca di un luogo per costruire un mulino. Poich\u00e9 lui e Achille avevano bisogno di molto legname per riparare la tenuta, Connor invit\u00f2 i due a stabilirsi definitivamente nella tenuta. Riconoscenti, i due taglialegna costruirono il loro mulino, e una casa in cui trasferirsi con le loro famiglie. In seguito, Connor salv\u00f2 anche il falegname Lance O'Donnell, cacciato da Boston dai lealisti.\nPoco dopo, Achille chiese a Connor di incontrarlo alla capanna situata sulla spiaggia della tenuta, per mostrargli una \"risorsa\". Giunto sul luogo, Connor fece conoscenza con Robert Faulkner, il capitano dell'Aquila, ossia la nave in rovina arenata nella baia della tenuta, in passato ammiraglia della flotta degli Assassini. Dopo aver presentato i due, Achille torn\u00f2 alla tenuta, lasciando che Connor e Robert si mettessero d'accordo sul da farsi. Per cominciare la riparazione della nave, Robert chiese a Connor di procurargli del legname di una certa qualit\u00e0. Quindi Connor torn\u00f2 alla tenuta, e con l'assistenza di Achille, commission\u00f2 ai due taglialegna Godfrey e Terry una grossa spedizione di legno di quercia, che serv\u00ec alle riparazione della tenuta e dell'Aquila.\nSei mesi dopo, nel settembre 1773, Connor si imbarc\u00f2 sull'Aquila: Robert intendeva recarsi a Martha's Vineyard per equipaggiare la nave con i primi cannoni. Durante il viaggio, il vecchio capitano della nave propose a Connor di prendere il timone e il giovane si dimostr\u00f2 sorprendentemente capace di arrivare sino a destinazione senza alcun problema. Nella taverna dove si trovavano David e Richard Clutterbuck, a cui Faulkner voleva proporre di tornare a navigare con lui, Connor not\u00f2 Benjamin Church, che stava parlando con un altro uomo. Incurante delle possibili conseguenze, Connor gli si avvicin\u00f2 per chiedergli dove fosse Lee. Vennero tuttavia interrotti dalla proprietaria del locale, Amanda Bailey, che, nel suo locale, non voleva risse.\nDopo essere usciti dalla taverna, Connor spieg\u00f2 a Faulkner che si era avvicinato all'uomo perch\u00e9 si trattava di un Templare e lui, sorpreso, gli disse che l'altro uomo era invece Nicholas Biddle. Poco dopo, l'Aquila test\u00f2 i nuovi cannoni su delle fregate naufragate. Ci\u00f2 attir\u00f2 l'attenzione di altre navi della marine inglese che attaccarono la nave degli Assassini. Malgrado la scarsa esperienza di Connor come capitano, l'Aquila risult\u00f2 vincitrice dello scontro.\nL'Aquila fece ritorno alla tenuta il 27 settembre 1773. Achille rimprover\u00f2 Connor per essere andato via per settimane senza nemmeno salutare. Subito dopo, tuttavia, Achille chiese a Connor di seguirlo nel seminterrato, dove gli fece indossare gli abiti da Assassino. Achille disse che in passato esisteva una cerimonia particolare per l'iniziazione nell'Ordine, ma visto che n\u00e9 lui n\u00e9 Connor tenevano molto alle formalit\u00e0, si limit\u00f2 ad accoglierlo verbalmente nella Confraternita.\nAssalto a Fort Phoenix.\nNei seguenti mesi del 1773 Connor, ormai diventato capitano dell'Aquila e affiancato dal confratello Robert Faulkner, utilizz\u00f2 la nave per proteggere le coste orientali delle colonie nei dintorni di Martha's Vineyard affondando molte navi corsare, tra cui la Saint James, e salvando la Henderson. Inoltre, affond\u00f2 la Dartmoor e i suoi segreti. Si rec\u00f2 anche nei Caraibi per affondare la Windermere e la Leviathan, due fregate che trasportavano rispettivamente un importante carico e un emissario Templare.\nSu richiesta di Amanda Bailey, Connor esegu\u00ec inoltre diverse indagini intorno a Martha's Vineyard, scoprendo infine che i Templari aveva restaurato Fort Phoenix per utilizzarlo come base per delle navi britanniche che compivano delle scorrerie a danno dei mercantili. Connor distrusse nuovamente il forte grazie ai cannoni della sua nave, e ordin\u00f2 poi di tornare alla tenuta non comprendendo a quale scopo i Templari avessero minacciato gli abitanti di Martha's Vineyard.\nAlla tenuta Connor fece la conoscenza di Gamba di legno, un vecchio marinaio in possesso di alcune lettere in cui il corsaro William Kidd accennava al suo pi\u00f9 grande tesoro. Quindi, dopo aver raccolto alcuni gingilli, l'Assassino convinse Gamba di legno a scambiarli con la prima delle quattro lettere. Lo scritto lo condusse a Fort Wolcott, luogo di prigionia di Lucky Lem, un ufficiale d'artiglieria di Kidd. Dopo essersi infiltrato nel forte, nuovamente stato occupato dagli inglesi, Connor recuper\u00f2 il frammento di mappa e fugg\u00ec dal forte mentre veniva bombardato dall'Aquila per fornirgli un diversivo.\nCaccia ai Templari.\nBoston Tea Party.\nOrmai un assassino, Connor si dedic\u00f2 alla ricerca di informazioni sui Templari per poterli efficacemente contrastare, in quanto non aveva idea di come volessero prendere il controllo delle colonie britanniche, ormai politicamente instabili: i coloni erano infatti pronti alla rivolta.\nNel frattempo, tuttavia, Connor continu\u00f2 ad addestrarsi per prepararsi all'inevitabile scontro. Il 12 ottobre 1773, Achille mostr\u00f2 al giovane il dardo da corda, ideato da un'Assassina di nome Shao Jun. I due vennero tuttavia interrotti dall'arrivo di Kanen't\u00f3:kon, venuto ad annunciare al suo amico che William Johnson era intenzionato a comprare la terra su cui sorgeva il loro villaggio. Profondamente colpito dalla notizia, Connor decise di cominciare la sua guerra con i Templari fermando Johnson. Dopo aver piantato un'ascia da guerra in una colonna per simboleggiare l'inizio della guerra, Connor si diresse verso Boston, dove si trovava il Templare, dopo aver ricevuto da Achille il consiglio di cercare Samuel Adams per farsi aiutare. L'anziano Mentore gli disse inoltre di non dimenticare che i Templari erano uomini potenti.\nMentre si stava dirigendo a sud, tuttavia, Connor incontr\u00f2 una giovane donna ferita, Myriam. Dopo aver lasciato Myriam alle cure di Achille, Connor si mise sulle tracce dei cacciatori che avevano ferito la donna, eliminandoli silenziosamente grazie al dardo da corda. Dopo aver spaventato l'ultimo intimandogli di fuggire, Connor torn\u00f2 alla tenuta e offr\u00ec a Myriam di stabilirsi alla tenuta e di scambiare con gli altri abitanti ci\u00f2 che non le serviva. La donna accett\u00f2 e costru\u00ec il suo nuovo capanno a nord della tenuta.\nConnor giunse a Boston il 6 novembre 1773 e incontr\u00f2 Sam Adams al porto. L'Assassino gli rivel\u00f2 che stava cercando Johnson e Samuel, per cui gli propose di seguirlo ad una riunione con uomini che avrebbero potuto aiutarlo. Durante il tragitto, l'Assassino si rese nuovamente conto di quanto gli inglesi, e in particolar modo gli esattori, opprimessero la popolazione locale. Quando vide un uomo attaccato da alcune giubbe rosse e un esattore, Connor non esit\u00f2 ad aiutarlo. Dopo la lottato al suo fianco, Connor raggiunse Samuel nella taverna di William Molineux, il cui chef era Stephane Chapheau, l'uomo che Connor aveva salvato poco prima.\nParlando con gli altri uomini, Connor apprese che Johnson stava facendo una fortuna contrabbandando t\u00e8, favorito dalle alte tasse. Convinto del fatto che il ricavato della vendita del t\u00e8 sarebbe stato usato dal Templare per acquistare le terre dei nativi, Connor si un\u00ec ai Sons of Liberty per fermare il contrabbando. Connor esplor\u00f2 i moli ed distrusse le pile di merce di contrabbando, eliminando inoltre gli uomini di Johnson. Nei giorni seguenti Connor, su suggerimento di Chapheau, ferm\u00f2 le consegne gi\u00e0 in atto e uccise molti esattori che ricorrevano alla forza. Ci\u00f2 contribu\u00ec inoltre a ridurre il controllo dei Templari sul distretto centrale della citt\u00e0. Mentre faceva ci\u00f2, tuttavia, Connor fece attenzione a mantenere bassa la propria notoriet\u00e0 affinch\u00e9 i Templari non venissero a conoscenza della sua esistenza.\nIl 3 dicembre 1773, quanto torn\u00f2 alla taverna di Molineux per incontrare Adams, Connor vi trov\u00f2 solo un infuriato Stephane Chapheau, derubato poco prima e deciso a vendicarsi. Connor segu\u00ec e protesse discretamente l'uomo mentre questi incitava la folla alla rivolta e provocava le giubbe rosse che incontrava. Connor riusc\u00ec poi a calmare l'uomo, facendogli uccidere uno dei veri responsabili: un esattore al servizio di William Johnson. Poco dopo, i due si incontrarono su un tetto e Stephane accett\u00f2 di unirsi all'Ordine.\nIl 16 dicembre 1773, Connor incontr\u00f2 William Molineux e Stephane Chapheau all'esterno della Old South Meeting House, dove si erano radunati gli abitanti di Boston per discutere delle tasse imposte sul t\u00e8 dai britannici. Adams lasci\u00f2 la riunione dopo aver dato un segnale agli altri Sons of Liberty con la frase \"Questa riunione non pu\u00f2 pi\u00f9 fare niente per salvare il paese\". Dopo aver spiegato a Connor che intendevano gettare in mare il t\u00e8 a bordo delle navi, cosa che avrebbe privato Johnson della sua fonte di guadagno, il gruppo si diresse verso il porto.\nDopo aver ucciso le guardie presenti, Connor si riun\u00ec ai suoi alleati che stavano salendo a bordo delle tre navi cariche di t\u00e8: la Beaver, la Eleanor e la Dartmouth. Connor, oltre ad aiutare a gettare le casse in mare, protesse gli altri dall'attacco delle giubbe rosse. I Sons of Liberty lasciarono che fosse Connor a lanciare l'ultima cassa di t\u00e8 in acqua: l'Assassino lo fece sotto gli occhi impotenti di Johnson, Pitcairn e Lee. Tale evento fu ricordato come Boston Tea Party.\nConnor decise di non uccidere Johnson, ritenendo di avergli impedito di ottenere i fondi necessari a comprare le terre dei nativi, e fece ritorno alla tenuta. Achille era convinto che il Tea Party non avrebbe fermato i Templari e disse che solo il tempo avrebbe dimostrato se Connor aveva ragione.\nSei mesi dopo, Kanen't\u00f3:kon torn\u00f2 alla tenuta per informare gli Assassini che Johnson si era presentato con il denaro necessario all'acquisto e che sono l'intervento di Connor avrebbe potuto fermarlo. Achille fece notare che, come gli aveva gi\u00e0 detto, i Templari avevano molte risorse e Connor decise quindi di uccidere Johnson.\nConnor raggiunse Kanen't\u00f3:kon nella frontiera l'11 luglio 1774. Dopo aver saputo che il suo bersaglio si trovava a Johnson Hall, Connor vi si diresse da solo, riuscendo ad avvicinarsi abbastanza da osservare la riunione tra Johnson e gli anziani rappresentanti della confederazione irochese. Quando gli venne detto che desideravano solo che gli inglesi non fossero presenti nelle loro terre, Johnson li minacci\u00f2 con le armi. Connor uccise il Templare prima che gli indiani venissero attaccati. Con le sue ultime parole, Johnson si giustific\u00f2 dicendo che se i Templari avessero posseduto le terre avrebbero impedito le inevitabili lotte tra i coloni e i nativi.\nScoppio della guerra.\nSul cadavere di Johnson, Connor trov\u00f2 una lettera indirizzata a John Pitcairn contenente ordini per annientare e distruggere armi e risorse dei patrioti. Convinto che i Templari sostenessero gli inglesi e che quindi fosse doppiamente importante assicurarsi che i coloni non venissero sconfitti, Connor decise di uccidere Pitcairn, che divenne quindi il suo nuovo bersaglio.\nNel 1774, Connor si rec\u00f2 sull'isola di \"Dead Chest\", dove rinvenne il secondo frammento della mappa del tesoro di Kidd. Inoltre recuper\u00f2 la leggendaria spada del capitano dalle rovine maya di Cerros.\nNell'aprile del 1775, Connor ricevette una lettera di Paul Revere, che richiedeva il suo aiuto nel fronteggiare gli inglesi. Anche se inizialmente intendeva rifiutare, non ritenendo di dover aiutare i Sons of Liberty, Connor cambi\u00f2 idea quando seppe che Pitcairn era coinvolto e si rec\u00f2 a Boston, giungendovi il 18 aprile 1775. A casa di Revere, oltre a Revere stesso, incontr\u00f2 William Dawes e Robert Newman. Revere gli spieg\u00f2 che gli inglesi, guidati da Pitcairn, intendevano marciare su Lexington, dove si trovavano, Sam Adams e John Hancock, e poi su Concord per distruggere le armi dei patrioti. Malgrado fosse interessato solo ad uccidere il Templare, Connor dovette accettare il fatto che non poteva raggiungerlo da solo e accett\u00f2 di recarsi, insieme a Revere, ad allertare i ribelli.\nConnor cavalc\u00f2 per l'intera notte con Revere nella frontiera, aiutandolo ad avvisare i miliziani ribelli dell'imminente arrivo del nemico. I due giunsero infine a Concord. Dopo aver allertato Adams e Hancock, i due si divisero: Revere e Dawes avrebbero proseguito verso Concord, mentre Connor avrebbe aiutato John Parker a respingere l'attacco inglese.\nIl giorno dopo le truppe di Pitcairn a Lexington costrinsero rapidamente le truppe di Parker alla ritirata. Mentre iniziava la prima battaglia, Parker consegn\u00f2 una lettera a Connor ordinandogli di recapitarla a James Barrett, a capo della milizia di Concord.\nL'Assassino cavalc\u00f2 fino a Concord, dove scopr\u00ec che Revere era stato catturato. Dopo aver convinto Barret ad affidargli la difesa della cittadina, Connor comand\u00f2 i miliziani che proteggevano il North Bridge. L'Assassino riusc\u00ec a respingere l'attacco, ma non a uccidere Pitcairn, che ordin\u00f2 alle sue truppe di ritirarsi a Boston.\nIl 15 giugno 1775 seguente, Connor partecip\u00f2 con Adams al Congresso continentale. Mentre assisteva alla nomina di George Washington al rango di comandante in capo del neonato Esercito Continentale, sent\u00ec Charles Lee mettere in dubbio la nomina di Washington, venendo fermato da Samuel mentre stava per avventarsi su di lui. Dopo essere stato presentato al comandante in capo, Connor apprese da Adams che Pitcairn si trovava a Boston e che l'unico momento in cui l'Assassino avrebbe potuto colpire sarebbe stato l'assedio della citt\u00e0 da parte dei patrioti.\nDue giorni dopo, l'Assassino raggiunse a Breed's Hill il generale Israel Putnam. Da questi apprese che Pitcairn non si sarebbe recato sul campo di battaglia se non fosse stato strettamente necessario. Connor decise quindi di far cessare il bombardamento della navi inglesi all'ancora al largo di Charlestown facendo esplodere le loro riserve di polvere da sparo, riuscendovi con grande stupore di Putnam.\nDopo essere tornato all'accampamento patriota, Connor apprese che il Templare si era accampato a Moulton Hill. Dopo aver attraversato il campo di battaglia senza venire ferito, Connor raggiunse l'accampamento del maggiore inglese e assassin\u00f2 in volo il suo bersaglio. Morendo, Pitcairn sostenne che non voleva uccidere Adams e Hancock quando aveva attaccato Lexington, ma solo parlare con loro per evitare la guerra che riteneva inutile e che cercava di far cessare. Quando Connor gli fece notare che i Templari agivano come dei burattinai, Pitcairn replic\u00f2 che era impossibile che nessuno controllasse gli eventi. Dal suo cadavere Connor sottrasse una lettera che accennava ad un complotto dei Templari per uccidere Washington. Dopo averne informato Putnam, che stava ordinando la ritirata per evitare altre perdite dopo aver dimostrato che l'esercito continentale poteva reggere il confronto con quello inglese, Connor fece ritorno alla tenuta.\nPrigionia di Bridwell.\nPensando che i Templari volessero uccidere Washington per fermare la rivoluzione, e convinto che l'uomo fosse l'unico in grado di tenere uniti i coloni, Connor decise di salvarlo. Per aiutarlo, Achille chiese a Benjamin Tallmadge, figlio di un Assassino che serviva la rivoluzione come spia, di recarsi alla tenuta. L'uomo gli rivel\u00f2 che il suo prossimo bersaglio era Thomas Hickey, che in quel momento si trovava a New York.\nNel giugno 1776, Connor raggiunse Tallmadge a New York. L\u00ec, l'uomo gli spieg\u00f2 che Hickey gestiva un giro di falsari in citt\u00e0 e gli espose il suo semplice piano: avrebbero dovuto farlo arrestare con l'accusa di contraffazione in modo che non potesse uccidere Washington. Dopo essere giunti al mercato, i due videro un mercante smascherare un falsario. Connor lo pedin\u00f2 sino al loro covo.\nConnor fece bruscamente irruzione nella bottega utilizzata, mettendo in fuga il suo bersaglio. Riusc\u00ec ad atterrarlo, ma, prima di poterlo uccidere, le guardie arrestarono entrambi, scambiando Connor per un falsario. Quando l'Assassino prov\u00f2 a protestare, una guardia lo colp\u00ec, facendolo svenire.\nConnor rinvenne in una cella nella prigione di Bridewell. Hickey venne spostato in una cella migliore grazie all'intervento di Lee, ma non scarcerato in quanto accusato da Tallmadge di complottare contro George Washington. Connor cerc\u00f2 poi di fuggire: avendo sentito parlare di Mason Weems, che si diceva intendesse evadere, Connor decise di cercarlo.\nNell'ora d'aria del mattino successivo, Connor parl\u00f2 con Weems, ottenendo la sua fiducia solo dopo avergli spiegato i rischi che correva George Washington. Questi gli espose il suo piano: dopo essersi fatto mettere nella \"fossa\", avrebbe dovuto rubare la chiave della cella al guardiano e sostituirla con una falsa, in modo che non se rendesse conto. Per essere \"gettato nella fossa\", tuttavia, avrebbe dovuto scatenare una rissa.\nConnor segu\u00ec la prima parte del piano di Weems, che riusc\u00ec, fuggendo poi dalla sua cella. In seguito, dopo aver ringraziato Weems, raggiunse la cella del suo bersaglio: l\u00ec, tuttavia, trov\u00f2 solo il cadavere di una guardia e venne sorpreso da Hickey e Lee. I due Templari, avendolo riconosciuto come Assassino, gli spiegarono il loro piano: sarebbe stato accusato ufficialmente da Lee di aver tentato di uccidere George Washington e condannato a morte.\nConnor fu fatto uscire dalla prigione per l'esecuzione. L'influenza dei Templari aveva infatti permesso di evitare un processo. L'Assassino venne poi scortato sul patibolo da Hickey in persona, che gli fece sapere ironicamente che anche George Washington sarebbe stato presente. Tra i presenti, Connor not\u00f2 Achille e gli adepti da lui reclutati, comprendendo che erano l\u00ec per salvarlo. La sentenza venne pronunciata da Lee, che lo accus\u00f2 di aver cospirato l'omicidio del comandante in capo.\nMentre Connor stava per morire, la corda venne improvvisamente recisa, facendo cadere Connor al di sotto del patibolo. Achille consegn\u00f2 a Connor il suo tomahawk e il giovane rincorse Hickey, uccidendolo prima che potesse nuocere a Washington. Con le sue ultime parole il Templare, al posto delle risposte cercate da Connor, ammise di essersi unito all'Ordine solo per i vantaggi che ne derivavano. Connor venne poi salvato dall'intervento di Putnam e Tallmadge, che fermarono le guardie in procinto di attaccare l'Assassino.\nSapendo che la morte di Hickey non avrebbe definitivamente fermato il complotto contro George Washington, Connor si diresse con Achille a Philadelphia. L\u00ec, il 16 giugno 1776, Connor assistette alla firma della dichiarazione di indipendenza, ma non pot\u00e9 parlare con il comandante in capo, impegnato in azioni militari. Seguendo il consiglio di Achille, Connor non rivel\u00f2 pubblicamente l'esistenza dei Templari ai patrioti.\nL'Ammiraglio Templare.\nNel 1776, Connor e Faulkner vennero contattati da Amanda Bailey, che richiese il loro aiuto. Dopo aver raggiunto l'Aquila, la donna spieg\u00f2 loro che Nicholas Biddle, dopo aver ottenuto dai patrioti la USS Randolph, da diverso tempo attaccava senza motivo le coste di Nantucket.\nLa discussione tra i tre venne interrotta dal rumore di alcuni colpi di cannone all'orizzonte. Allarmato, l'Assassino sal\u00ec sull'albero di maestra, vedendo, tramite il suo cannocchiale, che Biddle e tre fregate inglesi stavano attaccando un mercantile. Si rec\u00f2 velocemente sul luogo dello scontro, salvando il mercantile e mettendo il Templare in fuga. L'evento port\u00f2 Connor a comprendere che Biddle mirava probabilmente ad ottenere l'incarico di ammiraglio della marina coloniale spargendo il terrore tra i corsari inglesi.\nNello stesso anno, Connor apprese che la Belladonna, una nave francese che stava trasportando un carico di approvvigionamenti per i patrioti, era stata abbandonata lungo la rotta dalla Randolph. Dopo aver raggiunto i Caraibi, l'Assassino protesse la Belladonna da una flotta di navi britanniche. Non riusc\u00ec tuttavia ad evitare che venisse disalberata.\nIn cerca di risposte, Connor abbord\u00f2 il galeone della flotta e ne uccise il capitano. Quest'ultimo, morendo, gli rivel\u00f2 di essere un Templare e che la flotta era giunta l\u00ec guidata da Biddle. Poco dopo, infatti, Connor vide la Randolph in lontananza, ma scelse di non inseguirla per proteggere la Belladonna.\nIl tesoro di Kidd.\nNel 1776 Connor affond\u00f2 le navi corsare Prospector e Somerset. Rese inoltre definitivamente sicura la zona intorno a Martha's Vineyard e protesse la Independence da un attacco della Royal Navy.\nNello stesso anno, ottenne dal vecchio Gamba di legno le ultime due lettere riguardanti il leggendario tesoro di William Kidd. La prima di queste lo condusse al Passaggio a Nord-Ovest dove recuper\u00f2 un frammento di mappa nel relitto della Octavius. L'ultima, invece, lo port\u00f2 nel castello giamaicano di Edinburgh, vecchia residenza di Lewis Hutchinson, medico di bordo del defunto pirata scozzese.\nL'anno successivo, Connor e Faulkner studiarono i frammenti della mappa tentando di ricomporla, scoprendo infine che Kidd aveva sepolto il suo tesoro nell'isola di Oak, al largo delle coste canadesi. Sull'isola l'Assassino risolse gli enigmi del capitano e trov\u00f2 l'entrata della grotta dove era nascosto il tesoro. Dopo essersi aperto un varco con alcuni barili di polvere da sparo, Connor ne esplor\u00f2 l'interno: prima del crollo della grotta riusc\u00ec solo a recuperare un artefatto capace di creare un campo magnetico attorno all'utilizzatore, che Connor us\u00f2 per deviare i proiettili durante i combattimenti.\nSempre nel 1777, Connor affond\u00f2 la temuta flotta dei Sea Wolves, la Greyhound e la Orpheus\nIncontro con Aveline de Grandpr\u00e9.\nNell'inverno del 1777, Connor apprese da Achille che Aveline de Grandpr\u00e9, un'Assassina di New Orleans, aveva bisogno del suo aiuto. Dopo averla incontrata nella frontiera, nello Stato di New York, apprese che la donna che cercava un lealista e Templare, George Davidson, ufficiale del reggimento etiope lealista.\nInterrogando un soldato, i due Assassini scoprirono che Davidson si trovava in un forte vicino con un piccolo contingente. Dopo aver raggiunto il forte, Connor attacc\u00f2 le guardie presenti per permettere ad Aveline di infiltrarvisi non vista.\nPer dare ad Aveline l'occasione di uccidere Davidson, Connor cre\u00f2 un diversivo facendo esplodere le riserve di polvere da sparo dei soldati. Una volta completata la missione, Aveline gli chiese se lui avesse mai avuto dei dubbi riguardo ai metodi della Confraternita; l'uomo le rispose che si fidava di s\u00e9 stesso.\nCollaborazione con Haytham.\nCaccia a Church.\nSempre nell'inverno del 1777 Connor, contrariamente a quanto voluto da Achille, decise di rivelare a George Washington l'esistenza degli Assassini e dei Templari e dei complotti che miravano ad ucciderlo. Quindi dopo una violenta lite con il suo Mentore, Connor lasci\u00f2 la tenuta, giungendo nei primi giorni del 1778 a Valley Forge, dove si era accampato l'esercito continentale. Parlando con Washington, a cui tuttavia non rivel\u00f2 l'esistenza degli Assassini e dei Templari, scopr\u00ec che Benjamin Church, appena scarcerato dopo essere stato accusato di tradimento, aveva rubato i rifornimenti per i patrioti. Interessato a trovare Church, Connor si diresse, come consigliatogli, verso sud dove erano stati segnalati dei problemi.\nConnor decise quindi di ispezionare una chiesa abbandonata dove erano stati depositati i rifornimenti rubati. Dopo essere entrato nell'edificio, per\u00f2, Connor venne atterrato da suo padre, Haytham Kenway. L'Assassino accus\u00f2 il padre di cospirare con Church, ma Haytham gli spieg\u00f2 che non sosteneva la Gran Bretagna e che intendeva punire Church: l'uomo aveva infatti tradito anche il suo Ordine per aiutare gli inglesi. Dopo aver spiegato al figlio a cosa fossero finalizzate le azioni dei Templari che Connor aveva assassinato, Haytham gli propose una tregua per trovare Church, sperando inoltre di convincere il figlio ad appoggiare le sue azioni.\nAnalizzando le tracce lasciate dagli uomini di Church, Connor riusc\u00ec a trovare uno dei mercenari al servizio del chirurgo e, dopo averlo fermato, lo interrog\u00f2. Dopo che l'uomo ebbe rivelato che gli altri si erano accampati a nord, Haytham gli spar\u00f2, sorprendendo suo figlio. Dopo avergli ordinato di seguire i mercenari sino al loro accampamento, il Gran Maestro si separ\u00f2 dal figlio. Connor in seguito raggiunse il campo e scopr\u00ec che Church si trovava a New York. Quando suo padre venne catturato, l'Assassino intervenne in suo aiuto e i due combatterono fianco a fianco sino a quando, per metterlo alla prova, Haytham lasci\u00f2 il figlio il compito di uccidere i mercenari rimasti, dicengli di raggiungerlo a New York.\nConnor raggiunse il padre a New York il 26 gennaio 1778. Mentre si dirigevano lungo i tetti al nascondiglio di Church, un birrificio abbandonato, l'Assassino chiese a Haytham a cosa mirassero davvero i Templari. Ci\u00f2 caus\u00f2 una discussione durante la quale i due si confrontarono sul tema della libert\u00e0. Haytham era convinto che la libert\u00e0 cercata dagli Assassini conducesse al caos, mentre i Templari puntavano alla pace. Il Templare era inoltre convinto che la rivoluzione fosse stata opera di persone privilegiate che erano poi riuscite a convincere il popolo. A differenza di Connor, inoltre, Haytham riteneva che George Washington non fosse stato scelto dal popolo e che Lee comprendesse meglio i bisogni della futura nazione. Senza aver convinto l'altro delle proprie idee, i due si diressero al nascondiglio del loro bersaglio.\nRendendosi conto che le sue vesti, a differenza di quelle del padre, erano troppo strane per passare inosservate ai mercenari di Church, Connor ne uccise uno e gli prese l'uniforme. Penetrati nell'edificio, i due parlarono casualmente di Kaniehti: io. L'Assassino accus\u00f2 il padre di essere responsabile della sua morte avendo ordinato l'attacco al suo villaggio, e quando Haytham, sorpreso, gli disse di aver ordinato, anni prima, di non cercare pi\u00f9 un \"sito dei Precursori\", Connor lo interruppe dirigendosi verso la stanza in cui si aspettavano di trovare il loro bersaglio.\nTuttavia, i due scoprirono che Church era salpato portando con s\u00e9 i rifornimenti dei patrioti. Ad attenderli si trovava un impostore che li attacc\u00f2 con la complicit\u00e0 di diversi mercenari. Grazie alla loro abilit\u00e0 da combattenti, i due riuscirono ad eliminare tutti gli attaccanti. Interrogando l'impostore, padre e figlio appresero che Church era diretto in Martinica a bordo di una corvetta, la Welcome. Haytham uccise poi l'uomo, giustificandosi dicendo che solo Connor aveva promesso di non ucciderlo.\nIn seguito i due fuggirono dall'edificio, in fiamme dopo l'esplosione di alcuni barili di polvere da sparo, e si imbarcarono sull'Aquila per raggiungere Church.\nNel marzo 1778, Connor ed Haytham raggiunsero finalmente la Martinica, scoprendo che Church aveva ormeggiato la Welcome nei pressi di un'isola, abbandonandola. Mentre esaminavano la nave, l'Aquila venne attaccata da una goletta della flotta che proteggeva Church.\nQuindi, seguendo la piccola imbarcazione, Connor riusc\u00ec a trovare il vascello su cui era imbarcato Church. L'Assassino riusc\u00ec a distruggere la flotta che lo proteggeva, disalberando poi l'imbarcazione di Church in quanto desiderava recuperare i rifornimenti. Tuttavia, mentre si accingeva ad abbordarla, Haytham prese il timone e speron\u00f2 violentemente la nave nemica, per poi salirvi a bordo alla ricerca del traditore.\nFatto altrettanto, Connor elimin\u00f2 gli ufficiali a bordo della nave, per poi raggiungere suo padre nella stiva. L\u00ec, Haytham aveva atterrato Church e lo stava picchiando per vendicarsi. Dopo aver interrotto il padre, Connor uccise Church.\nNelle sue ultime parole, Church rivel\u00f2 di aver scaricato su un'isola i rifornimenti, giustificandosi affermando che i patrioti utilizzavano merci britanniche. Quando Connor ribatt\u00e9 che erano solo scuse, Church sostenne che i patrioti avevano tradito la Corona inglese e che il giudizio sulle azioni di qualcuno era una questione di prospettiva, cosa che secondo lui l'Assassino non capiva. Dopo la morte di Church, Connor recuper\u00f2 i rifornimenti rubati.\nScontro con Biddle.\nNel marzo 1778 Connor, sulle tracce di Nicholas Biddle, localizz\u00f2 la Randolph nei Caraibi.\nL'imbarcazione fugg\u00ec inizialmente dallo scontro, inseguita dall'Aquila, la cui strategia consisteva nel condurla verso un'imboscata: gli Assassini furono attaccati da due vascelli. Dopo averli affondati, Connor disalber\u00f2 ed abbord\u00f2 la Randolph.\nConfrontandosi direttamente con il Templare, Connor si scontr\u00f2 inizialmente con lui sul ponte della nave. Lo scoppio di un barile di polvere da sparo fece cadere i due nella stiva della nave, dove Connor sconfisse definitivamente Biddle. Il Templare sostenne di aver attaccato le coste delle colonie per eliminare i dissidenti e rafforzare il potere dei patrioti, aggiungendo di essere diventato ammiraglio non per interesse personale, ma perch\u00e9 era l'unico che poteva davvero sviluppare la marina coloniale. Mentre l'Assassino si apprestava a finirlo, Biddle chiese di poter affondare con la sua nave. Connor scelse di esaudire il suo desiderio e fece esplodere il vascello.\nLa British Army.\nConnor torn\u00f2 poi alla tenuta. Provava sentimenti contrastanti per il padre: malgrado entrambi cercassero l'indipendenza, Haytham sosteneva Lee, l'uomo che Connor riteneva responsabile dell'attacco al suo villaggio. Connor sperava che i due Ordini potessero collaborare per raggiungere degli obiettivi comuni, e ignor\u00f2 i velati avvertimenti di Achille. L'Assassino si rec\u00f2 a New York per tentare di convincere Haytham ad stipulare un'alleanza pi\u00f9 forte.\nIl 16 giugno 1778, Connor incontr\u00f2 suo padre. A causa delle azioni di Connor, l'influenza Templare era ormai ridotta, ed Haytham non era al corrente dei piani dei comandanti inglesi. I due decisero quindi di spiare un incontro nei pressi delle rovine della Trinity Church. Dopo aver spiato l'incontro, Haytham si rese conto del fatto che ascoltando le conversazioni non avrebbero appreso informazioni utili, per cui decise di costringere gli ufficiali a rivelargli le informazioni che cercava. Il Templare si lanci\u00f2 dalla sua posizione eseguendo un doppio assassinio in volo, venendo poi raggiunto dal figlio. Haytham e Connor uccisero tutti i soldati e catturarono i tre comandanti. Uno di loro riusc\u00ec a fuggire, ma venne inseguito e ricatturato da Connor, mentre Haytham portava i prigionieri a Fort George, il suo quartier generale.\nHaytham, che aveva gi\u00e0 interrogato ed ucciso i due comandanti, interrog\u00f2 poi l'uomo. Il militare confess\u00f2 che i lealisti intendevano spostare le truppe di Filadelfia a New York, considerata la chiave per vincere la Rivoluzione. Con stupore di Connor, Haytham uccise anche l'ultimo uomo, ritenendolo ormai inutile. I due si accordarono poi per incontrarsi a Valley Forge.\nFine della collaborazione.\nIl giorno seguente, Connor e Haytham si ricongiunsero a Valley Forge per comunicare a George Washington le informazioni ottenute. Haytham prov\u00f2 a convincere il figlio a rivelare le informazioni a Lee; ma Connor rifiut\u00f2 sostenendo che combatteva per un ideale. Quando Haytham prov\u00f2 nuovamente a convincerlo della superiorit\u00e0 degli ideali Templari, Connor gli rinfacci\u00f2 di non avergli mostrato nulla che provasse concretamente tale superiorit\u00e0.\nDopo aver raggiunto Washington, Connor spieg\u00f2 al comandante le intenzioni dei Lealisti, mentre Haytham trov\u00f2 e lesse una lettera che conteneva l'ordine di Washington di attaccare alcuni villaggi indiani, tra cui Kanatahs\u00e9ton, in quanto collaboravano con gli inglesi. La cosa sconvolse Connor, e Haytham ricord\u00f2 al comandante che aveva fatto la stessa cosa durante la guerra dei sette anni. L'Assassino cap\u00ec quindi che era Washington il vero responsabile della distruzione del suo villaggio avvenuta nel 1760. Haytham propose al figlio di andare insieme ad avvertire gli abitanti di Kanatahs\u00e9ton dell'imminente attacco, ma Connor rifiut\u00f2 in quanto si rese conto che il padre era in possesso di quest'informazione da tempo; accusandolo inoltre di essere il responsabile delle azioni di Lee in quanto Gran Maestro. Prima di partire, l'Assassino avvert\u00ec Haytham e Washington che se lo avessero ostacolato ancora, non avrebbe esitato ad ucciderli entrambi.\nConnor insegu\u00ec poi i messaggeri patrioti, uccidendoli prima che l'ordine di attaccare fosse portato alle truppe; e raggiunse poi il suo villaggio. L\u00ec, apprese dalla Grande Madre che Charles Lee aveva convinto i Kanien'keh\u00e1:ka a combattere contro i patrioti. Connor riusc\u00ec a fermare la maggior parte dei guerrieri, ma l'ultimo si rivel\u00f2 essere Kanen't\u00f3:kon.\nKanen't\u00f3:kon, convinto dalle parole di Lee, accus\u00f2 Connor di aver tradito il suo popolo e di collaborare con i Patrioti per annientarlo. Per evitare di essere ucciso, Connor si vide costretto ad uccidere l'amico. Con le sue ultime parole, Kanen't\u00f3:kon si disse convinto che gli inglesi avrebbero trionfato a Monmouth grazie alle informazioni date da Lee, e che la fine della rivoluzione avrebbe assicurato la salvezza dei nativi. Malgrado pensasse amaramente che i nativi non sarebbero mai stati al sicuro, Connor decise di salvare i Patrioti nell'imminente battaglia.\nCaccia a Lee.\nBattaglia di Monmouth.\nIl 18 giugno 1778 , Connor giunse all'avamposto patriota di Monmouth, dove il Marchese de Lafayette stava schierando le truppe per respingere l'avanzata inglese. Ma per via di varie incongruenze da parte di Charles Lee, le giubbe rosse ebbero il sopravvento sui patrioti.\nL'Assassino prese subito il comando della situazione, sfruttando un cannone per fronteggiare il nemico lungo il confine di Monmouth. Riusc\u00ec anche ad ordinare la ritirata, cos\u00ec da combinare le forze del suo reggimento a quelle del ben pi\u00f9 vasto esercito del comandante Washington.\nIncontratosi sul colle con quest'ultimo, gli ricord\u00f2 nuovamente dei trascorsi di Lee a favore della sua detronizzazione al ruolo di comandante in capo per poi andarsene avvisandolo di averlo aiutato per l'ultima volta.\nTradimento a West Point.\nPoco dopo lo scontro a Monmouth, Connor venne convocato da Washington in un suo accampamento alle porte di New York. Nonostante il precedente monito, il comandante gli chiese di proteggere l'eroe della Battaglia di Saratoga, il Maggiore Benedict Arnold, che al momento risiedeva a West Point sotto la minaccia di un complotto lealista. Comprendendo che una simile perdita avrebbe gravemente compromesso la guerra a sfavore dei patrioti, Connor si rec\u00f2 al forte, assassinando le spie inglesi presenti all'interno.\nPoi inizi\u00f2 a lavorare sotto gli ordini di Arnold in persona, svolgendo incarichi di scorta e trasporto. Durante uno di questi, origli\u00f2 una discussione tra il Maggiore e l'ufficiale John Anderson, i quali stavano concordando la cessione di West Point al generale inglese Henry Clinton.\nScoperto il tradimento di Benedict, pedin\u00f2 l'ufficiale Anderson, poi rivelatosi il comandante John Adr\u00e9. Riusc\u00ec a farlo arrestare da due patrioti e ad ottenere l'epistola di Arnold. Tornato a West Point, accus\u00f2 il Maggiore di alto tradimento, informandolo dell'imminente arrivo di Washington. Tuttavia, un attacco inglese al forte imped\u00ec a Connor di catturare Benedict, il quale fugg\u00ec a bordo della Vulture.\nScontro a Chesapeake.\nConnor trascorse i tre anni successivi ad elaborare un piano per uccidere Charles Lee, al sicuro a Fort George. Cerc\u00f2 di ottenere un supporto francese tramite La Fayette, cos\u00ec da ottenere una copertura durante la missione. Costui giunse nel mese del settembre 1778, informandolo che l'ammiraglio della flotta francese era disposto ad aiutarlo a condizione di ottenere un supporto presso la baia di Chesapeake.\nConnor salp\u00f2 dunque a bordo dell'Aquila, recandosi nel luogo prestabilito. Presso la baia di Chesapeake, aiut\u00f2 gli alleati a proteggere la zona dai continui attacchi della Royal Navy. L'Assassino infine si rivel\u00f2 il guerriero pi\u00f9 valente della missione, affondando, praticamente da solo, un possente galeone britannico.\nTornato sull'ammiraglia, il conte de Grasse, si congratul\u00f2 con l'Assassino consegnandogli una minima parte della sua flotta, camuffata con bandiere inglesi, permettendole di appostarsi lungo le mura di Fort George. Intanto Connor scese al porto di New York, scoprendo che La Fayatte e Stephane Chapheau lo attendevano nel bunker al di sotto del forte.\nFort George.\nPercorrendo le gallerie sotterranee di New York costruite dai massoni, Connor riusc\u00ec a penetrare nel forte attraverso un pozzo. Dopodich\u00e9 si rec\u00f2 al fuoco di segnalazione, che, una volta acceso, avrebbe servito da segnale per le navi francesi appostate lungo la costa.\nUna volta iniziato il bombardamento, Connor esegu\u00ec un salto della fede dalla torre di segnalazione, venendo ferito gravemente dall'urto di una palla di cannone. Raggiunse il cortile centrale, dove incit\u00f2 Lee ad uscire allo scoperto e ad affrontarlo. Al suo posto giunse Haytham, che inizi\u00f2 ad attaccare l'Assassino, che per\u00f2 non fece attendere la sua risposta, immobilizzando subito il padre.\nLa situazione degener\u00f2 in uno scontro ad arma bianca, durante il quale padre e figlio si scambiarono un violento dialogo sulle rispettive ideologie e sui rischi che comportava la libert\u00e0 voluta dagli Assassini. Infine Connor fu costretto ad uccidere suo padre, prima di finire strangolato dalla sua presa. Ascoltate le ultime parole di suo padre, l'Assassino usc\u00ec dal forte in rovina\nLiberazione delle colonie.\nDopo l'assassinio di suo padre, Connor torn\u00f2 alla tenuta, scoprendo della morte di Achille. Quest'ultimo gli lasci\u00f2 tutte le sue propriet\u00e0 e la veste di John de la Tour, il primo confratello ad essere giunto nelle colonie. Organizz\u00f2 il funerale di persona, chiedendo a padre Timothy di celebrare la messa. Come voluto da Achille, Connor lo seppell\u00ec accanto alle tombe di sua moglie e di suo figlio.\nPer tutto l'anno successivo, Connor si dedic\u00f2 alla ricerca di Charles Lee, nuovo Gran Maestro dei Templari. Lo rintracci\u00f2 il 1\u00ba ottobre, mentre conduceva la cerimonia per il funerale di Haytham. Venne sopraffatto dai seguaci presenti, e portato al cospetto di Lee, che con molta furia gli promise che avrebbe distrutto tutto ci\u00f2 per cui aveva lottato nel corso della vita, uccidendolo solo alla fine. L'Assassino venne poi condotto in un angolo per essere pestato. Riusc\u00ec a liberarsi e ad uccidere tutti i Templare presenti, scoprendo da uno di questi che un emissario del loro Ordine stava reclutando degli schiavisti proprietari della nota HMS Jersey.\nInfiltratosi nel possente galeone, Connor scopr\u00ec che Lee alloggiava a Boston, alla Green Dragon Tavern. Quindi Connor si rec\u00f2 in citt\u00e0, poi alla taverna. Sul luogo sottopose un mercenario del suo bersaglio ad un interrogatorio, apprendendo che stava per salpare dal porto verso l'Inghilterra.\nL'Assassino gli si mostr\u00f2 apertamente, mettendolo in fuga. L'inseguimento tra i due si svolse in un cantiere navale, ma la fatiscente costruzione comport\u00f2 che i due precipitassero all'interno del vascello in costruzione. Connor in particolare si ritrov\u00f2 ferito da un pezzo di balaustra infilzatasi nel suo addome.\nDopo un breve dialogo sulla sua ostinazione, Connor spar\u00f2 un colpo di pistola a Charles, prendendolo in pieno stomaco. Dopodich\u00e9 svenne e il suo bersaglio fugg\u00ec nuovamente. Infine Connor si riprese e uccise il suo bersaglio in una taverna a Canestoga, strappandogli uno strano amuleto un tempo appartenuto a suo padre.\nSei mesi dopo, Connor torn\u00f2 al suo villaggio, scoprendo che il suo popolo era dovuto emigrare ad ovest per un contratto di vendita, che decretava l'acquisto del villaggio da alcuni mercanti di New York. Vagando tra le mura del suo villaggio natio, rinvenne la sfera di cristallo che nel 1769 gli venne mostrata dalla Grande Madre.\nPrendendola nuovamente in mano, torn\u00f2 al cospetto di Giunone, la quale ignorando le proteste del nativo per non essere riuscito a proteggere la sua gente, gli affid\u00f2 un ultimo compito: seppellire la Chiave dove solo \"lui\" l'avrebbe trovata.\nQuindi, Connor seppell\u00ec l'amuleto di suo padre nella tomba di Connor Davenport, il figlio di Achille. Il 25 novembre si rec\u00f2 a New York, per assistere alla partenza dell'ultima nave inglese.\nMa nonostante i suoi successi per\u00f2, Connor not\u00f2 anche degli schiavi neri venduti all'asta, segno evidente delle forti differenze razziali ancora sentite verso la gente come lui\nIn possesso della Mela.\nUna notte qualche anno dopo la fine della guerra, mentre era accampato nella Frontiera, Connor venne raggiunto da George Washington, ormai congedatosi dal ruolo di comandante in capo. L'uomo spieg\u00f2 all'Assassino che da tempo era preda di strani sogni che credeva causata da una Mela dell'Eden, ottenuta durante la battaglia di Yorktown.\nQuando Connor tocc\u00f2 il manufatto, innesc\u00f2 involontariamente il suo potere, sprofondando in una dimensione alternativa in cui Washington si era autoproclamato re delle colonie.\nSolo quando ripet\u00e9 l'azione nella medesima dimensione, l'illusione si spezz\u00f2 concedendo ai due di tornare nella loro realt\u00e0. Spaventato dal potere della Mela, Washington la don\u00f2 a Connor, che per\u00f2 la gett\u00f2 nell'oceano il giorno seguente, con la convinzione che nessun uomo avrebbe dovuto possedere un potere di cotale grandezza.\nAmpliare la Confraternita e ultimi anni.\nNel 1784 Connor tent\u00f2 di ampliare la Confraternita reclutando una giovane schiava, \"Patience Gibbs\", la quale guidava una ribellione maroon, contro il dottore Templare, Edmund Judge. Tent\u00f2 invano di convincerla ad unirsi a lui, subendo anche diverse ferite da parte sua. Connor contatt\u00f2 dunque la consorella Aveline de Grandpr\u00e9, sperando di poter contare sulla sua esperienza con gli schiavi.\nCome sperato, Aveline giunse alla Tenuta qualche giorno dopo, lasciando poi che addestrasse il nuovo adepto personalmente. Tempo dopo, nel marzo 1804, Connor contatt\u00f2 il leader degli Assassini caraibici Eseosa offrendosi di addestrarlo su come gestire una rivoluzione. Il maroon accett\u00f2 di buon grado, giungendo alla Tenuta poco tempo dopo.\nNegli anni successivi Connor spos\u00f2 una donna sconosciuta dai capelli biondi, con la quale ebbe pi\u00f9 bambini. Pi\u00f9 tardi i due si separarono e sua moglie port\u00f2 con s\u00e9 i loro figli. Dunque il leggendario Assassino coloniale visse i suoi ultimi giorni in solitudine morendo in circostanze sconosciute ma molto movimentate, come affermato secoli pi\u00f9 tardi da Melanie Lemay. Tuttavia tale idea si rivel\u00f2 falsa perch\u00e9 in realt\u00e0 Connor spos\u00f2 una donna di una trib\u00f9 vicina ed ebbe tre figli e la pi\u00f9 giovane di questi si chiam\u00f2 Io:nhi\u00f2te che trascorse molto tempo insieme a suo padre ed ella a differenza dei suoi fratelli aveva l'abilit\u00e0 dell'Occhio dell'Aquila.\nRealt\u00e0 alternativa.\nUn'altra vita.\nDopo aver toccato la Mela, Connor vide una realt\u00e0 alternativa. L\u00ec, Ratonhnhak\u00e9: ton venne svegliato dalla madre qualche anno dopo la fine della guerra. Stupito nel vedere Kaniehti: io ancora in vita, l'assistette nel salvataggio di una donna nativa americana attaccata da soldati dell'esercito statunitense alla ricerca di Kaniehti: io a causa del tentato furto della \"fonte del potere\" del \"re\".\nDalla donna vennero a sapere che i soldati del re, George Washington, stavano marciando verso Lexington e Concord per scoprire la posizione del villaggio mohawk. Ratonhnhak\u00e9: ton e sua madre si diressero quindi verso Concord. Durante il viaggio Ratonhnak\u00e9: ton, stupito da quello che aveva sentito, chiese, (senza riceverle), spiegazioni.\nDopo aver salvato la popolazione sia di Concord che di Lexington dall'attacco, il giovane apprese che l'esercito stava attaccando la Frontiera per uccidere Kaniehti: io, colpevole di aver tentato di rubare lo scettro del re. Incontrarono poi il re in persona: Ratonhnhak\u00e9: ton tent\u00f2 di farlo ragionare, ma Washington rispose solamente annunciando il suo desiderio di sterminare gli indigeni per vendicarsi.\nEliminati gli ultimi soldati del re, si diressero al villaggio. Durante il tragitto, Ratonhnhak\u00e9: ton si chiese come mai Washington fosse cos\u00ec diverso dalla persona che aveva conosciuto. La madre gli rispose che non lo aveva mai incontrato, e il giovane cominci\u00f2 a capire che si trovava in una realt\u00e0 alternativa. Prima di giungere a Kanatahs\u00e9ton, tuttavia, caddero in un'imboscata alla quale sopravvissero grazie all'aiuto Teiow\u00ed: sonte e Kahionhat\u00e9nion, due guerrieri Kanien'keh\u00e1:ka.\nDa loro seppero che la Grande Madre aveva intenzione di fornire ai guerrieri dei poteri grazie all'infuso dell'Albero Sacro, cos\u00ec da poter fronteggiare Re Washington. Contraria, Kaniehti: io torn\u00f2 al villaggio, accusando Oi\u00e1: ner di esser folle quanto il re. Successivamente, l'indiano ricevette la coppia di lame celate un tempo appartenute al padre. Ratonhnhak\u00e9: ton sorprese la madre dichiarando di conoscere il padre e la sua appartenenza ad un Ordine, ma prima che potesse spiegare quanto trovasse strani gli eventi recenti, il villaggio venne assediato dalle truppe del re. Quest'ultimo us\u00f2 il suo scettro, su cui era montata la Mela, per uccidere Kaniehti: io e ferire gravemente il giovane indiano.\nRatonhnhak\u00e9: ton si risvegli\u00f2 cinque mesi dopo in una grotta. La Grande Madre insistette affinch\u00e9, malgrado l'opinione contraria della madre, Ratonhnhak\u00e9: ton bevesse l'infuso dell'Albero Sacro. Sapendo che era l'unico modo per sopravvivere sino ad un incontro con Washington, dal quale sperava di ottenere delle risposte sulla realt\u00e0 alternativa, Ratonhnhak\u00e9: ton accett\u00f2.\nDurante suo primo viaggio astrale ottenne il manto del lupo, grazie al quale riusc\u00ec a salvare Teiow\u00ed: sonte dalle truppe del re. Tornato successivamente al rifugio, scopr\u00ec che i suoi compagni erano stati uccisi dalle truppe del generale Benedict Arnold. In questa realt\u00e0, infatti, Arnold non aveva mai tentato di cedere West Point agli inglesi e Washington gli aveva affidato il comando delle truppe nella Frontiera.\nSpinto dal desiderio di vendetta, Ratonhnhak\u00e9: ton si mise alla ricerca di informazioni sul comandante. Le sue indagini lo portarono a Valley Forge, dalla quale pedinarono il generale Israel Putnam sino a Fort Duquesne. Liberando un orso come distrazione, si infiltr\u00f2 nel forte e uccise Arnold grazie al suo nuovo potere. Con le sue ultime parole, l'uomo gli spieg\u00f2 che Washington usava la Mela per controllare le persone e lo supplic\u00f2 di cercare Ben Franklin a Boston per ottenere il suo aiuto dopo averlo liberato. Prima che potesse saperne di pi\u00f9, tuttavia, Arnold mor\u00ec e Ratonhnhak\u00e9: ton venne stordito da Putnam, rinvenendo in un carro diretto a Boston.\nLa Resistenza.\nRisvegliatosi in una prigione bostoniana, Ratonhnhak\u00e9: ton ricevette la visita di George Washington, accompagnato da Putnam e Benjamin Franklin. Il re, stupito di vederlo ancora in vita, ordin\u00f2 la sua esecuzione tramite decapitazione. Riuscito a fuggire dalla cella grazie al manto del lupo, Ratonhnhak\u00e9: ton liber\u00f2 anche Kanen't\u00f3:kon, imprigionato per essersi alleato con i ribelli.\nRiarmatosi, esegu\u00ec un secondo viaggio astrale, ottenendo il volo dell'aquila. Dopo aver ucciso tutte le guardie presenti nella prigione, Ratonhnhak\u00e9: ton insegu\u00ec Franklin e lo colp\u00ec dopo aver utilizzato il volo dell'aquila per raggiungerlo. Anche Franklin, come Arnold, si ritrov\u00f2 libero dal potere della Mela. Washington per\u00f2 utilizz\u00f2 il Frutto per creare un'illusione in cui Ratonhnhak\u00e9: ton dovette affrontarlo. Dopo essere rinvenuto, Ratonhnhak\u00e9: ton scopr\u00ec che Franklin era fuggito. Incontr\u00f2 poi Samuel Adams, a capo della resistenza cittadina, che lo invit\u00f2 a combattere al loro fianco.\nAdams spieg\u00f2 a Ratonhnhak\u00e9: ton che intendeva fuggire da Boston dopo aver liberato i propri alleati. Nel frattempo, l'indiano avrebbe dovuto uccidere Franklin per distrarre le guardie. Nel tentativo di localizzarlo, Ratonhnhak\u00e9: ton si rec\u00f2 in una taverna consigliatagli da Adams, dove intercett\u00f2 un soldato incaricato di consegnare una missiva da parte di Franklin a Putnam. Rubata la lettera, l'indiano apprese che un incontro tra i due si sarebbe tenuto al porto la sera stessa.\nAll'incontro tuttavia non si present\u00f2 il generale, bens\u00ec un suo soldato che rivel\u00f2 a Franklin la partenza di Washington da Boston, lasciando il comando della citt\u00e0, precedentemente in mano di Franklin, a Putnam. In quel momento, Ratonhnhak\u00e9: ton cerc\u00f2 di uccidere Franklin con una freccia, riuscendo solo per\u00f2 a colpirlo ad una spalla.\nCi\u00f2 bast\u00f2 a liberarlo dal giogo della Mela, cos\u00ec Franklin propose di aiutare la resistenza. Adams, quando apprese che Washington era tornato a New York, decise di provare a recarvisi per unirsi ai ribelli di Jefferson. Ratonhnhak\u00e9: ton in seguito procur\u00f2 a Franklin il metallo necessario per forgiare una replica della chiave della sala del trono di Washington.\nIn seguito, mentre Adams, Kanen't\u00f3:kon e gli uomini della resistenza si dirigevano al Boston Neck nel tentativo di raggiungere New York, contando sul fatto che l'ufficiale era un loro alleato, Ratonhnhak\u00e9: ton cerc\u00f2 di ottenere i progetti di Franklin. Mentre si trovava in una taverna per ottenere i progetti da un soldato, scopr\u00ec che Putnam aveva colto i ribelli di Adams in un'imboscata al Boston Neck, uccidendo tutti i presenti.\nDopo aver scoperto che ci\u00f2 corrispondeva alla verit\u00e0, Ratonhnhak\u00e9: ton torn\u00f2 da Franklin. Insieme decisero di tentare di fuggire via mare. Dopo aver procurato un travestimento a Franklin, Ratonhnhak\u00e9: ton lo scort\u00f2 sino al capitano Robert Faulkner, con il quale rubarono l'Aquila, ormeggiata al porto.\nRatonhnhak\u00e9: ton protesse poi i marinai che stavano nuotando verso la nave combattendo i soldati. Quando stavano per salpare, Putnam giunse al porto con Kanen't\u00f3:kon prigioniero. Utilizzando i poteri degli animali, Ratonhnhak\u00e9: ton riusc\u00ec ad uccidere Putnam, che, nelle sue ultime parole si pent\u00ec delle sue azioni. In seguito, i due indiani raggiunsero a nuoto l'Aquila, che salp\u00f2 per New York.\nMorte di un Re.\nRatonhnhak\u00e9: ton guid\u00f2 l'Aquila per diversi giorni in rotta verso New York, capitale del regno americano. Nel tentativo di penetrare in citt\u00e0, ingaggi\u00f2 uno scontro navale con la flotta di Washington. La battaglia volse a favore dei ribelli sino a quando i cannoni della nave non furono fuori uso. Ratonhnhak\u00e9: ton scelse quindi di speronare l'ultima nave nemica, sacrificando l'Aquila. L'intero equipaggio della nave riusc\u00ec a salvarsi ed a raggiungere la costa.\nRatonhnhak\u00e9: ton scopr\u00ec poco dopo che Kanen't\u00f3:kon era morto nel tentativo di proteggere Franklin e di uccidere il re. Sostenendo di non essere ancora abbastanza forte da sconfiggere Washington, l'indiano comp\u00ec un ultimo viaggio astrale. Incontr\u00f2 lo spirito di un orso, il quale gli concesse il potere di creare potenti onde d'urto. Dopodich\u00e9 si rec\u00f2 al palazzo di Washington, assediato dalle truppe dei ribelli.\nL\u00ec aiut\u00f2 i ribelli guidati da Thomas Jefferson a battere in ritirata rinunciando al loro primo assedio. Anche se principalmente interessato a sconfiggere Washington, Ratonhnhak\u00e9: ton accett\u00f2 di aiutare Jefferson nel sollevare la popolazione di New York contro il re. Per iniziare, Jefferson sugger\u00ec di rubare le scorte alimentari gestite da John Fitzwilliams, distribuendole al popolo in modo da schierarlo con i ribelli.\nFatto ci\u00f2, Ratonhnhak\u00e9: ton foment\u00f2 una rivolta in citt\u00e0, eliminando i soldati del re e attaccando i loro forti. Il suo operato permise dunque a Jefferson di ottenere il sostegno del popolo. Quando Ratonhnhak\u00e9: ton diede il segnale facendo crollare ed esplodere la torre di Fort George, i ribelli assaltarono nuovamente il palazzo del re. Durante l'attacco, Ratonhnhak\u00e9: ton riusc\u00ec a penetrare nella piramide.\nDopo essere entrato nell'atrio, Ratonhnhak\u00e9: ton scopr\u00ec le tracce lasciate dalla madre durante la sua fuga dopo aver tentato di rubare lo scettro. Seguendole, raggiunse l'ingresso della sala del trono, dove pot\u00e9 entrare dopo aver utilizzato il meccanismo ideato da Franklin.\nNon avendo trovato nessuno al suo interno, Ratonhnhak\u00e9: ton sfrutt\u00f2 le impalcature ancora presenti nell'enorme sala per raggiungere la sommit\u00e0 del palazzo, da dove Washington stava osservando la battaglia. Dopo un violento scontro, durante il quale fece uso dei suo potere animale per colpire pi\u00f9 volte il re, Ratonhnhak\u00e9: ton infranse la vetrata che copriva la cima del palazzo, precipitando nella sala del trono insieme a lui. Mortalmente ferito, Washington raccolse la Mela, separatasi dallo scettro, e si accasci\u00f2 sul suo trono.\nAnch'egli gravemente ferito, Ratonhnhak\u00e9: ton tent\u00f2 di recuperare l'artefatto. Mentre si avvicinava al trono, ebbe tre visioni: sua madre e Kanen't\u00f3:kon, che lo implorarono di non prendere la Mela, e, per ultima la sua controparte reale che, a differenza delle precedenti visioni, lo esort\u00f2 a prendere l'artefatto senza indugi. Non appena Ratonhnhak\u00e9: ton tocc\u00f2 la Mela, ancora in mano a Washington, l'illusione fin\u00ec.\nEredit\u00e0.\nLe azioni di Connor in qualit\u00e0 di Assassino permisero all'Esercito continentale di vincere la guerra condotta contro l'Inghilterra, proclamando l'indipendenza delle colonie dalla madrepatria. Inoltre, nello stesso periodo ricostru\u00ec il ramo coloniale dell'Ordine, inviando gli adepti reclutati a Boston e New York a completare missioni in tutte e tredici le colonie. Cos\u00ec facendo erose l'influenza dei Templari dal territorio, rafforzando la presenza degli Assassini. Da capitano dell'Aquila oper\u00f2 anche per liberare le rotte commerciali di Louisbourg, Saint Augustine, delle Bahamas e delle Isole Vergini. Questo permise ai patrioti di navigare indisturbati lungo le coste coloniali, ormai libere dal dominio britannico.\nIl suo maggior contributo, tuttavia, lo diede all'espansione della Tenuta di Davenport, in cui Connor permise l'insediamento di ogni genere di mestiere: dai sarti e gli agricoltori ai fabbri e i dottori. L'abbondanza di materie prime resero la Tenuta un ottimo punto di commercio, trasformandola in una vera e propria comunit\u00e0.\nNel 2012 le sue memorie vennero rivissute da Desmond Miles, un Assassino suo diretto discendente. Il 20 dicembre 2012, alle ore 18:03 Desmond rivenne l'amuleto seppellito da Connor tre secoli prima. Accedendo, tramite la chiave, alla camera interna del Grande Tempio, Desmond si sacrific\u00f2 per salvare la Terra da un imminente catastrofe.\nL'anno successivo l'Abstergo Entertainment, una societ\u00e0 sussidiaria delle Abstergo Industries, analizz\u00f2 gli estratti delle memorie di Connor dall'Animus di Desmond, con lo scopo di sfruttarli per realizzare dei prodotti multimediali per influenzare l'opinione pubblica. Ma per via della sua infanzia problematica e della preponderanza della cultura mohawk, impedirono ai sviluppatori di raccontare le reali origini dell'America. Pertanto scartarono tale progetto.\nPersonalit\u00e0 e caratteristiche.\nEquipaggiamento e abilit\u00e0.\nConnor era un Assassino molto abile, rapido nella corsa acrobatica e letale in combattimento. Era in grado di arrampicarsi sfruttando qualsiasi elemento che lo circondasse, che si trattasse di edifici o di pareti rocciose.\nIncredibilmente rapido nel saltare da un palazzo all'altro, compiendo anche salti da lunghe distanze, era anche in grado, in qualit\u00e0 di nativo americano appartenente ai Kanien'keh\u00e1:ka, di effettuare la corsa acrobatica sugli alberi, saltando rapidamente da ramo in ramo o oscillando tra di loro. Era inoltre in grado di scavalcare qualsiasi ostacolo avesse davanti, che fosse urbano o naturale.\nAveva inoltre a sua disposizione una vasta gamma di armi: una coppia di pistole a pietra focaia, un arco, dardi avvelenati, bombe fumogene, mine da guerriglia, dardo da corda, un tomahawk raffigurante il simbolo dell'ordine, una spada, e l'arma peculiare di ogni Assassino, una doppia lama celata. In particolare quest'ultima era in grado di separasi dal bracciale dell'Assassino, assumendo le caratteristiche di un pugnale.\nGrazie alla sua abilit\u00e0 da combattente, Connor era in grado di combinare efficacemente tutto il suo equipaggiamento, eliminando gli avversari con una velocit\u00e0 quasi innaturale. Inoltre, Connor era ambidestro, il che gli permetteva di brandire due armi contemporaneamente. In qualit\u00e0 di Assassino era in grado di disarmare il suo avversario, rompergli la difesa o di usarlo come scudo umano per salvarsi dalle linee di fuoco.\nEssendo un antenato di Desmond, Connor era anche padrone di un'abilit\u00e0 soprannaturale nota come occhio dell'aquila, ossia una sorta di sesto senso o intuizione che gli permetteva di scovare indizi utili a risolvere un mistero, compiere ricostruzioni balistiche di una scena del crimine e di anticipare le intenzioni dei suoi avversari, leggendo le loro emozioni.\nEssendo nato tra i nativi americani, Connor aveva un naturale istinto da cacciatore, braccando la sua preda come se fosse un bersaglio umano. Era in grado di muoversi silenziosamente, colpendo inaspettatamente e al momento pi\u00f9 impensabile. La sua resistenza fisica gli consentiva di fronteggiare senza problemi le bestie pi\u00f9 pericolose della frontiera, tra cui lupi, orsi, alci, coguari e linci. Possedeva anche un ottimo senso della strategia, in particolare, durante le sue battute di caccia in cui era solito combinare esche e trappole per catturare animali come lepri e volpi.\nPer quanto riguarda la sua esperienza da capitano dell'Aquila, Connor dimostr\u00f2 sempre di essere portato, vista la sua discendenza, per la navigazione, tattica e guerriglia navale. Fiancheggiato da un esperto marinaio come Robert Faulkner, l'Assassino impar\u00f2 ben presto a sfruttare le pi\u00f9 avanzate tattiche di guerra navale, apprendendo come manipolare a suo vantaggio le tempeste e le nebbie pi\u00f9 fitte.\nNella realt\u00e0 alternativa invece, Connor ottenne tre nuovi poteri donatigli dall'infuso dell'Albero Sacro: il manto del lupo che gli permetteva di rendersi invisibile e braccare la preda come un vero lupo, richiamando oltretutto lo spirito animale in combattimento; il volo dell'aquila che gli concedeva di assumere le sembianze del rapace percorrendo grandi distante in breve tempo; e infine il potere dell'orso, con il quale travolgeva il nemici grazie ad un devastante ma controllato sisma.\nConnor indossava un uniforme da Assassino bianca e blu, con una fascia rossa alla vita ornata con un simbolo degli Assassini. Inoltre, possedeva alcuni monili dei nativi americani agganciati agli avambracci e sul becco del suo cappuccio vi era raffigurata un'aquila. Invece quando compiva delle missioni a bordo dell'Aquila, l'Assassino indossava un informe blu da ufficiale della Marina coloniale, abbinata la classico tricorno. Infine nel periodo in cui vag\u00f2 nella realt\u00e0 alternativa, Connor vestiva una veste molto lugubre, fatta con un cappuccio in pelle di lupo decorato con alcune piume d'aquila e una spallina di pelle d'orso."}
{"id": "3970692", "revid": "276491", "url": "https://it.wikipedia.org/wiki?curid=3970692", "title": "Amt Gransee e comuni", "text": ""}
{"id": "3970695", "revid": "767487", "url": "https://it.wikipedia.org/wiki?curid=3970695", "title": "Tolata", "text": "Tolata \u00e8 un comune (\"municipio\" in spagnolo) della Bolivia nella provincia di Germ\u00e1n Jord\u00e1n (dipartimento di Cochabamba) con 7.341 abitanti (dato 2010).\nCantoni.\nIl comune \u00e8 formato dall'unico cantone omonimo."}
{"id": "3970696", "revid": "400694", "url": "https://it.wikipedia.org/wiki?curid=3970696", "title": "Disperati, intellettuali, ubriaconi", "text": "Disperati, intellettuali, ubriaconi \u00e8 il secondo album in studio del cantautore italiano Bobo Rondelli, pubblicato nel 2002.\nDescrizione.\nL'album vede la partecipazione di Stefano Bollani, che accompagna al pianoforte ogni traccia del disco. "}
{"id": "3970697", "revid": "2026955", "url": "https://it.wikipedia.org/wiki?curid=3970697", "title": "British School at Rome", "text": "La British School at Rome (Scuola britannica a Roma) \u00e8 un istituto di ricerca del Regno Unito con sede a Roma.\nHa lo scopo di promuovere la conoscenza e il coinvolgimento di studiosi e artisti britannici e del Commonwealth con tutti gli aspetti della storia, cultura e arte italiane e di favorire lo scambio internazionale e interdisciplinare.\n\u00c8 stata fondata nel 1901 ed \u00e8 stata riconosciuta da un Royal Charter nel 1912.\nAccoglie studiosi e artisti residenti per periodi da 3 a 12 mesi e si occupa dei seguenti argomenti:\nLa sede, situata nel quartiere romano dei Parioli, a nord del Pincio, fu progettata dall'architetto sir Edwin Lutyens, che si ispir\u00f2 al piano superiore della cattedrale di San Paolo a Londra. Venne realizzata come padiglione britannico all'Esposizione internazionale di Roma del 1911. Il terreno fu quindi donato dallo Stato italiano e l'edificio permanente venne completato nel 1916.\nL'attuale direttore \u00e8 Stephen Milner.\nQuesto edificio appare nella serie tv di Rai 1 L'allieva, dove viene identificato come l'istituto di medicina legale. "}
{"id": "3970706", "revid": "22475", "url": "https://it.wikipedia.org/wiki?curid=3970706", "title": "Moltitudine inarrestabile", "text": "Moltitudine inarrestabile: Come \u00e8 nato il pi\u00f9 grande movimento al mondo e perch\u00e9 nessuno se ne \u00e8 accorto \u00e8 un bestseller 2007 del New York Times, scritto da Paul Hawken. Il libro parla dei tanti gruppi non-profit e delle organizzazioni della comunit\u00e0, dedicati a molte cause diverse, che Hawken chiama il \"movimento ambientale e per la giustizia sociale\". Hawken spiega che si tratta di un movimento variegato e privo di un leader carismatico; che non segue nessuna ideologia unificante; e che i politici, il pubblico ed i media non riconosce. Ma, Hawken sostiene, ha il potenziale di far bene al pianeta.\nUn critico del New York Times afferma che una \u201cMoltitudine inarrestabile\u201d riguarda \u201cun movimento che nessuno ha notato, nemmeno le persone coinvolte\". Per questo critico, il \"clou del libro \u00e8 l'eccellente critica di Hawken sull'attacco dell'industria chimica alla Primavera silenziosa di Rachel Carson nel 1962\", in un momento in cui lei stava combattendo il cancro. Hawken racconta anche le storie di altre persone che hanno sopportato disagi e difficolt\u00e0 scendendo in campo contro grandi societ\u00e0."}
{"id": "3970708", "revid": "1305772", "url": "https://it.wikipedia.org/wiki?curid=3970708", "title": "Cappella dell'Immacolata", "text": ""}
{"id": "3970711", "revid": "57872", "url": "https://it.wikipedia.org/wiki?curid=3970711", "title": "Cappella dell'Immacolata Concezione (Stella)", "text": ""}
{"id": "3970713", "revid": "1543377", "url": "https://it.wikipedia.org/wiki?curid=3970713", "title": "Vila Vila", "text": "Vila Vila \u00e8 un comune (\"municipio\" in spagnolo) della Bolivia nella provincia di Mizque (dipartimento di Cochabamba) con 4.853 abitanti (dato 2010).\nCantoni.\nIl comune \u00e8 suddiviso in 4 cantoni:"}
{"id": "3970717", "revid": "1543377", "url": "https://it.wikipedia.org/wiki?curid=3970717", "title": "Cuchumuela", "text": "Cuchumuela \u00e8 un comune (\"municipio\" in spagnolo) della Bolivia nella provincia di Punata (dipartimento di Cochabamba) con 1.783 abitanti (dato 2010).\nCantoni.\nIl comune \u00e8 formato dall'unico cantone omonimo."}
{"id": "3970718", "revid": "767487", "url": "https://it.wikipedia.org/wiki?curid=3970718", "title": "Jorge Baz\u00e1n", "text": "Carriera.\nClub.\nLa sua carriera da calciatore inizia nel 2007 quando viene acquistato dall'Esther Grande Bent\u00edn, insieme al suo amico Luis Adv\u00edncula, per militare nelle varie divisioni giovanili del club. Dopo due stagioni viene notato da un emissario dell'Alianza Lima, che decide di consigliarlo alla societ\u00e0 la quale lo acquista nel 2009. Il suo esordio in prima squadra arriva il 13 febbraio 2011 durante il match di campionato giocato contro l'Uni\u00f3n Comercio e, in quell'occasione, realizza anche la sua prima rete in carriera. La sua prima ammonizione in carriera arriva il 15 maggio, durante la partita svolta contro lo Sport Huancayo. Subisce la prima espulsione in carriera l'11 dicembre, per doppia ammonizione, durante il match tra l'Alianza Lima e il Juan Aurich.\nNazionale.\nDal 2011 milita nell'Under-20 dopo aver debuttato il 16 gennaio 2011 durante il match giocato contro il Cile Under-20."}
{"id": "3970720", "revid": "46931", "url": "https://it.wikipedia.org/wiki?curid=3970720", "title": "Monastero di Samye", "text": ""}
{"id": "3970722", "revid": "827882", "url": "https://it.wikipedia.org/wiki?curid=3970722", "title": "One Shot '80 Special Collection", "text": "Serie composta da 6 cd distribuita solamente nelle edicole, in allegato al periodico \"Oggi\" e racchiusa in cofanetto."}
{"id": "3970727", "revid": "1851848", "url": "https://it.wikipedia.org/wiki?curid=3970727", "title": "Albert DeSalvo", "text": "DeSalvo confess\u00f2 di essere lo \"Strangolatore di Boston\" che aveva terrorizzato la citt\u00e0 dal 1962 al 1964, uccidendo tredici donne. Egli non fu per\u00f2 incarcerato per questi omicidi, ma per una serie di stupri commessi in precedenza. La sua confessione fu oggetto di dispute, e il dibattito circa la sua reale colpevolezza continua ancora oggi.\nNel luglio 2013, il DNA prelevato dal liquido seminale trovato sulla scena del crimine dell'omicidio di Mary Sullivan, e il DNA ottenuto dal nipote di DeSalvo, lo colleg\u00f2 all'assassinio della Sullivan escludendo il 99,9% della popolazione rimanente. Le autorit\u00e0 riesumarono i resti di DeSalvo quello stesso mese e il test del DNA conferm\u00f2 la corrispondenza.\nBiografia.\nDeSalvo nacque a Chelsea in Massachusetts da Frank e Charlotte DeSalvo. Suo padre era un immigrato italiano e la madre una immigrata irlandese. Il padre era un violento alcolizzato che arriv\u00f2 anche a far perdere tutti i denti alla moglie e a spezzarle diverse dita durante una lite particolarmente accesa, finendo anche due volte in carcere per maltrattamento prima di divorziare definitivamente nel 1944. L'uomo inoltre costringeva il figlio ad assistere mentre egli aveva rapporti sessuali con delle prostitute che si portava a casa di tanto in tanto. Da bambino, DeSalvo si divertiva a torturare gli animali, e da adolescente inizi\u00f2 a praticare piccoli furti, avendo frequentemente a che fare con la legge sin da ragazzo.\nNel novembre 1943, il dodicenne DeSalvo fu arrestato per furto con scasso per la prima volta. Nel dicembre dello stesso anno, egli venne mandato al riformatorio di Lyman. Nell'ottobre 1944 fu rimesso in libert\u00e0 sulla parola ed inizi\u00f2 a lavorare come ragazzo delle consegne. In questo periodo inizi\u00f2 ad emergere in DeSalvo l'insaziabile appetito sessuale che lo contraddistinguer\u00e0 per tutto il resto della vita. Nell'agosto 1946 fece ritorno a Lyman per aver rubato un'auto. Dopo aver scontato la seconda condanna, DeSalvo entr\u00f2 nell'esercito e venne inviato di stanza in Germania dove spos\u00f2 una ragazza tedesca che poi port\u00f2 con s\u00e9 negli Stati Uniti. Egli fu congedato con onore dopo il suo primo periodo di servizio. Reintegrato nuovamente, rischi\u00f2 di essere messo sotto processo dalla corte marziale per aver molestato sessualmente una bambina di 9 anni, ma nonostante ci\u00f2, nel 1958 DeSalvo fu congedato con onore dall'esercito una seconda volta.\nIl 17 marzo 1960 DeSalvo venne arrestato con l'accusa di furto e condannato a scontare due anni di carcere. Usc\u00ec dietro concessione della libert\u00e0 condizionata dopo undici mesi di detenzione.\nGli omicidi.\nNel periodo tra il 14 giugno 1962 e il 4 gennaio 1964, 13 donne nubili di et\u00e0 compresa tra i 19 e gli 85 anni furono assassinate a Boston e dintorni; e gli omicidi furono attribuiti alla fantomatica identit\u00e0 dello strangolatore misterioso di Boston. La maggior parte delle donne uccise fu violentata nella propria abitazione, e poi strangolata con capi di vestiario come calze, sciarpe, sottovesti. La vittima pi\u00f9 anziana mor\u00ec per infarto. Due altre furono accoltellate a morte, e una di queste dopo essere stata selvaggiamente picchiata. Senza alcun segno di scasso segnalato, le donne probabilmente conoscevano l'assassino oppure lo fecero entrare volontariamente nelle loro case.\nLa polizia non era convinta che tutti gli omicidi fossero da ricondursi ad un singolo individuo, specialmente a causa della grande differenza di et\u00e0 fra le vittime; tuttavia la maggior parte dell'opinione pubblica credeva nella tesi dell'unico assassino seriale.\nIl 27 ottobre 1964, uno sconosciuto si introdusse nell'appartamento di una giovane donna a East Cambridge fingendosi un detective della polizia. L'uomo leg\u00f2 la vittima al letto, la violent\u00f2 ripetutamente, chiedendole poi \"scusa\" prima di andarsene. La descrizione dell'aggressore data dalla donna guid\u00f2 la polizia a identificare l'assalitore in Albert DeSalvo e quando la sua foto fin\u00ec sui giornali, molte altre donne lo riconobbero come loro molestatore. La polizia lo arrest\u00f2 il 3 novembre seguente.\nDeSalvo non fu inizialmente sospettato di essere coinvolto negli omicidi dello strangolatore. Solamente quando venne incriminato per svariate violenze carnali che aveva compiuto negli anni guadagnandosi i soprannomi di \"uomo delle misure\" (dall'abitudine di presentarsi a varie donne con la scusa di essere un talent scout di modelle e di voler controllare le loro \"misure\") e \"uomo verde\" (dal colore degli abiti da lavoro che indossava durante le violenze), diede una dettagliata confessione della sua attivit\u00e0 di assassino. Il compagno di cella di De Salvo fu George Nassar, psicopatico e grande manipolatore. Durante le lunghe ore in compagnia tra di loro, nasce l'idea: lo strangolatore di Boston \u00e8 quasi una star, e allora perch\u00e9 non sfruttare la popolarit\u00e0 dello strangolatore per scriverci un libro e guadagnare un mucchio di soldi dai diritti e dalle interviste? De Salvo chiede quindi di parlare con Francis Lee Bailey, avvocato di Nassar e a lui confessa di aver ucciso non undici, ma tredici volte, fornisce dettagli sulle vittime, sul modo in cui le aveva aggredite e uccise e sulle caratteristiche delle case in cui vivevano che soltanto l'assassino poteva conoscere tanto accuratamente. Anche se con qualche imprecisione ed incongruenza, DeSalvo fu in grado di citare dettagli che la polizia non aveva reso pubblici. Tuttavia, non esistevano prove concrete sufficienti per sostenere la sua confessione. Inoltre, i testimoni non riconoscono in DeSalvo l'uomo che hanno visto sui luoghi del delitto, che assomiglia invece molto proprio al suo compagno di cella, George Nassar. Lo psicologo Ames Robey, che esamina De Salvo in carcere, conclude che l'uomo ha due caratteristiche particolari: ha un'incredibile memoria per i dettagli e ha un'importante sindrome narcisistica, per cui deve essere al centro delle attenzioni.\nPer il processo che si svolse nel 1967, DeSalvo venne valutato psicologicamente dal Dr. Harry Kozol, che lo giudic\u00f2 in grado di affrontare il dibattito processuale. La giuria non credette che de Salvo fosse lo Stupratore di Boston ma fu condannato comunque per le violenze sessuali.\nDe Salvo venne condannato al carcere a vita per le violenze e gli stupri commessi come \"uomo verde\" su una quantit\u00e0 imprecisata di donne (la cifra delle vittime oscilla tra le 300 e le 2000). Il caso dello \"Strangolatore di Boston\" venne riaperto nell'inverno del 2001, grazie alla tecnica del DNA. Tracce prelevate all'epoca dalle scene dei crimini e correttamente conservate hanno permesso di estrarre un profilo genetico dell'assassino da confrontare con quello di Albert De Salvo. Il 6 dicembre 2001 il professor James Starrs, della George Washington University, ha dichiarato di avere trovato sul corpo e sui vestiti di una delle vittime tracce biologiche appartenenti a due diversi soggetti, nessuno dei quali sarebbe Albert De Salvo. Secondo Starrs questo dimostra l'estraneit\u00e0 di De Salvo, che sarebbe perci\u00f2 un impostore, una sorta di mitomane, affamato di notoriet\u00e0. \nQuello dello \"strangolatore di Boston\" almeno ufficiosamente, rimane ancora un caso misterioso. Il profilo criminale dello Strangolatore di Boston porta invece direttamente a George Nassar. \nNonostante il suo avvocato difensore avesse invocato per lui la totale infermit\u00e0 mentale, in mancanza di prove concrete non fu possibile attribuirgli ufficialmente anche gli omicidi dello \"strangolatore\" da lui confessati successivamente l'arresto, e nemmeno la giuria gli credette.\nAggiornamenti importanti arrivarono l'11 luglio 2013, quando la polizia di Boston annunci\u00f2 che l'esame del DNA dello sperma ritrovato all'epoca sulla scena del delitto, aveva collegato Albert DeSalvo allo stupro ed omicidio della diciannovenne Mary Sullivan. I resti di DeSalvo furono esumati e gli investigatori trovarono un'esatta corrispondenza con il suo DNA.\nIl 19 luglio 2013, il commissario della polizia di Boston Edward F. Davis dichiar\u00f2 che il test del DNA non lasciava dubbi che DeSalvo fosse la fonte del liquido seminale rinvenuto sulla scena del crimine nel 1964, dichiarandolo quindi responsabile certo della morte di Mary Sullivan, attribuita allo \"Strangolatore di Boston\".\nDetenzione e morte.\nNel febbraio 1967, DeSalvo riusc\u00ec a fuggire insieme a due altri detenuti dal manicomio criminale nel quale era rinchiuso, scatenando una caccia all'uomo che non si vedeva dai tempi di John Dillinger (rapinatore di banche che tra il 1930 e il 1934 fu molto ricercato dalla polizia statunitense in tutti gli stati). Quando pochi giorni dopo venne ricatturato fu immediatamente trasferito al penitenziario di massima sicurezza di Walpole, dove 6 anni dopo, il 25 novembre 1973, venne rinvenuto cadavere pugnalato a morte nell'infermeria, ucciso da mano ignota. \u00c8 sepolto nel Puritan Lawn Memorial Park di Peabody, Massachusetts."}
{"id": "3970729", "revid": "1543377", "url": "https://it.wikipedia.org/wiki?curid=3970729", "title": "Contea di Zhanang", "text": "Zhanang (; ; ) \u00e8 una contea cinese della prefettura di Shannan nella Regione Autonoma del Tibet. Nel 1999 la contea contava 36.384 abitanti per una superficie totale di 2163\u00a0km\u00b2. La contea fu istituita nel 1959. Nella contea \u00e8 presente il monastero di Samye, costruito nell'VIII secolo d.C.\nGeografia fisica.\nTerritorio.\nLa contea si trova nel Tibet del sud, nella valle del fiume Yarlung Zambo, a 141\u00a0km dalla citt\u00e0 di Lhasa e a 50\u00a0km dall'aeroporto di Gonggar. \nL'altitudine media \u00e8 di 3.680 metri.\nLa fauna \u00e8 rappresentata da antilopi, gru dal collo nero, cavalli, galline, orsi, cigni, gru, cervi sika, gazzelle mongole, maiali delle nevi.\nClima.\nZhanang gode di un clima monsonico tipico degli altopiani semi-aridi della zona con medie annue di 3092 ore di sole e 420 millimetri di precipitazioni. Sono comuni siccit\u00e0, vento, gelo, grandine.\nEconomia.\nZhanang \u00e8 una contea agricola e le colture producono principalmente orzo, frumento invernale, frumento primaverile, fagioli, piselli, grano saraceno, patate, ravanelli, cavoli.\nSono allevati yak, bovini, cavalli, asini, pecore, capre.\nLe risorse minerarie principali sono marmo, calcite, selce, marmo bianco, cromite, rame, argilla, e una dozzina di minerali, in particolare, rame e altri minerali di alta qualit\u00e0. \u00c8 diffusa anche l'industria dell'artigianato oltre a quella turistica per le numerose reliquie culturali presenti nel territorio, a partire dai monasteri buddisti."}
{"id": "3970730", "revid": "46931", "url": "https://it.wikipedia.org/wiki?curid=3970730", "title": "Zhanang", "text": ""}
{"id": "3970732", "revid": "1305772", "url": "https://it.wikipedia.org/wiki?curid=3970732", "title": "Elisabetta Gonzaga (disambigua)", "text": ""}
{"id": "3970736", "revid": "88740", "url": "https://it.wikipedia.org/wiki?curid=3970736", "title": "Media e propaganda nel blocco orientale", "text": "Dal 1945 al 1989-1991 i paesi dell'Europa orientale, centro-orientale e dei Balcani furono sotto regime comunista.\nMentre le attuali Ucraina, Moldavia, Bielorussia e i paesi baltici erano repubbliche socialiste sovietiche, cio\u00e8 parte integrante dell'Unione Sovietica, i paesi dei Balcani e dell'Europa centro-orientale, pur essendo indipendenti, erano dipendenti politicamente ed economicamente dall'URSS a causa del Patto di Varsavia e del Comecon, invece la Jugoslavia e l'Albania, pur essendo governate da regimi comunisti, non avevano alcun legame con questo paese.\nIn questi paesi tutti i mass media erano sottoposti a censure.\nNel blocco orientale, lo stato possedeva e gestiva i mezzi di comunicazione di massa. Le autorit\u00e0 al potere vedevano i media come uno strumento di propaganda, e veniva ampiamente praticata la censura ed esercitato un controllo quasi completo sulla diffusione delle informazioni. La stampa comunista nei paesi del blocco orientale era un organo di stato. Fino alla fine del 1980, tutte le radio e le televisioni del blocco orientale erano di propriet\u00e0 dello Stato (e strettamente controllato), mentre la stampa era di solito di propriet\u00e0 di organizzazioni politiche, per lo pi\u00f9 dal partito comunista locale. \nGiornali e riviste giovanili erano di propriet\u00e0 di organizzazioni giovanili affiliate al partito comunista. L'organo di governo in Unione Sovietica era Gosteleradio (\u0413\u043e\u0441\u0443\u0434\u0430\u0440\u0441\u0442\u0432\u0435\u043d\u043d\u044b\u0439 \u043a\u043e\u043c\u0438\u0442\u0435\u0442 \u043f\u043e \u0442\u0435\u043b\u0435\u0432\u0438\u0434\u0435\u043d\u0438\u044e \u0438 \u0440\u0430\u0434\u0438\u043e\u0432\u0435\u0449\u0430\u043d\u0438\u044e \u0421\u0421\u0421\u0420, \u0413\u043e\u0441\u0442\u0435\u043b\u0435\u0440\u0430\u0434\u0438\u043e \u0421\u0421\u0421\u0420), che era responsabile sia della televisione che della radio in Unione Sovietica.\nIl partito comunista esercitava il controllo sui media ed era responsabile della censura. I media servivano come un'importante forma di controllo sulle informazioni e quindi della societ\u00e0. I governi del blocco orientale vedevano i mass media come vitali per la sopravvivenza del comunismo e quindi soffocavano concetti alternativi e critiche. La radio era inizialmente il mezzo dominante, la televisione \u00e8 stata considerata di minor importanza nella lista delle priorit\u00e0 dei piani quinquennali degli anni 1950.\nNei paesi pi\u00f9 vicini all'Europa occidentale si potevano ricevere la radio e le televisioni dei paesi occidentali: ad esempio nella maggior parte del territorio della Germania Est si potevano ricevere le stazioni e i canali della Germania Ovest."}
{"id": "3970746", "revid": "72396", "url": "https://it.wikipedia.org/wiki?curid=3970746", "title": "Numero pentatopico", "text": "In teoria dei numeri, un numero pentatopico \u00e8 un numero figurato che rappresenta un pentatopo, l'analogo nello spazio quadridimensionale del triangolo bidimensionale e del tetraedro tridimensionale. I primi numeri pentatopici sono: 1, 5, 15, 35, 70, 126, 210, 330, 495, 715, 1001, 1365, 1820, 2380, 3060, 3876, 4845.\nDefinizione.\nVisualizzare un numero come pentatopico \u00e8 difficile, ma si pu\u00f2 procedere per analogia con altre classi di numeri figurati. Cos\u00ec come l'\"n\"-simo numero triangolare \u00e8 dato dalla somma dei numeri interi da 1 a \"n\", e l'\"n\"-simo numero tetraedrico \u00e8 dato dalla somma dei numeri triangolari da 1 all'\"n\"-simo, l'\"n\"-simo numero pentatopico \u00e8 dato dalla somma dei numeri tetraedrici da 1 all'\"n\"-simo. Cos\u00ec come i numeri triangolari occupano i terzi posti da destra nelle righe del triangolo di Tartaglia e i numeri tetraedrici ne riempiono i quarti posti, i numeri pentatopopici vi si trovano nei quinti posti da destra. La formula per l\"'n\"-simo numero pentatopico \u00e8:\nPropriet\u00e0 matematiche.\nDue ogni tre numeri pentatopici sono anche numeri pentagonali: per ogni \"n\", il (3\"n\"-2)-esimo numero pentatopico corrisponde sempre al [(3\"n\"2-\"n\")/2]-esimo numero pentagonale; e il (3\"n\"-1)-esimo numero pentatopico coincide col [(3\"n\"2+\"n\")/2]-simo numero pentagonale. Il 3\"n\"-simo numero pentatopico non \u00e8 invece pentagonale, tuttavia \u00e8 un numero pentagonale generalizzato ottenibile assegnando il valore (3\"n\"2+\"n\")/2 al parametro della formula per i numeri pentagonali.&lt;br&gt;\nLa sommatoria dei reciproci di tutti gli infiniti numeri pentatopici converge a formula_2. Ci\u00f2 si pu\u00f2 dimostrare impostando la sommatoria come serie telescopica, in questo modo:\nLe diagonali dei poligoni si intersecano un numero pentatopico di volte; tracciando le diagonali di un poligono di \"n\" lati, si former\u00e0 una quantit\u00e0 di intersezioni pari al (\"n\"-3)-simo numero pentatopico. Per esempio, le diagonali di un quadrato si intersecano in 1 punto, quelle di un pentagono in 5 punti, quelle di un esagono in 15 punti, quelle di un ettagono in 35, quelle di un ottagono in 70, e cos\u00ec via."}
{"id": "3970754", "revid": "327773", "url": "https://it.wikipedia.org/wiki?curid=3970754", "title": "Profondit\u00e0 di compensazione dei carbonati", "text": "La profondit\u00e0 di compensazione dei carbonati, sigla CCD (dall'inglese \"Carbonate (o Calcite) Compensation Depth\"), \u00e8 la profondit\u00e0 nelle acque oceaniche al di sotto della quale il tasso di accumulo della calcite (la forma pi\u00f9 comune del carbonato di calcio) \u00e8 inferiore al suo tasso di solvatazione e pertanto la calcite viene disciolta nell'acqua. Si ha analogamente una profondit\u00e0 di compensazione dell'aragonite (ACD) che indica il livello in cui si instaura lo stesso fenomeno per l'aragonite, l'altra comune forma polimorfa del carbonato di calcio.\nIl livello attuale della CCD nell'Oceano Pacifico \u00e8 situato attorno a 4.200-4.500 metri, nella parte temperata e tropicale dell'Oceano Atlantico si posiziona attorno ai 5.000 m, mentre nell'Oceano Indiano si trova ad una posizione intermedia. Studi sulla dissoluzione del carbonato di calcio nell'acqua marina furono condotti in particolare dall'oceanografo John Murray, che fu il primo ad identificare la profondit\u00e0 di compensazione dei carbonati negli oceani.\nDescrizione.\nIl carbonato di calcio \u00e8 sostanzialmente insolubile nelle acque di superficie che sono in genere soprasature in calcite. I gusci calcarei del plancton morto tendono pertanto a cadere lungo la colonna d'acqua marina e ad adagiarsi sul fondo oceanico rimanendo sostanzialmente inalterati, per lo meno fino a quando raggiungono il lisoclino, il livello al quale la solubilit\u00e0 del carbonato comincia ad aumentare in modo considerevole.&lt;br&gt; \nUn ulteriore aumento della profondit\u00e0 porta al completo dissolvimento dei gusci carbonatici secondo la seguente equazione: \nQuesto livello viene definito come la \"profondit\u00e0 di compensazione dei carbonati\".\nLe particelle di sedimenti o di plancton calcareo si possono trovare in forma stabile solamente al di sopra della CCD. Pertanto, se il fondo marino si trova al di sopra della CCD, i sedimenti possono essere costituiti anche da sostanze calcaree o gessose, mentre se si trova ad una profondit\u00e0 superiore i sottili gusci calcarei fanno in tempo a dissolversi o prima di raggiungere il fondo o successivamente in tempi relativamente brevi, impedendo pertanto l'accumulo e la permanenza di residui composti da CaCO3 sul fondale.\nUn'eccezione a questo principio pu\u00f2 avvenire se i sedimenti calcarei vengono inizialmente deposti al di sopra della CCD (come pu\u00f2 avvenire in una dorsale oceanica) e subito ricoperti da fanghiglia silicea o da argilla nella zona abissopelagica. In questo caso un eventuale successivo sprofondamento del fondale al di sotto del livello della CCD, non porta al dissolvimento del carbonato, il cui contatto con l'acqua \u00e8 impedito dagli strati protettivi soprastanti. Una situazione analoga avviene se il guscio calcareo viene rapidamente trasportato al di sotto della CCD, ma ricoperto di sedimenti prima che abbia fatto in tempo a sciogliersi. Anche in questo caso si pu\u00f2 avere la conservazione di un residuo calcareo a quote altrimenti non possibili.\nVariazioni del valore della CCD.\nIl valore effettivo della CCD dipende dal livello di solubilit\u00e0 del carbonato di calcio, che a sua volta \u00e8 funzione della temperatura, della pressione, della composizione chimica dell'acqua e della sua acidit\u00e0, data in particolare dalla quantit\u00e0 di CO2 disciolta nell'acqua. La solubilit\u00e0 del carbonato in acqua aumenta con la pressione e al diminuire della temperatura; inoltre aumenta all'aumentare della concentrazione di CO2 disciolta. Infatti nell'equazione precedente un aumento dell'anidride carbonica tende a spostare verso destra l'equilibrio della reazione, producendo pi\u00f9 Ca2+ e HCO3- a scapito di CO2 e carbonato di calcio, secondo il principio di Le Ch\u00e2telier dell'equilibrio chimico. \nIl livello attuale della CCD nell'Oceano Pacifico \u00e8 situato attorno a 4.200-4.500 metri, eccetto che nella zona equatoriale di risalita delle acque dove il limite \u00e8 attorno a 5.000 m. Nella parte temperata e tropicale dell'Oceano Atlantico la CCD si posiziona attorno ai 5.000 m, mentre nell'Oceano Indiano si trova ad una posizione intermedia. \nLa variazione della profondit\u00e0 della CCD \u00e8 collegata al periodo di tempo intercorso da quando le acque di profondit\u00e0 sono state esposte alla superficie; questo periodo viene chiamato \"et\u00e0 della massa d'acqua\". Per questo la CCD \u00e8 in media pi\u00f9 profonda nell'Atlantico, pi\u00f9 superficiale nel Pacifico e intermedia nell'Oceano Indiano. Le et\u00e0 relative di questi bacini si possono dedurre dallo schema della circolazione termoalina della corrente oceanica. Dal momento che la sostanza organica, come le deiezioni fecali dei copepoda, tende a precipitare dalla superficie verso le acque profonde, le acque abissali tendono ad accumulare nel tempo l'anidride carbonica disciolta. Le masse d'acqua pi\u00f9 vecchie hanno una concentrazione di anidride carbonica pi\u00f9 alta e di conseguenza una CCD meno profonda. La CCD \u00e8 relativamente pi\u00f9 superficiale alle alte latitudini, eccetto che nel Nord Atlantico e negli Oceani meridionali dove si instaura una corrente verso il basso. Questa corrente porta verso le profondit\u00e0 acqua giovane di superficie, che \u00e8 relativamente povera di CO2 e pertanto abbassa la profondit\u00e0 della CCD.\nLa profondit\u00e0 della CCD ha subito profonde variazioni nel corso delle varie ere geologiche. Dal Cretaceo all'Eocene, soprattutto durante il caldo periodo del massimo termico del Paleocene-Eocene, la CCD era posizionata a livelli meno profondi di quelli attuali in quanto, a seguito dell'elevata attivit\u00e0 vulcanica, la concentrazione atmosferica di anidride carbonica era molto pi\u00f9 elevata dell'attuale e di conseguenza aumentava anche la sua pressione parziale nell'acqua oceanica. L'effetto era parzialmente compensato dall'elevata temperatura dell'acqua che ostacola la dissoluzione del carbonato. Verso la fine dell'Eocene, la diminuzione dell'effetto serra port\u00f2 ad un incremento della profondit\u00e0 della CCD. \nAi giorni nostri \u00e8 possibile che l'aumento della concentrazione della CO2 atmosferica derivante dall'utilizzo di combustibili fossili, possa portare ad innalzare il livello della CCD a partire dalle zone dove sono presenti correnti dirette verso il basso.\nProfondit\u00e0 di compensazione dell'aragonite.\nL'aragonite \u00e8 pi\u00f9 solubile in acqua della calcite. Di conseguenza, l'aragonite inizia a dissolversi a una profondit\u00e0 inferiore rispetto alla calcite, il che significa che la profondit\u00e0 in cui la velocit\u00e0 di dissoluzione dell'aragonite \u00e8 almeno pari alla velocit\u00e0 di ingresso, si trova pi\u00f9 in alto nella colonna d'acqua rispetto al corrispondente livello per la calcite. Questo livello \u00e8 chiamato \"profondit\u00e0 di compensazione dell'aragonite\" (in lingua inglese abbreviato in ACD, \"Aragonite Compensation Depth\"). Alle basse latitudini l'ACD si trova in media circa a 1.500 metri di profondit\u00e0, con oscillazioni tra 2.000-3.000 m nell'Atlantico e tra 500 e 1.500 m nell'Oceano Indiano e nel Pacifico.\nAspetti geomorfologici.\nPoich\u00e9 al di sotto della CCD il carbonato di calcio non pu\u00f2 esistere in equilibrio se non per tempi brevi, anche le rocce che lo contengono, come le rocce calcaree o carbonatiche, tendono necessariamente a dissolversi. A profondit\u00e0 superiori a quella di compensazione dei carbonati pertanto non \u00e8 possibile trovare questo tipo di roccia, ma si hanno strutture a base di rocce sialiche, femiche, o di altri tipi non calcarei."}
{"id": "3970758", "revid": "697352", "url": "https://it.wikipedia.org/wiki?curid=3970758", "title": "Louie Louie", "text": "Louie Louie \u00e8 un brano statunitense Rock and roll e R'n'B scritto nel 1955 da Richard Berry. Il brano \u00e8 divenuto nel tempo uno standard nel pop e nel rock avendo avuto pi\u00f9 di 1500 versioni registrate dai pi\u00f9 diversi artisti, permettendo addirittura di poter essere suonata da una radio californiana per 63 ore di seguito senza mai ripetere la stessa incisione.\nLa canzone fu originariamente cantata in stile doo-wop, con un certo sapore caraibico. Il brano narra in semplici versi la storia, in prima persona, di un marinaio giamaicano che ritorna a casa dalla sua amata.Dopo la versione originale di Richard Berry, la canzone fu portata al successo per la prima volta dai The Kingsmen nel 1963 raggiungendo il primo posto nella classifica Cash Box e il secondo nella classifica Billboard Hot 100.\nVersioni.\nLa versione originale di Richard Berry.\nRichard Berry, un veterano della scena R'n'B di Los Angeles, fu ispirato a scrivere Louie Louie dopo aver sentito e suonato \"El Loco Cha Cha\", di Ren\u00e9 Touzet, insieme a Ricky Rillera e i Rhythm Rockers. Il testo allude chiaramente a \"Havana Moon\" di Chuck Berry, e alla voga caraibica del momento, l'arrangiamento doo-wop ricorda vagamente lo stile \"calypso\" di Harry Belafonte. L'arrangiamento di Touzet comprendeva un ostinato che diventer\u00e0 il caratteristico e riconoscibile \"riff\" di Loiue Louie. Il testo, di gusto esotico, \u00e8 basato sul personaggio di un marinaio caraibico che non vede l'ora di tornare a casa e riabbracciare la sua beneamata \"Louie\".\nRichard Berry pubblic\u00f2 la sua versione nell'aprile del 1957 con la Flip Records, originariamente come una B-side con il suo gruppo \"The Pharaohs\" avendo un certo successo sulla west coast particolarmente a San Francisco. Quando il gruppo cominci\u00f2 ad andare in tour nel nord overst della costa del pacifico anche le bande locali di R'n'B cominciarono a suonare il brano che incrementava sempre pi\u00f9 la sua popolarit\u00e0. A quel punto il brano fu pubblicato come un A-side. Comunque il singolo non raggiunse mai nessuna posizione nella classifica rhythm and blues o pop di Billboard. L'etichetta discografica dichiar\u00f2 che la canzone vendette 40.000 copie. Col tempo visto il seguito senza successo del brano Berry cedette la sua parte di diritti alla Flip records per 750 dollari nel 1959.\nAnche se il titolo spesso \u00e8 riportato con una virgola fra i due nomi (\"Louie, Louie\"), nel 1988 Berry dichiar\u00f2 all'Esquire che il titolo corretto era \"Louie Louie\" senza virgola.\nNel 1972 Richard Berry incise di nuovo la canzone come singolo per la Happy Tiger Records.\nLa prima cover di Rockin' Robin Roberts.\nSebbene il merito di aver portato la canzone al successo spetta ai Kingsmen, la prima cover del pezzo fu quella di Robin Roberts nel 1960. Roberts era uno dei protagonisti della scena R'n'B a Tacoma in cui si esibiva cantando in un gruppo noto come \"The Blue Notes\". Nel 1958, dopo aver scovato il 45 giri in un negozio\ndi dischi usati, cominci\u00f2 a proporla sulla scena locale di Seattle e del nord-ovest. Nelle sue performance suonava anche Rockin' Robin di Bobby Day che poi us\u00f2 per il suo nome d'arte. Secondo un aneddoto, nel 1958 mentre Roberts suonava in un locale di Tacoma la polizia intervenne per interrompere il concerto perch\u00e9 il pubblico era pi\u00f9 numeroso di quanto il locale potesse contenere. Robin Roberts chiese allora di poter suonare un ultimo pezzo per placare gli animi, ottenuto il consenso dalla polizia suon\u00f2 proprio Louie Louie, scatenando il delirio e rendendo la situazione esplosive ed ingestibile. Nel 1959 inizi\u00f2 a farsi accompagnare dal complesso pi\u00f9 popolare del\nnord-ovest, The Wailers (da non confondersi con i The Wailers di Bob Marley) spesso noti anche come \"The Fabulous Wailers\", gi\u00e0 entrati nelle classifiche con materiale rock strumentale (\"Tall Cool One\"), con un arrangiamento pi\u00f9 R&amp;B dell'originale, in cui il tipico riff \u00e8 eseguito dal sassofono in sostituzione dei cori doo-wop. Con questo gruppo incise nel 1960 \"Louie Louie\", brano che aveva portato al successo nei dintorni di Seattle influenzando anche molti altri gruppi garage rock fra cui i Kingsmen. Fu lui il primo ad introdurre il verso \"OK, let's give it to 'em right now\", letteralmente \"Ok, diamoglielo adesso\", che si riferiva all'assolo di chitarra immediatamente seguente ma che aveva anche un chiaro doppio senso sessuale. Il brano fu inciso in principio per l'etichetta Etiquette Records di propriet\u00e0 del gruppo, ma in seguito fu promosso e prodotto anche dalla Imperial Records di Los Angeles, con ampio successo regionale, ma non riuscendo ad entrare nelle classifiche nazionali dei dischi pi\u00f9 venduti.\nIl testo di Robin Roberts.\nIl testo di Robin Roberts ricalcava esattamente quello originale di Richard Berry a parte due aggiunte che si mantennero nelle seguenti versioni. Roberts aggiunse il \"Yeah yeah yeah yeah yeah\" nel primo verso del ritornello (chorus) e il famoso \"OK, let's give it to 'em right now\" prima dell'assolo di chitarra dopo la seconda strofa.\nPaul Revere &amp; the Raiders.\nPaul Revere &amp; the Raiders registrarono una loro versione di Louie Louie nell'aprile del 1963 nello stesso studio di registrazione di Portland dove registreranno anche i Kingsmen. Questa registrazione fu pagata da Roger Hart della radio \"91 KSN\" che in seguito divenne il manager del gruppo. In principio il singolo ebbe successo localmente e fu prodotto dall'etichetta di Hart la \"SANDE\". In seguito nel giugno del 1963 il brano fu invece lanciato a livello nazionale dalla Columbia Records raggiungendo le posizioni di vertice nelle classifiche della costa occidentale e delle Hawaii. Ma la Columbia visto il crescente successo della versione concorrente dei Kingsmen interruppe la programmazione destinando di fatto la loro versione all'oblio.\nIl testo Paul Revere &amp; the Raiders.\nAl testo della versione di Robin Roberts Paul Revere &amp; the Raiders aggiunsero il \"oh baby\" alla fine del secondo verso del ritornello e il \"Stomp, shout, and work it on out\" nell'ultimo ritornello.\nThe Kingsmen.\nNell'industria musicale americana degli anni 50 e 60 spesso gli artisti \"bianchi\" producevano versioni cover degli artisti \"neri\". Il 6 aprile 1963 un gruppo rock and roll di Portland in Oregon, chiamati The Kingsmen, scelse di registrare \"Louie Louie\" come loro secondo singolo dopo il proprio precedente \"Peter Gunn Rock\".\nI Kingsmen registrarono la canzone al \"Northwestern Inc. Motion Pictures and Recording\" a Portland. Il cantante, leader del gruppo, Jack Ely bas\u00f2 la sua versione sulla precedente di \"Rockin' Robin Roberts and the Fabulous Wailers\", introducendo involontariamente un cambiamento nel ritmo passando ad un 1-2-3, 1-2, 1-2-3 al posto dell'originale 1-2-3-4, 1-2, 1-2-3-4. La versione dei Kingsmen fu registrata in un'unica sessione nella quale registrarono anche il lato B, lo strumentale \"Haunted Castle\". I Kingsmen trasformarono la semplice e solare ballata di Berry in una quasi inintelligibile canzone. Nel tempo si sono diffusi numerosi aneddoti \nsulle circostanze di quella sessione di registrazione, che la band fosse sotto l'effetto di alcol o droga, o che credettero d'eseguire\nuna prova, o che il microfono fosse stato mal posizionato. Alla fine dell'assolo di chitarra Ely sbagli\u00f2 tempo, attaccando il ritornello per poi interrompersi subito in attesa del momento giusto. Il batterista accorgendosi dell'errore improvvis\u00f2 un giro di batteria per coprire l'errore. Sembra inoltre che la sera antecedente l'incisione i Kingsmen suonarono per novanta minuti ininterrotti la canzone in un club per adolescenti. Tutto ci\u00f2 ha contribuito all'incisione di un brano in cui le parole sono veramente difficili da comprendere. Questa difficolt\u00e0 nel comprendere il testo diede luogo alle accuse di nascondere un testo osceno, e port\u00f2 addirittura l'FBI ad indagare.\nLe indagini dell'FBI.\nUno dei fattori del successo di questa versione di Louie Louie fu la leggenda che in realt\u00e0 dietro l'incomprensibilit\u00e0 del testo si nascondesse un testo osceno e ricco di doppi sensi sessuali molto spinti che dipingevano in modo diverso il rapporto fra il marinaio e la Louie del testo originale.\nGirarono fra gli adolescenti dell'epoca fogli su cui era stampato \"il vero testo di Louie Louie\". Per questo motivi la canzone fu bandita dalla programmazione di molte emittenti radio degli Stati Uniti, compreso l'Indiana, dove fu personalmente il governatore dello Stato ad intervenire per la censura del brano. Tutto ci\u00f2 avvenne nonostante nessuno riuscisse a comprendere il testo in diversi punti del brano e nonostante le continue smentite da parte di Ely. L'FBI istitu\u00ec un'indagine che si protrasse per pi\u00f9 di 31 mesi e che si concluse con la motivazione che non erano stati \"capaci di interpretare nessuna delle parole del testo\".\nIl successo commerciale.\nIl singolo usc\u00ec per la prima volta nel maggio del 1963 editato dalla piccola Jerden prima di essere stampata dalla pi\u00f9 importante Wand\nnell'ottobre dello stesso anno. Il 7 dicembre entr\u00f2 nelle prime dieci posizioni della top ten di Billboard Hot 100, raggiunse la seconda posizione nelle settimane successive, per poi uscire dalla classifica ai primi di febbraio. \"Louie Louie\" raggiunse la prima posizione della pop classifica e della R&amp;B classifica di Cash Box.\nIn realt\u00e0 le vendite in principio furono cos\u00ec basse (600 copie) che il gruppo pens\u00f2 di sciogliersi. Tutto cambi\u00f2 quando il pi\u00f9 importante DJ di Boston, Arnie Ginsburg, programm\u00f2 il brano dei Kingsmen nel suo programma \"The Worst Record of the Week\" (in italiano \"la peggior incisione della settimana\"). Al contrario di quanto atteso la risposta del pubblico fu sorprendentemente positiva. Per la fine di ottobre la versione dei Kingsmen entr\u00f2 nella classifica regionale di Billboard scalando posizioni per entrare in quella nazionale. Contemporaneamente la versione di Paul Revere &amp; the Raiders, che ebbe una promozione maggiore, stava diventando una hit in California. Per un certo periodo le due versioni apparirono alla pari, ma col passare del tempo i Kingsmen cominciarono a vendere pi\u00f9 copie, tanto che per la fine del 1963 la Columbia Records cess\u00f2 di promuovere la versione di Paul Revere &amp; the Raiders. Quando Louie Louie dei Kingsmen arriv\u00f2 finalmente al completo successo il gruppo si sciolse. Nei concerti dal vivo convissero due versioni una del cantante Ely, ormai ex-leader del gruppo, ed una di Lynn Easton che era proprietario dei diritti sul nome \"Kingsmen\".\nIl testo dei Kingsmen.\nIl testo dei Kingsmen univa nel ritornello lo \"Yeah yeah yeah\" di Robin Roberts con il \"baby\" dei Paul Revere &amp; the Raiders. Inoltre l'errore in fase di incisione della traccia port\u00f2 l'errato attacco \"me see\" dopo l'assolo, che rimase poi nelle versioni standard del testo.\nAltre versioni.\nSi calcola che siano pi\u00f9 di 1500 le versioni del brano. Un elenco non completo degli artisti e delle versioni pi\u00f9 famose include:\nAnni sessanta.\nOltre alle gi\u00e0 citate versioni dei The Wailers del 1961 e le due dei Kingsmen e di Paul Revere &amp; the Raiders entrambe del 1963, negli anni sessanta fra le altre vengono incise le versioni di:\nAnni settanta.\nNel 1972 Richard Berry incise di nuovo la canzone come singolo per la Happy Tiger Records. In quel decennio altre versioni furono:\nAnni ottanta.\nNel 1980 la Rhino Records pubblic\u00f2 \"The Best of Louie Louie\" che comprende la versione originale di Berry e svariate altre versioni tra cui quella dei Black Flag e una versione a cappella del coro della Rice University di Houston. Altre versioni di quegli anni:\nAnni novanta.\nNel 1992 Joan Jett in \"I Love Rock 'n' Roll '92\" incide ancora una volta Louie Louie.\nNel 1992 Massimo Riva inser\u00ec una versione italiana del brano riscrivendone il testo in chiave ironica. La canzone, intitolata \"Lui Luigi\" venne inserita nel suo album \"Matti come tutti\". L'anno dopo la reincise con Elio e le Storie Tese. Altre cover di quel decennio sono:"}
{"id": "3970759", "revid": "228587", "url": "https://it.wikipedia.org/wiki?curid=3970759", "title": "Corrente letteraria", "text": "Una corrente letteraria (o movimento letterario) \u00e8 una tendenza (relativa alla poetica, allo stile, ai contenuti) che influisce sugli scrittori del tempo in cui si sviluppa. Alcune sono vere e proprie scuole o movimenti d'avanguardia in cui gli autori stessi si riconoscono, altre sono state individuate e definite \"a posteriori\" dagli studiosi e dai compilatori d'antologie. Di fatto il successo di questo criterio organizzativo \u00e8 dovuto alla praticit\u00e0 a fini didattici di raggruppare gli autori in capitoli, unificando alcune informazioni generali valide per tutti. \nCorrenti della letteratura italiana.\nVengono qui elencate le pi\u00f9 comunemente citate nei piani delle antologie scolastiche, con l'avvertenza che si tratta di fenomeni molto diversi fra loro, a volte citati anche come accademie, scuole, cenacoli, ecc. \nFasi della letteratura italiana.\nQui viene riportata una possibile suddivisione delle fasi della letteratura italiana. Molte fasi sono cronologicamente vicine fra di loro se non addirittura contemporanee."}
{"id": "3970768", "revid": "1818970", "url": "https://it.wikipedia.org/wiki?curid=3970768", "title": "Institut national des recherches arch\u00e9ologiques pr\u00e9ventives", "text": "L'Institut national des recherches arch\u00e9ologiques pr\u00e9ventives (INRAP, \"Istituto nazionale delle ricerche archeologiche preventive\") \u00e8 un istituto di ricerca in campo archeologico e un ente pubblico a carattere amministrativo della Francia.\nStoria.\nNel 1973 venne fondata l'Association pour les fouilles arch\u00e9ologiques nationales (AFAN, \"Associazione per gli scavi archeologici nazionali\"), come organizzazione non a scopo di lucro di diritto privato controllata dal Ministero della cultura francese, con lo scopo di realizzare attivit\u00e0 di diagnostica archeologica e scavi archeologici preventivi o programmati.\nNel 2002, in seguito alla legge sull'archeologia preventiva, \u00e8 stata trasformata in \"ente pubblico a carattere amministrativo\" (EPA), di diritto pubblico, sotto la tutela congiunta dei Ministeri francesi della cultura e della ricerca, prendendo il nome attuale.\nObiettivi e organizzazione.\nL'istituto ha la missione di realizzare operazioni di archeologia preventiva (diagnostica archeologica e scavi archeologici) e la diffusione scientifica dei risultati.\n\u00c8 amministrato da un consiglio di amministrazione, assistito da un consiglio scientifico, i cui membri sono nominati od eletti per tre anni e non possono rivestire il ruolo per pi\u00f9 di due mandati consecutivi. Il presidente dell'istituto, nominato dal Presidente della Repubblica francese, presiede entrambi i consigli. Il presidente della Repubblica nomina anche un direttore generale dell'Istituto."}
{"id": "3970775", "revid": "3831", "url": "https://it.wikipedia.org/wiki?curid=3970775", "title": "Association pour les fouilles arch\u00e9ologiques nationales", "text": ""}
{"id": "3970806", "revid": "767487", "url": "https://it.wikipedia.org/wiki?curid=3970806", "title": "Roberto Pidone", "text": "Carriera.\nGiocatore.\nNel ruolo di terzino, muove i primi passi della sua carriera nel 1973 in Serie C con la maglia del . Dopo due anni in cui colleziona con i nerazzurri 6 presenze, viene girato alla Nuova Vibonese che milita in Serie D ed in seguito gioca per due anni con l'.\nNel 1978-1979 \u00e8 alla Palmese in Serie C2 e l'anno successivo sale di categoria passando alla Cavese. Con i metelliani rimane per cinque annate, vincendo il campionato di Serie C1 1980-1981 ed approdando alla Serie B, categoria in cui disputa 101 partite in tre anni con la maglia della Cavese.\nPassato al , gioca per un'altra stagione in Serie B per poi passare al Foggia e disputare due campionati di Serie C1, ed infine tornare a Cava de' Tirreni e giocare la sua ultima stagione da professionista in Serie C2 nel 1988.\nIn carriera ha totalizzato complessivamente 134 presenze ed una rete (in occasione del pareggio interno del Catania col del 21 ottobre 1984) in Serie B.\nAllenatore.\nTerminata la carriera da calciatore, diventa allenatore guidando alcuni club nei campionati dilettantistici tra cui Scafatese, Ruggiero Lauria e Sapri. Nel 2004-2005 \u00e8 vice di Salvatore Campilongo alla guida della Cavese."}
{"id": "3970808", "revid": "1543377", "url": "https://it.wikipedia.org/wiki?curid=3970808", "title": "Contea di Gonggar", "text": "Gonggar (; ; ) \u00e8 una contea cinese della prefettura di Shannan nella Regione Autonoma del Tibet. Nel 1999 la contea contava 46.154 abitanti per una superficie totale di 2386.11 km\u00b2. Nella contea vi sono il monastero di Gonggar Choide, il Dzong di Gonggar e l'aeroporto di Gonggar."}
{"id": "3970821", "revid": "1543377", "url": "https://it.wikipedia.org/wiki?curid=3970821", "title": "Contea di Cuona", "text": "Cuona (; ; ) \u00e8 una contea cinese della prefettura di Shannan nella Regione Autonoma del Tibet. Nel 1999 la contea contava 15.132 abitanti per una superficie totale di 34979 km\u00b2. Secondo l'India questa regione fa parte dell'Arunachal Pradesh che \u00e8 una zona contesa tra Repubblica Popolare Cinese e India."}
{"id": "3970824", "revid": "46931", "url": "https://it.wikipedia.org/wiki?curid=3970824", "title": "Cuona", "text": ""}
{"id": "3970827", "revid": "104505341", "url": "https://it.wikipedia.org/wiki?curid=3970827", "title": "Rally del Portogallo 2012", "text": "Il Rally del Portogallo, che si \u00e8 corso dal 29 marzo al 1\u00ba aprile, \u00e8 stato il quarto della stagione 2012 e ha registrato la vittoria di Mads \u00d8stberg."}
{"id": "3970840", "revid": "1543377", "url": "https://it.wikipedia.org/wiki?curid=3970840", "title": "Contea di Sangri", "text": "Sangri (; ) \u00e8 una contea cinese della prefettura di Shannan nella Regione Autonoma del Tibet. Il capoluogo \u00e8 la citt\u00e0 di Sangri. Nel 1999 la contea contava 15.470 abitanti per una superficie totale di 2638 km\u00b2."}
{"id": "3970843", "revid": "123909764", "url": "https://it.wikipedia.org/wiki?curid=3970843", "title": "Calculus Minervae", "text": "Calculus Minervae \u00e8 un'espressione proverbiale latina, traduzione del greco \u1f08\u03b8\u03b7\u03bd\u1fb6\u03c2 \u03c8\u1fc6\u03c6\u03bf\u03c2 (Ath\u0113n\u00e2s Ps\u00eaphos). Letteralmente significa \"pietruzza di Minerva\" e sta ad indicare il voto decisivo espresso in una votazione tramite la deposizione di un coccio in una delle due urne, una per votare a favore, una contro.\nOrigine.\nL'espressione latina ha un'origine tarda, attorno alla fine del II - inizio III secolo. Il corrispettivo greco invece si riferisce ad un episodio descritto ne \"Le Eumenidi\", tragedia di Eschilo: nella votazione della Boul\u00e9 che doveva stabilire se Oreste doveva essere considerato colpevole per l'uccisione della madre Clitemnestra, la dea Atena in persona esprime il proprio voto, sancendo l'assoluzione dell'imputato. \u00c8 bene specificare che l'interpretazione dell'episodio \u00e8 duplice: nelle votazioni a favore o contro un imputato la sua assoluzione era sancita anche da un'eventuale pareggio nei voti (); in questa occasione non \u00e8 chiaro se il voto di Atena avesse permesso di raggiungere il pareggio in modo da determinare l'assoluzione del matricida o se questo sarebbe stato comunque assolto e il voto della dea avesse solo valore simbolico.\nCassio Dione ci racconta poi nella sua \"Storia romana\" che tra i vari onori concessi ad Ottaviano Augusto al suo ritorno dall'Egitto nel 29 a.C., c'era anche quello di poter esprimere un \u1f08\u03b8\u03b7\u03bd\u1fb6\u03c2 \u03c8\u1fc6\u03c6\u03bf\u03c2. Ci sono diverse interpretazioni riguardo a quale potere gli sia stato effettivamente concesso: se, qualora ci fosse un pareggio, potesse esprimere un voto per sbilanciare la conta; se, qualora i voti per la condanna fossero maggiori di uno, potesse esprimere un voto per portare al pareggio e quindi all'assoluzione dell'imputato; se a discapito della votazione il suo voto fosse il solo da tenere in considerazione e quindi egli solo determinasse la sentenza; se avesse il potere di perdonare un accusato. Oltre a questo \u00e8 importante specificare che la stessa veridicit\u00e0 del racconto \u00e8 messa in discussione, in quanto quello di Cassio Dione \u00e8 l'unico testo che ci parli di questa prerogativa concessa all'imperatore."}
{"id": "3970844", "revid": "775504", "url": "https://it.wikipedia.org/wiki?curid=3970844", "title": "Secret Garden (drama coreano)", "text": "Secret Garden (hangeul: \uc2dc\ud06c\ub9bf \uac00\ub4e0, latinizzazione riveduta: \"Sikeurit gadeun\") \u00e8 un serial televisivo sudcoreano trasmesso su SBS dal 13 novembre 2010 al 16 gennaio 2011.\nTrama.\nLa storia narra la doppia vicenda di Gil La-im e Kim Joo-won: la prima \u00e8 una giovane donna che lavora come controfigura delle star nelle scene pi\u00f9 pericolose dei film, ma le sue capacit\u00e0 attoriali e l'abilit\u00e0 sportiva sono oggetto d'invidia tra le attrici pi\u00f9 famose, mentre il secondo \u00e8 un arrogante ed eccentrico direttore amministrativo (rampollo della proprietaria d'una catena di negozi) di un'azienda d'abbigliamento multinazionale, che fa ogni sforzo possibile per mantenere un'immagine di perfezione apparente sopra di s\u00e9. Il loro incontro casuale scatener\u00e0 una serie di eventi a catena.\nInizialmente Joo-won cerca di nascondere perfino a se stesso la crescente attrazione che prova nei confronti di lei, un fatto che lo confonde e turba profondamente. I suoi sentimenti rimangono confusi per la maggior parte del tempo, tanto che riesce a combinare un sacco di guai anche quando invece vorrebbe soltanto aiutare. A complicare ulteriormente le cose, a causa di una speciale pozione ognuno dei due si trova imprigionato nel corpo dell'altro. Joo-won si trova cos\u00ec a dover sperimentare le difficolt\u00e0 della vita di La-im, e ci\u00f2 contribuisce a farlo maturare, mentre lei acquisisce la consapevolezza che il mondo dei ricchi non \u00e8 cos\u00ec bello come pu\u00f2 apparire in superficie."}
{"id": "3970848", "revid": "2028514", "url": "https://it.wikipedia.org/wiki?curid=3970848", "title": "Sangri", "text": "Sangri \u00e8 una citt\u00e0 della prefettura di Shannan nella Regione Autonoma del Tibet. \u00c8 il capoluogo della contea di Sangri."}
{"id": "3970850", "revid": "767487", "url": "https://it.wikipedia.org/wiki?curid=3970850", "title": "Ghiandole odorifere", "text": "Le ghiandole odorifere sono ghiandole esocrine situate nella regione genitale della maggior parte dei mammiferi e in varie altre parti del corpo, come sulle ascelle nell'uomo e sulle ghiandole preorbitali di cervi e buoi muschiati. Producono un fluido semiviscoso contenente feromoni. Grazie a essi gli animali riescono a ricavare informazioni sullo stato fisico, l'umore e la potenza sessuale dei conspecifici, nonch\u00e9 a marcare il proprio territorio. La risposta a tali odori potrebbe essere subliminale, e non consapevole.\nTra le ghiandole odorifere ricordiamo:"}
{"id": "3970852", "revid": "48534886", "url": "https://it.wikipedia.org/wiki?curid=3970852", "title": "Decreto di Graziano", "text": ""}
{"id": "3970853", "revid": "1543377", "url": "https://it.wikipedia.org/wiki?curid=3970853", "title": "Contea di Qonggyai", "text": "Qonggyai (o Chongye; ; ; ) \u00e8 una contea cinese della prefettura di Shannan nella Regione Autonoma del Tibet. Il capoluogo \u00e8 la citt\u00e0 di Qonggyai. Nel 1999 la contea contava 17.491 abitanti per una superficie totale di 1030 km\u00b2."}
{"id": "3970857", "revid": "192882", "url": "https://it.wikipedia.org/wiki?curid=3970857", "title": "Governo D'Azeglio I", "text": ""}
{"id": "3970860", "revid": "192882", "url": "https://it.wikipedia.org/wiki?curid=3970860", "title": "Governo D'Azeglio II", "text": ""}
{"id": "3970863", "revid": "1573940", "url": "https://it.wikipedia.org/wiki?curid=3970863", "title": "Qonggyai", "text": "Qonggyai \u00e8 una citt\u00e0 della prefettura di Shannan nella Regione Autonoma del Tibet. \u00c8 il capoluogo della contea di Qonggyai."}
{"id": "3970865", "revid": "46931", "url": "https://it.wikipedia.org/wiki?curid=3970865", "title": "Chongye", "text": ""}
{"id": "3970866", "revid": "46931", "url": "https://it.wikipedia.org/wiki?curid=3970866", "title": "Qiongjie", "text": ""}
{"id": "3970889", "revid": "92723", "url": "https://it.wikipedia.org/wiki?curid=3970889", "title": "Ettore Felici", "text": "Biografia.\nOrdinato sacerdote nel 1903, inizia la sua carriera diplomatica con l'incarico di uditore presso la nunziatura apostolica di Belgrado: una prima volta, nel 1916, quando, per l'imperversare della guerra, si trova non solo a gestire i difficili rapporti tra la comunit\u00e0 cattolica e la chiesa ortodossa, prevalente in Serbia, ma anche a soccorrere le masse dei poveri nel Paese occupato dalle truppe tedesche; una seconda volta, nel 1920, dopo la nascita del nuovo regno di Iugoslavia, voluto dalle potenze vincitrici nel trattato di pace di Versailles, in un clima dominato da forti contrapposizioni ideologiche e rivendicazioni etniche.\nDal 1921 al 1923 \u00e8 in Vaticano, con la funzione di cameriere segreto di Sua Santit\u00e0 Benedetto XV.\nNel 1927 \u00e8 eletto arcivescovo titolare di Corinto e nominato nunzio apostolico in Cile.\nNel 1938 torna per la terza volta in Iugoslavia, mentre nell'orizzonte europeo si addensano presagi di guerra.\nNell'aprile del 1941 \u00e8 a Belgrado quando sulla citt\u00e0 si abbattono per tre giorni i bombardamenti della Luftwaffe (l\"'Operazione Castigo\"), la vendetta voluta da Hitler per punire il popolo che si era opposto al passaggio delle truppe tedesche.\nDopo cinque anni trascorsi in Vaticano, presso la Segreteria di Stato, egli affronta la sua ultima missione come nunzio apostolico in Irlanda.\nIl 9 maggio 1951, dopo breve malattia, muore a Dublino; la sua salma riposa nella cripta, riservata agli arcivescovi, della pro-cattedrale della citt\u00e0.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3970890", "revid": "1444886", "url": "https://it.wikipedia.org/wiki?curid=3970890", "title": "Torre Solaria", "text": "La Torre Solaria \u00e8 un edificio situato nel quartiere Centro Direzionale di Milano, realizzata nell'ambito del Progetto Porta Nuova. Con i suoi 143 metri \u00e8 l'edificio residenziale pi\u00f9 alto d'Italia e in generale uno dei grattacieli pi\u00f9 elevati del Paese.\nSi innalza all'incrocio tra via Melchiorre Gioia e viale della Liberazione, sopra la piazza Alvar Aalto, affiancandosi alla Torre Aria e alla Torre Solea.\nQuesto complesso di tre torri residenziali sorge sull'area una volta occupata dalla Stazione di Milano Porta Nuova.\nEdificio.\nL'ideazione della Torre Solaria \u00e8 stata sviluppata dallo Studio Arquitectonica di Miami fondato dall'architetto peruviano Bernardo Fort-Brescia. Lo studio Dolce Vita Homes, insieme ai partner Antonio Citterio, Patricia Viel and Partners e COIMA Image, ha invece curato la realizzazione delle aree comuni e degli interni.\nL'edificio \u00e8 composto da tre ali ben distinte, ognuna con un'altezza differente, che convergono in un nucleo centrale da dove arriva la luce naturale.\nLa torre ospita 102 appartamenti tra cui anche duplex e triplex (appartamenti su due o tre piani). Ogni appartamento \u00e8 studiato per avere la massima esposizione alla luce naturale, affacciandosi su ampie vetrate.\nLe terrazze sono state progettate per essere una continuazione dell'interno e sono disposte in modo irregolare. Inoltre, i parapetti sono in vetro acidato con trasparenza progressiva.\nGli effetti del vento sono stati studiati in galleria, dopo aver riprodotto un modello in scala dell'edificio, in modo da verificare preliminarmente il confort sulle terrazze e individuare la migliore conformazione dei parapetti tale da evitare turbolenze.\nGli ascensori sono stati progettati in modo da minimizzare i tempi di attesa e accogliere fino a 13 persone.\nLa Torre Solaria \u00e8 dotata di un sistema pneumatico di raccolta dei rifiuti Envac.\nCostruzione.\nLa costruzione della Torre Solaria \u00e8 cominciata a gennaio 2010 con lo scavo per le fondazioni. Durante l'autunno e l'inverno 2010 sono stati completati i piani interrati.\nA marzo 2011 la torre ha superato il livello della strada. A settembre 2011 il nucleo ha raggiunto il 9\u00ba piano e le tre ali sono diventate visibili dalla strada.\nA luglio 2012 il nucleo in cemento ha raggiunto il 29\u00ba piano (su 34 sopra il podio) e le ali il 25\u00b0. Infine, il 22 ottobre 2012 la torre ha raggiunto la cima, diventando con i suoi 143 metri l'edificio residenziale pi\u00f9 alto d'Italia.\nPer la costruzione della torre sono stati utilizzati calcestruzzi ad altissima resistenza (Rck 85) con formula studiata ad hoc per mantenere l\u2019omogeneit\u00e0 e la lavorabilit\u00e0 ad alta quota. I solai sono realizzati con un sistema di post-tensionamento che ha consentito di ridurre le sezioni e realizzare balconi in aggetto per circa 3 metri.\nIl complesso residenziale.\nQuest'opera architettonica \u00e8 collocata in una zona centrale di Milano, affacciata su una vasta area pedonale, situata vicino a Piazza Alvar Aalto, intorno alla quale si ergono, oltre alla Torre Solaria, altri due palazzi residenziali del medesimo progettista aventi caratteristiche simili:\nLo studio Land ha curato la progettazione paesaggistico-ambientale."}
{"id": "3970900", "revid": "71433", "url": "https://it.wikipedia.org/wiki?curid=3970900", "title": "It's in the Mornin", "text": ""}
{"id": "3970902", "revid": "767487", "url": "https://it.wikipedia.org/wiki?curid=3970902", "title": "Afterwords", "text": "Afterwords \u00e8 il settimo album in studio della rock band statunitense Collective Soul, pubblicato il 27 agosto 2007. \u00c8 stato pubblicato in una seconda edizione il 9 dicembre 2008 con tre nuove tracce e un video documentario di un viaggio della band in Per\u00f9.\nDall'album sono stati estratti i singoli \"Hollywood\" e \"All That I Know\"."}
{"id": "3970905", "revid": "1573940", "url": "https://it.wikipedia.org/wiki?curid=3970905", "title": "Austroaeschna tasmanica", "text": "Austroaeschna tasmanica \u00e8 un odonato appartenente alla famiglia Aeshnidae, diffuso in Australia continentale e Tasmania.\nIn inglese, questo insetto \u00e8 chiamato \"Tasmanian Darner\" (da \"darner\", rammendatore, poich\u00e9 sembra un ago per cucire), oppure \"hawkers\"."}
{"id": "3970911", "revid": "647919", "url": "https://it.wikipedia.org/wiki?curid=3970911", "title": "Congresso Italiano di Esperanto", "text": ""}
{"id": "3970914", "revid": "287204", "url": "https://it.wikipedia.org/wiki?curid=3970914", "title": "Jos\u00e8 Spirolazzi", "text": ""}
{"id": "3970917", "revid": "671029", "url": "https://it.wikipedia.org/wiki?curid=3970917", "title": "Qazaqstan Kubogy 2012", "text": "La Coppa del Kazakistan 2012 \u00e8 stata la 21\u00aa edizione del torneo. La competizione \u00e8 iniziata il 15 maggio ed \u00e8 terminata l'11 novembre 2012. La squadra vincitrice sar\u00e0 ammessa al primo turno di qualificazione della UEFA Europa League 2013-2014. L'Astana ha vinto il trofeo per la seconda volta.\nPrimo turno.\nHanno partecipato 28 squadre della Qazaqstan Prem'er Ligasy 2012 e della Birin\u015fi L\u00efga.\nSecondo turno.\nPartecipano a questo turno le vincenti del turno precedente pi\u00f9 le due finaliste della Coppa del Kazakistan 2011 (Tobol e Ordabas\u0131).\nL'andata \u00e8 stata giocata il 20 giugno 2012, mentre il ritorno \u00e8 stato giocato il 27 giugno.\nQuarti di finale.\nL'andata \u00e8 stata giocata il 19 settembre 2012, il ritorno il 29 settembre.\nSemifinali.\nL'andata \u00e8 stata giocata il 1\u00ba novembre 2012, mentre il ritorno \u00e8 stato giocato il 5 novembre."}
{"id": "3970919", "revid": "3831", "url": "https://it.wikipedia.org/wiki?curid=3970919", "title": "Congresso Universale di Esperanto", "text": ""}
{"id": "3970937", "revid": "686936", "url": "https://it.wikipedia.org/wiki?curid=3970937", "title": "Anthony Castonzo", "text": "Fu scelto dai Colts nel corso del primo giro del Draft NFL 2011. All'universit\u00e0 ha giocato a football per il Boston College.\nCarriera universitaria.\nDivenuto il primo true freshman a giocare come titolare nella offensive line al Boston College da Paul Zukauskas nel 1998, Castonzo aiut\u00f2 a permettere agli avversari solo 61 placcaggi per perdita di yard (quinto nel Paese) e 22 sack nel 2007. Proteggendo il quarterback Matt Ryan giocando come offensive tackle destro, Castonzo aiut\u00f2 gli Eagles a raggiungere le 5.924 yard totali in attacco. Di conseguenza, Castonzo venne inserito tra i migliori freshman della ACC da \"The Sporting News\" e venne nominato All-American dalla \"Football Writers Association of America\".\nNel 2008, prima dell'inizio della sua stagione come sophomore, Castonzo venne spostato a tackle sinistro e gioc\u00f2 tutte le 14 partite come titolare. Boston College si classifico in 25\u00aa posizione nel Paese per tackle per perdita di yard (4,77) e 49\u00aa per sack permessi (1,69). Castonzo venne inserito nella formazione ideale All-Sophomore da \"College Football News\"..\nNel pre-stagione del 2009, Castonzo venne classificato come nono tackle migliore da \"Rivals.com\". Dopo una stagione da junior, Castonzo venne inserito nella formazione ideale All-ACC del 2009. Castonzo stabil\u00ec un nuovo record per partite da titolare (54 consecutive) a Boston College.\nCarriera professionistica.\nIndianapolis Colts.\nStagione 2011.\nCastonzo fu scelto dagli Indianapolis Colts con la 22\u00aa scelta assoluta del Draft NFL 2011. Fu il terzo offensive tackle scelto nel draft, dopo Tyron Smith e Nate Solder. Egli divenne l'offensive tackle sinistro titolare dei Colts per la stagione 2011. Durante la sua stagione da rookie, Castonzo part\u00ec come titolare in 12 gare, permettendo solamente sei sack e 28 quarterback pressure. I Colts terminarono la stagione con un record di 2\u201314 a causa dell'assenza del quarterback titolare Peyton Manning.\nStagione 2012.\nNella sua seconda stagione, Castonzo gioc\u00f2 come titolare tutte le gare dei Colts che si qualificarono ai play-off con un record di 11\u20135. Castonzo permise dieci sack e 58 quarterback pressure.\nStagione 2013.\nNella stagione 2013 Castonzo part\u00ec come titolare in 16 gare consecutive e aiut\u00f2 i Colts a vincere la AFC South con un record di 11\u20135. Castonzo permise solo quattro sack e 62 quarterback pressure.\nStagione 2014.\nIl 28 aprile 2014, I Colts decisero di prolungare a cinque anni il suo contratto da rookie con una clausola da $7,438 milioni. Nella partita dell'undicesimo turno Castonzo segn\u00f2 il suo primo touchdown su ricezione in carriera, su un passaggio da una yard da Andrew Luck. Nel 2014 part\u00ec in tutte le 16 partite come titolare e gioc\u00f2 1.115 snap, il maggior numero per un offensive lineman nella NFL. I Colts terminarono la stagione 2014 con un record di 11\u20135 e il titolo della division. Castonzo concesse solamente due sack e 36 pressioni sul quarterback.\nStagione 2015.\nIl 10 settembre 2015, Castonzo firm\u00f2 un contratto da quattro anni per $43,81 milioni con i Colts. Castonzo gioc\u00f2 come titolare in dieci partite, poi soffr\u00ec di un infortunio al ginocchio che lo costrinse a saltare quattro partite. Termin\u00f2 la stagione con tredici presenze da titolare e i Colts finirono la stagione secondi nella division con un record di 8\u20138.\nStagione 2016.\nCastonzo part\u00ec come titolare in tutte le sedici partite. I Colts finirono terzi nella AFC South con un record di 8\u20138.\nStagione 2017.\nCastonzo part\u00ec come titolare in tutte le sedici partite. I Colts finirono terzi nella AFC South con un record di 4\u201312 a causa dell'assenza del quarterback Andrew Luck.\nStagione 2018.\nDopo aver saltato le prime cinque partite a causa di un infortunio, Castonzo disput\u00f2 da titolare tutte le rimanenti undici partite della stagione 2018. La linea offensiva dei Colts si dimostr\u00f2 tra la pi\u00f9 solide della lega, permettendo solamente 18 sack agli avversari, e permettendo al running back Marlon Mack di far registrare 908 yard corse e nove touchdown. I Colts terminarono la stagione regolare con un record di 10\u20136, aggiudicandosi il secondo posto nella \"division\" e la prima partecipazione ai play-off dal .\nStagione 2019.\nCastonzo part\u00ec da titolare per tutte le gare della stagione 2019, nella quale ebbe il compito di proteggere il nuovo quarterback titolare dei Colts Jacoby Brissett, a causa dell'inaspettato ritiro di Andrew Luck. I Colts terminarono al terzo posto della AFC South con un bilancio di 7\u20139, venendo esclusi dai \"play-off\".\nStagione 2020.\nIl 15 marzo 2020, Castonzo firm\u00f2 un rinnovo contrattuale biennale del valore di 33 milioni di dollari. Part\u00ec da titolare in dodici partite nella stagione 2020 per poi il 30 dicembre 2020 essere inserito nella lista degli infortunati a causa di un infortunio alla caviglia che avrebbe richiesto un intervento chirurgico e costringendolo a terminare la stagione. I Colts terminarono la stagione regolare al secondo posto della \"division\" e con un record di 11-5 riuscirono a qualificarsi per i \"play-off\" tramite \"wild card\", ma venendo eliminati nel primo turno dai Buffalo Bills nel Wild Card Game.\nIl 12 gennaio 2021, dopo aver trascorso la sua decennale carriera professionistica con gli Indianapolis Colts, Castonzo annunci\u00f2 il suo ritiro un anno prima del termine del contratto."}
{"id": "3970947", "revid": "1522738", "url": "https://it.wikipedia.org/wiki?curid=3970947", "title": "Lucia di Borbone-Due Sicilie", "text": "Biografia.\nInfanzia.\nLucia era la figlia quintogenita del Principe Ferdinando Pio, Duca di Calabria e di sua moglie la Principessa Maria Ludovica Teresa di Baviera.\nMatrimonio.\nLucia spos\u00f2 il principe Eugenio di Savoia, sesto figlio e figlio minore del principe Tommaso di Savoia, II Duca di Genova e di sua moglie la principessa Isabella di Baviera, il 29 ottobre 1938 al castello di Nymphenburg a Monaco di Baviera in Germania.\nDiscendenza.\nLucia ed Eugenio ebbero una figlia:"}
{"id": "3970950", "revid": "107831", "url": "https://it.wikipedia.org/wiki?curid=3970950", "title": "Family Circle Cup 2012 - Doppio", "text": "Sania Mirza e Elena Vesnina erano le detentrici del titolo ma sono state sconfitte nei quarti di finale da Anastasija Pavlju\u010denkova e Lucie \u0160af\u00e1\u0159ov\u00e1.\nLa coppia Pavlju\u010denkova-\u0160af\u00e1\u0159ov\u00e1 ha poi sconfitto in finale Anabel Medina Garrigues e Jaroslava \u0160vedova per 5-7, 6-4, [10-6]."}
{"id": "3970958", "revid": "3831", "url": "https://it.wikipedia.org/wiki?curid=3970958", "title": "Congresso Universale di Esperanto del 1905", "text": ""}
{"id": "3970964", "revid": "767487", "url": "https://it.wikipedia.org/wiki?curid=3970964", "title": "Sparkle - La luce del successo", "text": "Sparkle - La luce del successo (\"Sparkle\") \u00e8 un film del 2012 diretto da Salim Akil. Il film \u00e8 il remake dell'omonimo film del 1976.\nTrama.\nDetroit, 1968. La pi\u00f9 giovane di tre sorelle sogna di diventare una stella della musica. Grazie al suo prodigioso talento nello scrivere canzoni conosce un giovane che l'aiuter\u00e0 a formare un gruppo di successo con le altre due sorelle. Cos\u00ec \"Sister e le sister\" vengono celebrate da un vasto pubblico che le porta ad una rapidissima ascesa. Anche se soffocate dalla madre Emma, troppo protettiva, le sorelle riescono nel loro intento di avere successo, vivendo drammi, gioie e soddisfazioni sotto i riflettori di palcoscenici pi\u00f9 prestigiosi.\nPromozione.\nIl primo trailer del film, che vede recitare e cantare Whitney Houston, \u00e8 stato diffuso online il 2 aprile 2012.\nDistribuzione.\nL'uscita del film nelle sale statunitensi \u00e8 avvenuta il 17 agosto 2012, mentre in Italia il film \u00e8 uscito il 6 febbraio 2013 direttamente per il mercato home video."}
{"id": "3970966", "revid": "3831", "url": "https://it.wikipedia.org/wiki?curid=3970966", "title": "Congresso Universale di Esperanto del 1906", "text": ""}
{"id": "3970970", "revid": "767487", "url": "https://it.wikipedia.org/wiki?curid=3970970", "title": "Laureta Fusconi", "text": "Biografia.\nNacque a Norcia intorno all'anno 1400 nella famiglia Fusconi di Norcia di cui si ricorda un'altra beata, Parasia. Prese l'abito domenicano nella chiesa di San Vincenzo in Norcia.\nMor\u00ec il 13 dicembre 1430 nel monastero di S. Vincenzo in Norcia. \nCulto.\nLa Chiesa cattolica la considera beata."}
{"id": "3970972", "revid": "3831", "url": "https://it.wikipedia.org/wiki?curid=3970972", "title": "Congresso Universale di Esperanto del 1907", "text": ""}
{"id": "3970976", "revid": "3831", "url": "https://it.wikipedia.org/wiki?curid=3970976", "title": "Congresso Universale di Esperanto del 1908", "text": ""}
{"id": "3970978", "revid": "1543377", "url": "https://it.wikipedia.org/wiki?curid=3970978", "title": "Campionato venezuelano maschile di pallanuoto", "text": "Il campionato venezuelano maschile di pallanuoto \u00e8 un insieme di tornei pallanuotistici maschili nazionali istituiti dalla Liga Nacional de Polo Acu\u00e1tico (LNPA). I campionati vedono la loro prima edizione nel 2011, quando viene disputato il primo torneo con sede a Caracas. Ad oggi \u00e8 presente un'unica divisione, chiamata Liga Nacional de Polo Acu\u00e1tico, che comprende sei squadre.\nStoria.\nLa Liga nasce nel 2011 e si prefissa come obiettivo quello di aiutare lo sviluppo della pallanuoto in Venezuela. Sebbene nel paese sudamericano questo sport fosse praticato fin dagli anni '50, il suo sviluppo era molto limitato. Per questo la Liga punta a essere, prima di tutto, la maggiore competizione del paese. Inoltre, ha come obiettivi anche far conoscere la pallanuoto venezuelana nel mondo e agevolare la pratica della pallanuoto in Venezuela. Per essere conosciuta da tutti e per essere in stretto contatto con i giovani la Liga inaugura anche un sito internet dove sono presenti gli obiettivi che si prefigge, oltre alla classifica del campionato, la classifica marcatori e molte altre informazioni.\nDivisioni.\nLiga Nacional de Polo Acu\u00e1tico.\nLa Liga Nacional de Polo Acu\u00e1tico \u00e8 la massima divisione del campionato venezuelano. Al torneo partecipano 6 squadre racchiuse in un unico girone."}
{"id": "3970980", "revid": "3831", "url": "https://it.wikipedia.org/wiki?curid=3970980", "title": "Congresso Universale di Esperanto del 1909", "text": ""}
{"id": "3970988", "revid": "287204", "url": "https://it.wikipedia.org/wiki?curid=3970988", "title": "Steve Smith", "text": ""}
{"id": "3970989", "revid": "775372", "url": "https://it.wikipedia.org/wiki?curid=3970989", "title": "Dante Graziosi", "text": "Biografia.\nVeterinario, ha partecipato alla Resistenza novarese nella veste di Commissario della divisione partigiana \u201cRemo Rabellotti\u201d, contribuendo ad impedire che la citt\u00e0 cadesse sotto l\u2019occupazione tedesca. \u00c8 stato docente di zootecnia all'Universit\u00e0 di Torino, tra i fondatori della Democrazia Cristiana locale e deputato nazionale per quattro legislature a partire dal 1953, poi sottosegretario in quattro governi, assumendo la carica di sottosegretario di Stato al Ministero della Sanit\u00e0 Pubblica (1963-1964), sottosegretario di Stato al Ministero Commerciale Estero (1966-1969), presidente della 14\u00aa Commissione di Igiene e Sanit\u00e0 della Camera dei Deputati (1969-1972) e Deputato al Parlamento Europeo di Strasburgo dal 1959 al 1966. \u00c8 inoltre stato tra i fondatori delle organizzazioni dei coltivatori diretti nel Novarese.\nAl termine della carriera politica si \u00e8 dedicato alla letteratura esordendo con i racconti di \"La terra degli aironi\" presso Mursia nel 1972, seguiti da \"Una Topolino amaranto\" da Rusconi (con buona accoglienza della critica che lo ha definito \u201cil James Herriot italiano\u201d, \nA lui \u00e8 dedicato il premio Graziosi Terra degli aironi, l'unico in Italia sulla narrativa di pianura (promosso dal Centro Novarese di Studi Letterari, tra i premiati alla carriera Claudio Magris, Alberto Bevilacqua e Sebastiano Vassalli), ispirato alla sua prima opera. Ai luoghi narrati \u00e8 dedicato uno dei primi itinerari cicloturistici letterari in Italia.\nMolte delle sue opere narrative hanno al centro il tramonto della civilt\u00e0 contadina nella pianura delle risaie del Piemonte Orientale, tra i fiumi Sesia e Ticino, e sono ambientate nel suo Molino della Baraggia presso Granozzo, vicino a Novara, ora Novarello, sede del Novara Calcio. La raccolta postuma delle sue opere \u00e8 stata pubblicata da Interlinea edizioni, a cura di Roberto Cicala, fino alla raccolta completa dei suoi maggiori libri nel volume \"Le storie della risaia\" del 2012.\nNel 2014 \u00e8 stato avviato il progetto di Archivio letterario Dante Graziosi, ultimato nel 2020, presso la Sezione Novarese della Biblioteca Civica Negroni di Novara a cura del Centro Novarese di Studi Letterari.\nOpere narrative.\nDopo essersi dedicato alla sua vera vocazione di medico veterinario, vissuta con passione nelle sue terre di origine, volle dedicarsi alla sua ventennale stagione letteraria. Cos\u00ec dopo aver conosciuto il Palazzo e ottenuto incarichi internazionali, alla fine aveva scelto di tornare ai valori genuini e semplici delle proprie radici e li ha voluti raccontare.\nL\u2019esordio letterario \u00e8 avvenuto nel 1972 con \"La terra degli aironi\", una serie di racconti in cui sul filo dei ricordi lo scrittore fa rivivere tradizioni, ambiente e personaggi di una civilt\u00e0 contadina tra Sesia e Ticino ormai al tramonto. \u00c8 per\u00f2 all\u2019attivit\u00e0 di medico degli animali che ha dedicato nel 1980 il suo pi\u00f9 celebre libro, \"Una Topolino amaranto\", da cui \u00e8 stato tratto uno sceneggiato Rai e che gli \u00e8 valso la targa d\u2019oro dei Librai al Premio Bancarella nel 1981. Nello stesso anno usc\u00ec il volumetto \"Antichi Borghi sull\u2019acqua\", a cavallo tra storie e leggende del territorio novarese, e nel 1982 \"Storie di brava gente\": avventure, scoperte e testimonianze dal mondo contadino. Dopo il memorialistico pamphlet \"Vengo dall\u2019aldil\u00e0\", nel 1987 ha pubblicato \"Nando dell\u2019Andromeda\", romantica saga padana che ha per protagonista un camminante, uomo libero e poeta, al tempo delle mondine, della vita sull\u2019aia, delle prime lotte politiche nelle campagne. Nel 1990 escono \"Le mele maturavano al sole\" e \"Il giorno del maiale \u2013 racconti di risaia\": stralci di vita passata che raccontano con vivacit\u00e0 e al contempo nostalgia storie della tradizione del basso novarese. \nL\u2019autore, scomparso nell\u2019estate del 1992, intingeva il pennino nell\u2019inchiostro della memoria, nella fedelt\u00e0 alle radici che contraddistingue la sua vena letteraria, affiorante anche nelle opere postume \"Le vane speranze di Guido Collasio\" e \"Racconti e ricordi\"."}
{"id": "3970990", "revid": "3831", "url": "https://it.wikipedia.org/wiki?curid=3970990", "title": "Festival Giovanile Internazionale", "text": ""}
{"id": "3970993", "revid": "287204", "url": "https://it.wikipedia.org/wiki?curid=3970993", "title": "Montserrat (monte)", "text": "Il Montserrat (pron. catalana ) \u00e8 una montagna della Catalogna, in Spagna, parte della Cordigliera prelitorale. Tra le sue vette le pi\u00f9 alte sono Sant Jeroni (1.236\u00a0m), Montgr\u00f3s (1.120\u00a0m) e Miranda de les Agulles (903\u00a0m). La montagna d\u00e0 anche il nome all'isola caraibica di Montserrat ed \u00e8 nota per l'abbazia benedettina di Santa Maria di Montserrat."}
{"id": "3970994", "revid": "92723", "url": "https://it.wikipedia.org/wiki?curid=3970994", "title": "Qazaqstan Kubogy 2011", "text": "La Qazaqstan Kubogy 2011 \u00e8 la 20\u00aa edizione del torneo. La competizione \u00e8 iniziata il 13 aprile ed \u00e8 terminata con la finale del 13 novembre 2011. La squadra vincitrice \u00e8 ammessa al primo turno preliminare della UEFA Europa League 2012-2013. Il successo finale \u00e8 andato all'Ordabas\u0131, che ha vinto la finale contro il Tobol con il punteggio di 1-0, conquistando cos\u00ec la coppa per la prima volta.\nPrimo turno.\nA questo turno partecipano 28 squadre provenienti dalla Qazaqstan Prem'er Ligasy e dalla Birin\u015fi L\u00efga. Le finaliste della scorsa edizione, Lokomotiv Astana e \u015eaxter partono dal secondo turno. Il primo turno si \u00e8 giocato il 13 aprile 2011.\nSecondo turno.\nIl secondo turno si \u00e8 giocato il 20 aprile 2011.\nQuarti di finale.\nI quarti di finale si sono giocati l'11 maggio 2011.\nSemifinali.\nL'andata delle semifinali si \u00e8 giocata il 3 novembre 2011. Il ritorno delle semifinali si \u00e8 giocato l'8 novembre 2011.\nCollegamenti esterni.\nKazakistan Cup"}
{"id": "3970995", "revid": "287204", "url": "https://it.wikipedia.org/wiki?curid=3970995", "title": "Isole del delta della Lena", "text": "Il delta della Lena, con una superficie di 32.000\u00a0km\u00b2, si divide in varie diramazioni; i tre bracci principali sono quello di Olen\u00ebk, di Trofimov e di Bykovo che in russo sono detti Olen\u00ebkskaja, Trofimovskaja e Bykovskaja (\u043f\u0440\u043e\u0442\u043e\u043a\u0438 \u041e\u043b\u0435\u043d\u0451\u043a\u0441\u043a\u0430\u044f, \u0422\u0440\u043e\u0444\u0438\u043c\u043e\u0432\u0441\u043a\u0430\u044f e \u0411\u044b\u043a\u043e\u0432\u0441\u043a\u0430\u044f). Oltre a questi sono presenti numerosissimi bracci secondari tra i quali sono disseminati migliaia di laghi e circa 1.600 isole.\nNella parte nord-ovest del delta si trovano le seguenti isole:\nUna lunga e stretta striscia di terra, nel golfo dell'Olen\u00ebk, forma una barriera a ovest della parte nord-ovest del delta, e si sviluppa da nord a sud per circa 60\u00a0km. La linea \u00e8 spezzata in pi\u00f9 punti e forma le seguenti isole (elencate da nord a sud):\nSempre nel golfo di Olen\u00ebk alla foce dell'Olen\u00ebkskaja c'\u00e8 un gruppo di isole.\nAltre isole del delta sono (in ordine alfabetico):"}
{"id": "3971000", "revid": "188116", "url": "https://it.wikipedia.org/wiki?curid=3971000", "title": "Fratelli Govoni", "text": ""}
{"id": "3971003", "revid": "1442080", "url": "https://it.wikipedia.org/wiki?curid=3971003", "title": "Pic du Midi d'Ossau", "text": "Il Pic du Midi d'Ossau (in guascone \"lo pic de Mieidia d'Aussau\"), soprannominato \"Jean-Pierre\", \u00e8 una cima dei Pirenei francesi la cui forma caratteristica ricorda quella di un dente. Alla sommit\u00e0 \u00e8 alto 2.884\u00a0m s.l.m.\nCaratteristiche.\nLa sua forma ed il suo elevarsi isolato lo rendono visibile e riconoscibile dalle pianure dell'Aquitania.\nEsso costituisce l'emblema di organizzazioni e associazioni varie, quali, a titolo di esempio, la valle d'Ossau, la citt\u00e0 di Pau, la Section paloise, ecc.\nNon va confuso con un'altra cima importante dei Pirenei: il Pic du Midi de Bigorre (2.877\u00a0m s.l.m.).\nToponimia.\nEsistono due ipotesi riconosciute sul suo etimo, una fa riferimento all'orso (\"Oso\" in spagnolo) e l'altra, pi\u00f9 attendibile, al corso d'acqua (antica assimilazione degl'idronomi e degli oronomi). Il radicale \"*oss\"/\"*ors\" \u00e8 un idronimo indoeuropeo molto esteso in Europa, fino alla Siberia. Numerosi \"Ousse\", \"Osse\", \"Oursau\" sono presenti nel B\u00e9arn, ma anche altrove, fino in Inghilterra, che significano senza dubbio \"corso d'acqua\". La montagna da cui par provenire la gave d'Ossau ha preso naturalmente il nome della valle.\nGli abitanti di Ossau erano soprannominati \"los Ossal\u00e9s\", che significava per paronimia con \"Aussal\u00e9s\" (gli ammaestratori di orsi). Una carta del 1127 menzionava Ursao: Ossau.\nSono stati dati altri significati al nome dell'Ossau; il luccio ad esempio \u00e8 noto con il nome di \"uhartz\", che significa \"orso di fiume\" in basco. Sempre in basco, \"(h)ortz\" vuol dire \"tuono\" e \"dente\" (in Bassa Navarra) e \"(h)artz\" \u00e8 tradotto con \"orso\".. La cima d\u00e0 anche il suo nome a un formaggio francese, l'Ossau-Iraty.\nGeografia.\nTopografia.\nEsso domina la valle d'Ossau nell'Alto B\u00e9arn presso il passo del Portalet.\nGeologia.\nLa cima \u00e8 costituita dai resti di un'antica caldera vulcanica dell'epoca erciniana, sollevatasi a seguito della formazione dei Pirenei..\nMitologia.\nSecondo antiche leggende, il picco d'Ossau rappresentava nella mitologia la testa mozza di \"Jean de l'Ours\". Claude Dendaletche spiega nel suo libro \"Animaux sauvages des Pyr\u00e9n\u00e9es\", che nel luglio del 1344, Kamar Al Din, inviato del sultano di Granada, passati i Pirenei, entr\u00f2 nel territorio di \"Al Berniya\" (il B\u00e9arn) e vi scopr\u00ec la leggenda di Jean de l'Ours. Questo rapporto arabo precisa che a Jean de l'Ours sarebbe stata tagliata la testa e gettata, la gola aperta verso il cielo. La testa sarebbe divenuta pietra e montagna, sbarrando la via. \"Al Din\" diede a questo picco il nome di \"Al Shaq\u00fbqa\" (la montagna spaccata).\nStoria.\nNel maggio 1552 il futuro vescovo di Aire Foix-Candale, organizz\u00f2 una spedizione per tentare di giungere alla cima del Pic du Midi d'Ossau. I dettagli di questo tentativo sono riferiti da\nEn mai l'\u00e9v\u00eaque d'Aire, Mr. de organise une exp\u00e9dition pour tenter de gagner le sommet. Les d\u00e9tails de cette tentative sont relat\u00e9s par Jacques-Auguste de Thou nella sua \"Histoire universelle\".\nFu senza dubbio un pastore della valle d'Aspe che realizz\u00f2 la prima ascensione al picco, probabilmente su richiesta dei geografi Reboul e Vidal, per costruirvi una torre di triangolazione: il 20 agosto 1787, Junker nota che egli pu\u00f2 prendere la mira sul \u00absegnale del Pic du Midy\u00bb\nLa prima ascensione sarebbe stata ugualmente realizzata da M.de Candale nel 1555\nLa prima ascensione effettivamente avvenuta, essendovi un rapporto scritto in merito, \u00e8 quella effettuata da un turista, Guillaume Delfau, il 2 ottobre 1797. Egli venne aiutato dalla sua guida, Mathieu, un pastore del luogo che raccont\u00f2 a M. Delfau l'ascensione effettuata da un altro pastore qualche anno prima.\nVenne in seguito il conte Armand d'Angosse, che il 2 agosto 1802, accompagnato da Jacques Clab\u00e8res di Laruns, da un pastore e da tre giovanotti di et\u00e0 fra i 14 ed i 16 anni, pastori anch'essi, comp\u00ec la propria ascensione due anni dopo aver letto il rapporto di Guillaume Delfau.\nEgli fu seguito il giorno 14 dello stesso mese da Henri d'Augerot, di Nay, figlio di Jean-Joseph d'Augerot, industriale manifatturiero, in conflitto con Armand Mathieu d'Angosse per la ferriera di B\u00e9on e la miniera di Baburet, sembra con lo scopo di tentare un'ascensione che riteneva facile per poter denigrare il rivale di suo padre.\nBibliografia.\nin francese, salvo diverso avviso:"}
{"id": "3971025", "revid": "532192", "url": "https://it.wikipedia.org/wiki?curid=3971025", "title": "Black Screen of Death", "text": ""}
{"id": "3971031", "revid": "1305772", "url": "https://it.wikipedia.org/wiki?curid=3971031", "title": "Social impact bond", "text": "Il social impact bond, conosciuto anche come \"Pay for Success Bond\", \u00e8 uno strumento finanziario finalizzato alla raccolta, da parte del settore pubblico, di finanziamenti privati. La remunerazione del capitale investito tramite questi strumenti \u00e8 agganciata al raggiungimento di un determinato risultato sociale. In un modello di Social Impact Bond realizzato correttamente, il raggiungimento del risultato sociale previsto produrr\u00e0 infatti un risparmio per la Pubblica Amministrazione e quindi un margine che potr\u00e0 essere utilizzato per la remunerazione degli investitori.\nL'idea dei Social Impact Bond \u00e8 stata promossa e sviluppata da agenzie ed individui alla ricerca di soluzioni al paradosso per cui \u00e8 possibile conseguire ingenti risparmi di fondi pubblici prevenendo o intervenendo nelle prime fasi in cui si generano i problemi sociali o sanitari, piuttosto che gestendo le fasi di crisi. Se non che \u00e8 spesso difficile se non impossibile reperire finanziamenti per realizzare tali interventi.\nIn Gran Bretagna, il Prime Minister's Council on Social Action (un gruppo di consiglieri del Governo Britannico esperti di innovazione provenienti da diversi settori) \u00e8 stato chiamato nel 2007 ad esplorare modelli alternativi per finanziare azioni di intervento nel settore sociale. Il Gruppo ha iniziato a sviluppare l'idea del Social Impact Bond ed il lavoro \u00e8 stato seguito con interesse da diverse organizzazioni.\nNatura.\nI Social Impact Bonds non sono obbligazioni in senso convenzionale. Anche se operano su un periodo di tempo fissato, non offrono una remunerazione certa. L'investitore \u00e8 ripagato in base al raggiungimento di determinate soglie di indicatori di risultato sociale e quindi, in termini di rischio d'investimento \u00e8 simile piuttosto a strumenti finanziari quali obbligazioni strutturate o di equity investment.\nOrigini e diffusione.\nIn Gran Bretagna, il primo Social Impact Bond \u00e8 stato realizzato da Social Finance ed \u00e8 stato annunciato il 18 marzo 2010.\nNegli Stati Uniti, gli impacts Bonds sono stati chiamati Pay for Success Bonds. Un report del Center for American Progress ne ha analizzato il potenziale nel febbraio 2011.\nNel Febbraio 2010, Barack Obama ha proposto che il bilancio federale 2012 stanziasse fino a $100m per la gestione di Social Impact Bond.\nIn Italia, il Prof. Mario Calderini, consigliere del ministro dell'Istruzione Francesco Profumo per le politiche di Ricerca e Innovazione e coordinatore del gruppo di lavoro Smart Communities nella cabina di regia per l'Agenda digitale, ha prospettato l'utilizzo dei social impact bond per i progetti delle smart communities.\nAzioni pilota.\nLa citt\u00e0 di new York ha lanciato nell'estate 2012 il suo primo Social Impact Bond con la Goldman Sachs\nLa Us Small Business Administration ha lanciato nel 2011 un \u201cImpact Investment Fund\u201d, a valere su piccole imprese in aree economicamente svantaggiate e attive in settori strategici.\nIn Gran Bretagna \u00e8 stata istituita la Big Society Capital, social investment bank con una dotazione di 600 milioni di sterline; ben 400 milioni provengono dai cosiddetti \"conti dormienti\" da oltre 15 anni; la restante parte da Barclays, HSBC, Lloyds Banking Group, e RBS.\nIl 18 marzo 2010, il ministro della giustizia del governo britannico, Jack Straw ha annunciato l'emissione di un Social Impact Bond (SIB) della durata di sei anni gestito da Social Finance che vedr\u00e0 un intervento di riabilitazione intensivo sia in prigione che in comunit\u00e0, di circa 3,000 prigionieri a breve termine della prigione di Peterborough, i fondi degli investitori privati saranno inizialmente utilizzati per pagare i servizi dal terzo settore. Se il tasso di recidiva non si ridurr\u00e0 almeno al 7,5% gli investitori non riceveranno alcun compenso.\nIl Social Impact Bund di Peterborough \u00e8 stato poi lanciato dal Governo britannico il 10 settembre 2010 \nL'emissione da parte di UBI Banca, di social bond, per il finanziamento di iniziative di enti del terzo settore presenti sul territorio.\nAnche il Governo Italiano - con alcuni componenti della Task force sull'innovazione creata ad hoc dal Ministro dell'Istruzione, Universit\u00e0 e Ricerca - ha lavorato alla fattibilit\u00e0 dello strumento Socia Impact Bond a valere su iniziative di social innovation proposte da privati (anche del non profit) ed enti locali."}
{"id": "3971032", "revid": "200679", "url": "https://it.wikipedia.org/wiki?curid=3971032", "title": "Battaglia di La Plata", "text": ""}
{"id": "3971034", "revid": "767487", "url": "https://it.wikipedia.org/wiki?curid=3971034", "title": "Francesco Cucca", "text": "Biografia.\nFrancesco Cucca, nacque a Nuoro nel 1882. Fu narratore e poeta mercante che seppe conciliare le esigenze per gli affari col gusto per la letteratura e per la poesia. Uomo eclettico e raffinato, egli fu animato da un incontenibile spirito d'avventura. Dopo aver svolto il lavoro di servo pastore, nel 1896 all'et\u00e0 di 14 anni, dalla Barbagia part\u00ec per Iglesias e l\u00ec lavor\u00f2 come garzone di cantina, e pi\u00f9 tardi and\u00f2 in miniera. La sera leggeva e studiava. Cominci\u00f2 la raccolta di libri, di riviste, di giornali e raccolte antologiche degli autori della letteratura del periodo: Satta, Carducci, Pascoli, D'Annunzio, Stecchetti. Pass\u00f2 poi alle dipendenze di un'impresa di Livorno che importava legname dall'Africa e fu mandato in Tunisia, come rappresentante, procuratore e amministratore all'et\u00e0 di vent'anni. And\u00f2 in Africa nel 1902 e vi rimase fino al 1939. Viaggi\u00f2 per citt\u00e0 e per villaggi; conobbe popoli, usi e costumi diversi, li studi\u00f2 e ne assimil\u00f2 la cultura al punto di essere considerato e trattato dagli arabi come uno di loro. Studiava molto ed alle letture dedicava non poche delle ore che riusciva a strappare al suo quotidiano lavoro. Parlava e scriveva correttamente diverse lingue ed era informato sui pi\u00f9 importanti avvenimenti letterari. In terra maghrebina cominci\u00f2 la sua produzione in prosa e in versi: \"I racconti del gorbino\" (1909); le \"Veglie beduine\" (1912), le \"Galoppate nell'Islam\" (1922), e il romanzo \"Muni Rosa del Suf\" (pubblicato postumo nel 1996). Ader\u00ec al socialismo rivoluzionario e all'anarchismo. Anticlericale, anticolonialista, anti interventista, prefer\u00ec vivere da uomo libero. Strinse rapporti con Sebastiano Satta, con i fratelli Deffenu, con Grazia Deledda, con Paolo Orano, con Giuseppe Lipparini, con Mario Puccini, con Ezio Bartalini, con tutto il movimento anarchico e socialista italiano negli anni dal 1906. Collabor\u00f2 a \"L'Unione di Tunisi\" diretta dal rivoluzionario Ettore Sottovia. Nel 1939, lasci\u00f2 l'Africa definitivamente, risiedendo prima a Roma, poi a Napoli, dove mor\u00ec nel 1947."}
{"id": "3971035", "revid": "767487", "url": "https://it.wikipedia.org/wiki?curid=3971035", "title": "Matteo Buzzanca", "text": "Biografia.\nLa sua attivit\u00e0 ruota attorno al mondo della canzone e delle colonne sonore. Ha realizzato arrangiamenti e scritto canzoni per diversi album e prodotto musiche per documentari, esposizioni, spettacoli teatrali, spot pubblicitari, cortometraggi e film, in Italia ma anche all'estero. Ha scritto canzoni per X Factor Italia, The Voice of Italy e artisti come Eros Ramazzotti, Ermal Meta, Max Gazz\u00e8, Emma Marrone, Marco Mengoni, Luca Carboni, Arisa, Gianni Morandi, Malika Ayane, Patty Pravo, Rapahel Gualazzi, Noemi, Giusy Ferreri, Francesca Michielin, Anna Tatangelo, \"Giovanni Caccamo\" e gli Zero Assoluto.\nAutore e produttore per altri interpreti.\nTra il 2002 e il 2007 collabora con il cantautore Andrea Chimenti alla realizzazione di due album, \"Il porto sepolto\" (in veste di arrangiatore) e \"Vietato Morire \"(coautore, arrangiatore e produttore). Nello stesso anno collabora con Paolo Benvegn\u00f9 all'arrangiamento degli archi de\" Il mare verticale\" brano che co-firma e che verr\u00e0 successivamente reinterpretato sia da Giusy Ferreri nell'album \"Fotografie\" e da Marina Rei nell'album \"Musa\".\nNel 2012 \u00e8 coautore di alcune canzoni del disco \"\u00c8 necessario\" di Diego Mancino, con il quale nel 2011 aveva composto il singolo Odio tutti i cantanti per Noemi. In veste di autore ha partecipato nel 2013 al Festival di Sanremo con la canzone \"I tuoi maledettissimi impegni\" scritta insieme a Francesco Gazz\u00e8 e cantata da Max Gazz\u00e8.\nNel 2015 scrive due canzoni per l'album \"Parole in circolo\" di Marco Mengoni e tre brani per \"Naif\" di Malika Ayane, tra cui il singolo \"Senza fare sul serio\" (certificato doppio platino). Nel 2016 in veste di produttore lavora all'album \"Love Life Peace\" di Raphael Gualazzi che con il singolo \"L'estate di John Wayne\" scala la classifica radiofonica italiana e si certifica disco di platino. Sempre nel 2016 \u00e8 co-autore insieme ad Alessandro Raina del singolo \"Bologna \u00e8 una regola\" di Luca Carboni che raggiunge la vetta delle classifiche d'ascolti radiofoniche. In veste di produttore arrangia il singolo \"Prima del tuo cuore\" di Gianluca De Rubertis (de Il Genio), con la partecipazione di Amanda Lear. Lo stesso anno firma insieme ad Ermal Meta il brano \"Arriver\u00e0 l'amore\", singolo di Emma Marrone, e \"Un cuore in due\" per Francesca Michielin.\nNel 2017 \u00e8 co-autore del brano \"Un solo abbraccio\" interpretato da Gianni Morandi nel suo disco \"D'amore d'autore\", mentre l'anno firma e produce il singolo \"Io mi innamoro ancora\" di Ermal Meta, presente in \"Non abbiamo armi\".\nNel 2018 \u00e8 co-autore del brano Vita ce n'\u00e8 di Eros Ramazzotti, canzone che da il titolo all'album omonimo e al tour mondiale.\nNel 2019 produce alcuni brani dell'album Una nuova Rosalba in citt\u00e0 di Arisa e scrive per lei Mi sento bene canzone che partecipa al 69\u00ba Festival di Sanremo classificandosi all'ottavo posto.\nCompositore di musiche per i media.\nNel 2002 realizza le musiche del suo primo cortometraggio di Marco Ruffatti \"Ghosts\" che partecipa alla sezione screenings della Mostra Internazionale d'Arte Cinematografica. Sempre lo stesso lavora alle musiche de \"L\u2019ultima stagione\" di MariaErica Pacileo, cortometraggio presentato a Torino Videoevento. Tra il 2003 e il 2006 compone diverse colonne sonore per \"Lontano dal silenzio del cielo\" che partecipa al Valdarno Cinema Fedic, \"Resistenti: cinque ritratti partigiani\" di \"Fernando Maraghini\", \"La disfatta\" di Guido Geminiani e \"Annarosa non muore\" documentario sulla resistenza partigiana bellunese che partecipa al Bellaria Film Festival 2003. Realizza anche le musiche per le mostre allestite al Mart Museo di Trento, \"Mitomacchina\" e \"Il bello e le bestie\", e \"la Virt\u00f9 della Fortezza\" presso Castel Beseno. Nel 2007 lavora a Los Angeles alle musiche di due cortometraggi \"The Devil\u2019s in the details\" di Vivian Lee Moore e \"For the game\" di Abhishek Kabli entrambi presentati al Festival On the Lot. Compone inoltre il sound-design per le mostre \"Cosmorama Cinematografico\" di Giampiero Brunetta all'interno del Palazzo dei Normanni a Palermo e \"La scimmia nuda\" mostra allestita al Museo di Scienze Naturali Tridentino. Tra il 2008 e il 2010 compone le musiche per alcuni progetti: \"Stagione di caccia\" di Andrea Mugnaini e prodotto da Studio Universal, \"Time up\" di Charlie Tango e il documentario sulla storia del calcio Padova \"Calcio Padova. Cent\u2019anni di emozioni biancoscudate\" \"di\" Federico Massa. Realizza la colonna sonora dello spettacolo teatrale \"Callas, una tragedia da camera\" di Ottavia Lanza per il teatro Litta di Milano. Nel 2011 realizza le musiche per il documentario \"Lacor\" dei canadesi Vincent Scotti e Dominique Morisette sulla storia del Mary's Hospital di Lacor in Uganda, fondato dai coniugi Piero Corti e Lucille Corti. Lo stesso anno sonorizza \"Guardiamoci negli occhi\" per la campagna nazionale contro il glaucoma \"e Zorzi da Castelfranco\" documentario storico di Federico Massa. Nel 2012 scrive la colonna sonora originale per il film di Andrea Mugnaini \"Non c\u2019\u00e8 tempo per gli eroi\" interpretato da Desiree Noferini e Paolo Bernardini e prodotto da Cecchi Gori Home Video. Per l'occasione scrive anche una canzone \"This is not love\", con il testo di Francesca Lago, interpretata dal cantante inglese Cass Lowe. Nel 2014 sonorizza l'opera \"I bambini sono cattivi\" dello scultore padovano Ettore Greco all'interno della mostra \"Ecce Pinocchio\" presso la Villa di Isola di Garda. Nel 2015 compone \"Le tango de Zara\" interpretato dall'Orchestra di piazza Vittorio per la colonna sonora del film \"Pitza e datteri\" del regista Fariborz Kamkari. Nel 2017 scrive musiche e canzoni di \"Saremo Giovani e Bellissimi\" lungometraggio d'esordio della regista Letizia Lamartire. Riceve il premio speciale Soundtrack Stars Award al 75\u00ba Festival del Cinema di Venezia, la nomination al nastro d'argento e al ciak d'oro.\nNel 2020 compone la colonna sonora per il film Trash - La leggenda della piramide magica diretto da Luca Della Grotta e Francesco Dafano.\nIl progetto solista Teodorf.\nNel 2015 pubblica l'album d'esordio del suo progetto solista Teodorf (un mix di musica elettronica, shoegaze e newwave) realizzato tra Milano e Londra.\nIl singolo d'esordio si intitola \"Why\" e videoclip \u00e8 stato realizzato da Tiziano Russo."}
{"id": "3971038", "revid": "637734", "url": "https://it.wikipedia.org/wiki?curid=3971038", "title": "Vulpes rueppelli", "text": ""}
{"id": "3971066", "revid": "767487", "url": "https://it.wikipedia.org/wiki?curid=3971066", "title": "When Eagles Strike", "text": "When Eagles Strike \u00e8 un film statunitense del 2003 diretto da Cirio H. Santiago.\nTrama.\nI soldati americani e i marines filippini si alleano per salvare un senatore americano rapito dai terroristi e imprigionato su un'isola malese."}
{"id": "3971080", "revid": "599013", "url": "https://it.wikipedia.org/wiki?curid=3971080", "title": "Nauticsud", "text": "Nauticsud \u00e8 la fiera dedicata alla nautica che si \u00e8 svolge a Napoli.\nStoria.\nPoco dopo la ricostruzione del complesso fieristico Mostra d'Oltremare, devastato dai bombardamenti della seconda guerra mondiale, nacque il \"Nauticsud\": una manifestazione incentrata principalmente sulla compravendita di barche e celebrata nel periodo di ottobre. Furono una quindicina le fortunate edizioni \"ottobrine\" della manifestazione nautica napoletana, che nel frattempo divenne una delle prime in Italia se non la prima in assoluto.\nIl declino.\nIntorno al 1983, il Salone di Genova, che fin dal 1962 era situato nel periodo di gennaio, si spost\u00f2 in ottobre, e la sovrapposizione di date, unita alla crisi che attraversava il settore, portarono il salone partenopeo verso un lento declino.\nIl rilancio e la crisi.\nNel 2003, il nuovo Presidente di Mostra d'Oltremare (nel frattempo divenuta una S.p.a) Prof. Raffaele Cercola, intraprese un percorso di outsourcing, individuando in Lino Ferrara (Presidente UNAD), la figura imprenditoriale pi\u00f9 adatta allo scopo.\nLe novit\u00e0 introdotte dalla nuova gestione permisero al salone di rivitalizzarsi e diversificarsi profondamente dall'evento di Genova: \nNel 2012, a pochi giorni dall'inaugurazione della 43\u00aa edizione, le World Serie's di America's Cup, inizialmente annunciate sul \"waterfront\" di Bagnoli, vennero spostate a Mergellina, con conseguente revoca da parte dell'Autorit\u00e0 Portuale di Napoli dell'utilizzo da parte del Nauticsud dello specchio d'acqua antistante il Molo Sannazaro.\nLa notizia suscit\u00f2 una crisi interna con conseguente annullamento del salone stesso.\nL'evento nautico \u00e8 annoverato tra i pi\u00f9 seguiti d'Italia. Tra le numerose iniziative collaterali sono state organizzate diverse regate veliche e gare di pesca d'altura, incontri tematici con tavole rotonde, convegni e \"work shop\" sugli argomenti economici e di sviluppo portuale collegati al mondo della nautica."}
{"id": "3971082", "revid": "1305772", "url": "https://it.wikipedia.org/wiki?curid=3971082", "title": "Campionati europei di tuffi e nuoto sincronizzato 2012", "text": "I campionati europei di tuffi e nuoto sincronizzato 2012 si sono svolti complessivamente dal 15 al 27 maggio 2012 negli impianti del Pieter van den Hoogenband Zwemstadion, di Eindhoven, nei Paesi Bassi.\nLe competizioni continentali delle due discipline sotto l'egida della Lega europea del nuoto (LEN) si sarebbero dovute celebrare insieme al nuoto e si sono svolte in accoppiata per la prima volta. La tardiva assegnazione dell'edizione 2012 (avvenuta a maggio 2011) ha portato alla scelta di Eindhoven come sede dei tuffi e, in seguito, la rinuncia di Anversa ad ospitare nuoto e sincro, hanno provocato lo spostamento nella citt\u00e0 olandese anche di quest'ultimo.\nPer la prima volta, la prova a squadre miste dei tuffi, il cosiddetto \"Team event\", dopo essere stata proposta a scopo dimostrativo a Budapest 2010 e Torino 2011, \u00e8 stata un evento ufficiale che ha assegnato medaglie.\nNazioni e partecipanti.\nLe federazioni che hanno confermato la loro partecipazione alla rassegna sono complessivamente 22, di cui 15 schiereranno i propri atleti in entrambe le discipline.\nNei tuffi partecipano un totale di 113 atleti, di cui 57 uomini e 56 donne; le delegazioni pi\u00f9 numerose sono quelle di Gran Bretagna (14 atleti), Russia (13) e Italia (12). Nel nuoto sincronizzato sono iscritte 128 atlete (pi\u00f9 17 riserve), provenienti da 20 nazioni.\nTrofeo dei campionati.\nI due trofei dei campionati (\"Championships Trophy\"), basati sui piazzamenti ottenuti nelle finali, sono andati alla Russia per quanto riguarda i tuffi e alla Spagna per il nuoto sincronizzato."}
{"id": "3971084", "revid": "46931", "url": "https://it.wikipedia.org/wiki?curid=3971084", "title": "The Truth About Cats &amp; Dogs", "text": ""}
{"id": "3971093", "revid": "48539877", "url": "https://it.wikipedia.org/wiki?curid=3971093", "title": "Luigi il Grande", "text": ""}
{"id": "3971094", "revid": "1494169", "url": "https://it.wikipedia.org/wiki?curid=3971094", "title": "Critic's Choice", "text": ""}
{"id": "3971096", "revid": "46931", "url": "https://it.wikipedia.org/wiki?curid=3971096", "title": "The Adventures of Tom Sawyer", "text": ""}
{"id": "3971098", "revid": "729019", "url": "https://it.wikipedia.org/wiki?curid=3971098", "title": "Icilio Buonini", "text": ""}
{"id": "3971102", "revid": "46931", "url": "https://it.wikipedia.org/wiki?curid=3971102", "title": "Pistol Whipped", "text": ""}
{"id": "3971106", "revid": "46931", "url": "https://it.wikipedia.org/wiki?curid=3971106", "title": "Twice Blessed", "text": ""}
{"id": "3971110", "revid": "46931", "url": "https://it.wikipedia.org/wiki?curid=3971110", "title": "Look for the Silver Lining", "text": ""}
{"id": "3971113", "revid": "767487", "url": "https://it.wikipedia.org/wiki?curid=3971113", "title": "Piazza inferiore di San Francesco", "text": "La piazza inferiore di San Francesco si trova ad Assisi, al lato della basilica di San Francesco. Da essa si accede alla Basilica inferiore, al Sacro convento e all'oratorio di San Bernardino da Siena.\nStoria e descrizione.\nLa definizione della piazza venne quasi certamente avviata in concomitanza con l'inizio dei lavori alla basilica, con una prima attestazione delle sue forme nel XIV secolo. Lo scopo era evidentemente quello di disciplinare, come desiderato da papa Gregorio XI, l'afflusso disordinato di mercanti mediante la creazione di strutture destinati alle attivit\u00e0 commerciali. Al 1474 risalgono gli attuali portici, in cui venivano rifocillati i pellegrini ed erano ospitate piccole attivit\u00e0 commerciali. In parte rifatti nel Cinquecento, vennero danneggiati dal terremoto del 1997.\nDella piazza resta una vivace descrizione cinquecentesca di fra' Ludovico da Pietralunga, che ricorca come fosse \"pi\u00f9 longa che larga\", circondata da portici che all'epoca erano occupati da 75 botteghe che \"servano alli mercanti\" soprattutto durante le festivit\u00e0 del 2 agosto (il Perdono d'Assisi) e del 4 ottobre (festa di san Francesco). La piazza aveva dunque gi\u00e0 allora una funzione essenzialmente sociale, per l'accoglienza delle folle prima e dopo l'ingresso alla basilica.\nSi tratta di uno spazio conchiuso, fiancheggiato a nord da una ripida scalinata e da una pi\u00f9 dolce discesa lastricata che portano alla piazza superiore (entrambe del 1731), e circondato dagli altri lati da portici, interrotti sul lato est dall'accesso via Frate Elia e, poco sopra, a via Domenico Stella. La forma ricorda quella di un chiostro medievale, applicato nelle forme ad una piazza rinascimentale."}
{"id": "3971117", "revid": "36426", "url": "https://it.wikipedia.org/wiki?curid=3971117", "title": "Sacro convento", "text": ""}
{"id": "3971118", "revid": "544909", "url": "https://it.wikipedia.org/wiki?curid=3971118", "title": "Showboat", "text": "Uno showboat o show boat \u00e8 un battello che veniva usato come teatro galleggiante. Il termine pu\u00f2 anche fare riferimento a:"}
{"id": "3971120", "revid": "46931", "url": "https://it.wikipedia.org/wiki?curid=3971120", "title": "Two Girls and a Sailor", "text": ""}
{"id": "3971122", "revid": "767487", "url": "https://it.wikipedia.org/wiki?curid=3971122", "title": "Le quattro cose ultime", "text": "Le quattro cose ultime (\"The Last Four Things\") \u00e8 un romanzo fantasy dello scrittore inglese Paul Hoffman.\nSi tratta del secondo capitolo de \"La mano sinistra di Dio\" ed \u00e8 uscito In Italia nel 2011."}
{"id": "3971123", "revid": "838137", "url": "https://it.wikipedia.org/wiki?curid=3971123", "title": "Oratorio di San Bernardino (Assisi)", "text": ""}
{"id": "3971126", "revid": "122406338", "url": "https://it.wikipedia.org/wiki?curid=3971126", "title": "Discografia dei Powerwolf", "text": "La band heavy metal tedesca Powerwolf ha pubblicato 8 album in studio, tre album dal vivo, tre EP, undici singoli and 13 videoclip."}
{"id": "3971127", "revid": "767487", "url": "https://it.wikipedia.org/wiki?curid=3971127", "title": "The Power Within (album)", "text": "The Power Within \u00e8 il quinto album in studio della band inglese Dragonforce. La sua pubblicazione \u00e8 stata il 15 aprile 2012. Si tratta del primo disco realizzato con il nuovo cantante Marc Hudson."}
{"id": "3971128", "revid": "287204", "url": "https://it.wikipedia.org/wiki?curid=3971128", "title": "Michele Balducci", "text": "Biografia.\nVissuto dalla nascita a Bastia Umbra fino al termine del liceo, dopo aver studiato fra Perugia (presso il \"Centro Universitario Teatrale\"), Roma (presso la scuola \"La maschera in soffitta\" e con l'attrice Gisella Burinato), Milano (con Filippo Timi) e Londra (presso la Guildhall School of Music and Drama), esordisce a 21 anni nel 2008 con due piccoli ruoli in \"La scelta di Laura\", regia di Alessandro Piva e \"Amiche mie\", regia di Paolo Genovese e Luca Miniero. Successivamente lavora in numerose fiction televisive di successo, tra cui Don Matteo, regia di Giulio Base e Rex, regia di Marco Serafini, entrambe nel 2009. Nel 2013 \u00e8 fra i protagonisti della miniserie \"Pupetta - Il coraggio e la passione\", regia di Luciano Odorisio. Nel 2014 fa parte del cast principale di \"Francesco\", regia di Liliana Cavani. Nel 2018 \u00e8 fra i protagonisti della seconda stagione di \"\", trasmesso in Italia da Rai 1 e Prime Video e nel resto del mondo da Netflix ed \u00e8 co-protagonista della serie web \"BLEAH!\", diretta da e con Veronica Pivetti.\nEsordisce al cinema nel 2009 con \"Meno male che ci sei\", regia di Luis Prieto.\nIn teatro lavora, tra gli altri, con Romeo Castellucci (\"Natura e origine della mente\"), Chiara Guidi (\"Edipo Re\"), Graham Vick (Ascesa e caduta della citt\u00e0 di Mahagonny), Marco Maltauro (\"Grumi - memorie del cazzo\"), Virginia Franchi (\"Vulcano\", \"The First Hour\"), Niccol\u00f2 Matcovich (\"Rabarbaro\"), Anita Otto (\"Boy disappears\"), Alessandro Fea (\"7 Sogni\", \"Spell - L'amore di Alda\"), Francesco Piotti (\"I principi che eravamo\"). Nel 2015 \u00e8 fra i protagonisti del nuovo spettacolo teatrale di Luca De Bei, \"Nessuno muore\", il cui testo \u00e8 edito da La Mongolfiera Editrice. Nel 2016 \u00e8 protagonista del nuovo spettacolo di Virginia Franchi, \"Le scoperte geografiche\", in scena al Teatro Brancaccino di Roma e di \"Persone naturali e strafottenti\" di Giuseppe Patroni Griffi, in scena al Teatro Vittoria di Roma, nel ruolo di \"Fred\", appartenuto a Gabriele Lavia nella prima rappresentazione del 1974. Ancora nel 2016 \u00e8 fra i protagonisti di \"Todi is a small town in the center of Italy\", nuova produzione del Teatro Stabile dell'Umbria per la regia di Liv Ferracchiati, che ottiene un grande successo di pubblico e critica (ne parlano, fra gli altri, l'Unit\u00e0 e il manifesto). Nel 2018 torna a lavorare con Liv Ferracchiati e il Teatro Stabile dell'Umbria in una nuova produzione teatrale dal titolo \"Commedia con schianto - Struttura di un fallimento tragico\". Nel 2020 continua la sua collaborazione con il Teatro Stabile dell'Umbria entrando fra i protagonisti del cast di \"Vorrei scrivere in tratti di fuoco\", per la regia di Andrea Baracco, una riscrittura di Guerra e pace di Lev Tolstoj.\nNel 2016 riceve il prestigioso \"Premio Umbriaroma\", assegnato a personalit\u00e0 nate in Umbria che abbiano conseguito particolari successi a Roma e sul territorio nazionale e a personalit\u00e0 residenti a Roma che abbiano scelto l'Umbria come seconda residenza o che le abbiano dedicato parte della propria attivit\u00e0 culturale o professionale. In passato hanno ricevuto il premio, tra gli altri, Giuseppe De Rita, Gigi Proietti, Renzo Arbore, Antonio Baldassarre, Luisa Todini, Pippo Baudo, Claudio Baglioni, Ettore Bernabei, Luigi Frati, Terence Hill, Flavio Insinna e Nicoletta Spagnoli.\nNel 2010 inizia la sua attivit\u00e0 di drammaturgo scrivendo tre corti teatrali (\"Vivo\", \"Le mie muse\" e \"Violetta\", quest'ultimo inserito nel libro \"La mia poetica\" edito da Editoria &amp; Spettacolo nel 2012) e un testo completo (\"In mezzo al core\").\n\u00c8 laureato in medicina con una tesi in psichiatria, tuttavia non ha mai esercitato la professione di medico."}
{"id": "3971130", "revid": "1632387", "url": "https://it.wikipedia.org/wiki?curid=3971130", "title": "Shadowmaker (Running Wild)", "text": "Shadowmaker \u00e8 il quattordicesimo album in studio del gruppo musicale heavy metal tedesco Running Wild. Si tratta del primo in sette anni (dopo il precedente Rogues en Vogue, del 2005) e dopo il loro split del 2009.\nIl disco \u00e8 stato pubblicato il 20 aprile 2012 dalla SPV GmbH.\nNel booklet del disco appaiono solo i crediti di Rock 'n' Rolf alla chitarra e alla voce e Peter Jordan alla chitarra e ai cori. La batteria e il basso sono stati suonati da dei collaboratori dei quali non sono stati rivelati i nomi."}
{"id": "3971134", "revid": "1573940", "url": "https://it.wikipedia.org/wiki?curid=3971134", "title": "Praomys verschureni", "text": "Il ratto delle paludi di Verschuren (Praomys verschureni ) \u00e8 un roditore della famiglia dei Muridi endemico della Repubblica Democratica del Congo.\nDescrizione.\nRoditore di piccole dimensioni, con la lunghezza della testa e del corpo tra 120 e 134\u00a0mm, la lunghezza della coda tra 132 e 146\u00a0mm, la lunghezza del piede tra 27.8 e 29\u00a0mm, la lunghezza delle orecchie tra 17.3 e 21.7\u00a0mm.\nLa pelliccia \u00e8 soffice e fine. Il colore del dorso e della testa \u00e8 marrone chiaro, i fianchi e il muso sono leggermente pi\u00f9 chiari. Le parti ventrali sono biancastre. La linea di demarcazione lungo i fianchi \u00e8 netta. Le vibrisse sono lunghe 37\u00a0mm. Le orecchie sono grandi, rotonde e bianche alla base. Il dorso delle zampe \u00e8 bianco e ricoperto completamente di peli bianchi. La coda \u00e8 pi\u00f9 lunga della testa e del corpo, bruno-grigiastra sopra e bianca sotto e con circa 20 anelli di scaglie per centimetro. Le femmine hanno un paio di mammelle pettorali e 2 paia inguinali.\nBiologia.\nComportamento.\n\u00c8 una specie notturna e parzialmente arboricola.\nDistribuzione e habitat.\nQuesta specie \u00e8 endemica di 4 localit\u00e0 della Repubblica Democratica del Congo centrale.\nVive nelle foreste tropicali umide fino a 1.800 metri di altitudine.\nStato di conservazione.\nLa IUCN Red List, considerata l'assenza di informazioni sufficienti sull'areale, la storia naturale e le minacce, classifica \"P.verschureni\" come specie con dati insufficienti (DD)."}
{"id": "3971137", "revid": "1573940", "url": "https://it.wikipedia.org/wiki?curid=3971137", "title": "Praomys tullbergi", "text": "Il topo dalla pelliccia soffice di Tullberg (Praomys tullbergi ) \u00e8 un roditore della famiglia dei Muridi diffuso nell'Africa occidentale.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 84 e 137\u00a0mm, la lunghezza della coda tra 115 e 166\u00a0mm, la lunghezza del piede tra 19 e 26\u00a0mm, la lunghezza delle orecchie tra 13 e 20\u00a0mm e un peso fino a 35\u00a0g.\nAspetto.\nLe parti superiori sono rosso-grigiastre, pi\u00f9 scure lungo la schiena e pi\u00f9 chiare sui fianchi. Le parti ventrali sono biancastre, con la base dei peli grigia. Le orecchie sono rotonde, grigie e finemente ricoperte di piccoli peli. Le zampe sono bianche. La coda \u00e8 pi\u00f9 lunga della testa e del corpo, uniformemente grigio chiara, ricoperta finemente di peli e con circa 17 anelli di scaglie per centimetro. Le femmine hanno un paio di mammelle pettorali e 2 paia inguinali. Il cariotipo \u00e8 2n=34 FN=32.\nBiologia.\nComportamento.\n\u00c8 una specie notturna e parzialmente arboricola.\nRiproduzione.\nSi riproduce tutto l'anno con picchi tra febbraio e aprile e tra ottobre e novembre. Le femmine danno alla luce 3-4 piccoli alla volta. Diventano adulti dopo 10-12 settimane. L'aspettativa di vita in cattivit\u00e0 \u00e8 di circa 5 anni e 2 mesi.\nDistribuzione e habitat.\nQuesta specie \u00e8 diffusa nel Gambia, Senegal, Guinea meridionale, Sierra Leone, Liberia; Costa d'Avorio, Ghana, Togo, Benin, Nigeria meridionali, Camerun sud-occidentale, isola di Bioko.\nVive nelle foreste pluviali tropicali di pianura fino a 1.200 metri di altitudine.\nStato di conservazione.\nLa IUCN Red List, considerato il vasto areale, la popolazione numerosa e l'assenza di reali minacce, classifica \"P.tullbergi\" come specie a rischio minimo (LC)."}
{"id": "3971141", "revid": "1573940", "url": "https://it.wikipedia.org/wiki?curid=3971141", "title": "Praomys rostratus", "text": "Il topo dalla pelliccia soffice di foresta (Praomys rostratus ) \u00e8 un roditore della famiglia dei Muridi diffuso nell'Africa occidentale.\nDescrizione.\nRoditore di piccole dimensioni, con la lunghezza della testa e del corpo tra 91 e 137\u00a0mm, la lunghezza della coda tra 101 e 150\u00a0mm, la lunghezza del piede tra 18 e 23,5\u00a0mm, la lunghezza delle orecchie tra 15 e 20\u00a0mm e un peso fino a 61\u00a0g.\nLa pelliccia \u00e8 densa e soffice. Le parti superiori variano dal giallo-brunastro cosparso di peli nerastri al rossastro, con riflessi bruno nerastri lungo la schiena. Il muso \u00e8 grigio-brunastro. Le parti ventrali sono biancastre. La linea di demarcazione lungo i fianchi \u00e8 netta. I piedi sono ricoperti di piccoli peli rossicci. Le orecchie sono marroni scure, cosparse di peli minuti. La coda \u00e8 pi\u00f9 lunga della testa e del corpo, \u00e8 uniformemente marrone scuro e sono presenti 17 anelli di scaglie per centimetro. Le femmine hanno un paio di mammelle pettorali e 2 paia inguinali. Il cariotipo \u00e8 2n=34 FN=32.\nBiologia.\nComportamento.\n\u00c8 una specie notturna e parzialmente arboricola.\nDistribuzione e habitat.\nQuesta specie \u00e8 diffusa nel Gambia, Senegal meridionale, Guinea-Bissau, Guinea meridionale, Sierra Leone, Liberia, Costa d'Avorio e Ghana meridionali.\nVive nelle foreste di pianura e montane fino a 1.300 metri di altitudine.\nStato di conservazione.\nLa IUCN Red List, considerato il vasto areale, la popolazione numerosa e la presenza in diverse aree protette, classifica \"P.rostratus\" come specie a rischio minimo (LC)."}
{"id": "3971142", "revid": "1305772", "url": "https://it.wikipedia.org/wiki?curid=3971142", "title": "Amedeo Peyron (architetto)", "text": "Pronipote e omonimo del filologo (1785-1870), fu allievo e collaboratore del matematico Plana, si laure\u00f2 a Torino in Ingegneria civile ed Architettura; specializzandosi poi in ingegneria ferroviaria.\nProgett\u00f2 e costru\u00ec ferrovie quale la Torino-Savona (l'intestazione di una galleria ne ricorda il nome, come pure un'altra sulla Torino-Modane), la Torino-Susa, la Torino-Ivrea, la Torino-Ceres, la Bussoleno-Modane; fu consulente per il traforo del Frejus ed il Canale Cavour.\nIn soli 3 mesi, dall'ottobre 1860 al gennaio 1861, progett\u00f2 e costru\u00ec in legno, ferro e vetro l'Aula provvisoria del Primo Parlamento Italiano nel cortile di Palazzo Carignano a Torino..\nFu consigliere comunale di Torino dal 1860 al 1900 e Assessore ai Lavori Pubblici e tra i primi presidenti della Societ\u00e0 degli Ingegneri ed architetti di Torino (1870)."}
{"id": "3971143", "revid": "36426", "url": "https://it.wikipedia.org/wiki?curid=3971143", "title": "Frate Elia", "text": ""}
{"id": "3971144", "revid": "1573940", "url": "https://it.wikipedia.org/wiki?curid=3971144", "title": "Praomys obscurus", "text": "Praomys obscurus () \u00e8 un roditore della famiglia dei Muridi endemico della Nigeria.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 108 e 137\u00a0mm, la lunghezza della coda tra 149 e 174\u00a0mm, la lunghezza del piede tra 26 e 28\u00a0mm, la lunghezza delle orecchie tra 19 e 21\u00a0mm e un peso fino a 60\u00a0g.\nAspetto.\nLa pelliccia \u00e8 lunga e soffice. Le parti superiori sono marroni scure, pi\u00f9 chiare lungo i fianchi, mentre le parti ventrali sono color crema con la base dei peli grigia. Il dorso delle zampe \u00e8 ricoperto di piccoli peli color crema e con una striscia scura che si estende fino alla base delle dita. Le orecchie sono marroni scure e ricoperte di piccoli peli. Le vibrisse sono numerose e lunghe fino a 42\u00a0mm, con la punta bianca. La coda \u00e8 pi\u00f9 lunga della testa e del corpo, uniformemente marrone scura e ricoperta di piccoli peli.\nBiologia.\nComportamento.\n\u00c8 una specie notturna e parzialmente arboricola.\nDistribuzione e habitat.\nQuesta specie \u00e8 endemica delle montagne Gotel nel sud-est della Nigeria.\nVive nelle foreste montane tra 1.600 e 2.400 metri di altitudine.\nStato di conservazione.\nLa IUCN Red List, considerato l'areale limitato e la perdita del proprio habitat, classifica \"P.obscurus\" come specie in pericolo (EN)."}
{"id": "3971145", "revid": "584834", "url": "https://it.wikipedia.org/wiki?curid=3971145", "title": "Yellow Screen of Death", "text": ""}
{"id": "3971148", "revid": "1573940", "url": "https://it.wikipedia.org/wiki?curid=3971148", "title": "Praomys mutoni", "text": "Il topo dalla pelliccia soffice di Muton (Praomys mutoni ) \u00e8 un roditore della famiglia dei Muridi endemico della Repubblica Democratica del Congo.\nDescrizione.\nRoditore di piccole dimensioni, con la lunghezza della testa e del corpo tra 97 e 139\u00a0mm, la lunghezza della coda tra 117 e 171\u00a0mm, la lunghezza del piede tra 20 e 24\u00a0mm, la lunghezza delle orecchie tra 16 e 20\u00a0mm e un peso fino a 57\u00a0g.\nLa pelliccia \u00e8 soffice. Le parti superiori sono grigio-brunastre scure. Le parti ventrali sono biancastre, con la base dei peli grigia. La coda \u00e8 pi\u00f9 lunga della testa e del corpo, \u00e8 uniformemente scura e cosparsa di pochi peli. Le femmine hanno un paio di mammelle pettorali e 2 paia inguinali.\nBiologia.\nComportamento.\n\u00c8 una specie notturna e parzialmente arboricola.\nDistribuzione e habitat.\nQuesta specie \u00e8 conosciuta soltanto nella foresta di Masako, nella Repubblica Democratica del Congo settentrionale.\nVive nelle foreste umide primarie lungo i fiumi.\nStato di conservazione.\nLa IUCN Red List, considerata l'assenza di informazioni sufficienti sull'areale, la storia naturale e le minacce, classifica \"P.mutoni\" come specie con dati insufficienti (DD)."}
{"id": "3971149", "revid": "104458", "url": "https://it.wikipedia.org/wiki?curid=3971149", "title": "Chelsea Marshall", "text": "\u00c8 sorella di Cody e Jesse, a loro volta sciatori alpini di alto livello.\nBiografia.\nStagioni 2002-2007.\nLa Marshall, velocista originaria di Pittsfield, debutt\u00f2 in gare FIS il 17 dicembre 2001 giungendo 10\u00aa nello slalom gigante tenutosi sul tracciato di Sugarloaf negli Stati Uniti. In Nor-Am Cup esord\u00ec il 5 gennaio 2002 nello slalom speciale di Hunter Mountain, giungendo 33\u00aa, e colse il primo podio il 26 gennaio 2004 a Big Mountain, piazzandosi 3\u00aa in discesa libera.\nL'11 gennaio 2005 a Meg\u00e8ve debutt\u00f2 in Coppa Europa, piazzandosi 41\u00aa in supergigante, e il 3 dicembre 2006 disput\u00f2 la sua prima gara in Coppa del Mondo, prendendo il via al supergigante tenutosi nella localit\u00e0 di Lake Louise (Canada) e giungendo 44\u00aa. Pochi giorni dopo, il 12 dicembre, colse a Panorama nella medesima specialit\u00e0 la sua prima vittoria in Nor-Am Cup.\nStagioni 2008-2013.\nIl 7 dicembre 2007 a Lake Louise colse la sua seconda e ultima vittoria in Nor-Am Cup, in discesa libera, e il 9 febbraio 2008 ottenne il suo miglior piazzamento di carriera in Coppa del Mondo: 8\u00aa nella discesa libera di Sestriere. Alla fine di quella stagione in Nor-Am Cup risult\u00f2 2\u00aa nella classifica generale e vincitrice di quelle di discesa libera, di supergigante e di supercombinata.\nA Val-d'Is\u00e8re 2009, sua unica presenza iridata, si classific\u00f2 27\u00aa nella discesa libera e non complet\u00f2 la supercombinata; l'anno dopo a , sola partecipazione olimpica della Marshall, non complet\u00f2 la prova di supergigante. Il 25 febbraio dello stesso anno ad Aspen sal\u00ec per l'ultima volta sul podio in Nor-Am Cup, piazzandosi 2\u00aa in discesa libera.\nFu per l'ultima volta al cancelletto di partenza in Coppa del Mondo il 1\u00ba dicembre 2012, quando si classific\u00f2 44\u00aa nella discesa libera di Lake Louise; nel luglio del 2013 annunci\u00f2 il ritiro dalle competizioni e la sua ultima gara in carriera fu il supergigante dei Campionati statunitensi del 2013, il 22 marzo 2013, che non complet\u00f2.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nDH = discesa libera\nSG = supergigante"}
{"id": "3971150", "revid": "1573940", "url": "https://it.wikipedia.org/wiki?curid=3971150", "title": "Praomys morio", "text": "Il topo dalla pelliccia soffice del Camerun (Praomys morio ) \u00e8 un roditore della famiglia dei Muridi endemico dell'Africa centro-occidentale.\nDescrizione.\nRoditore di piccole dimensioni, con la lunghezza della testa e del corpo tra 95 e 140\u00a0mm, la lunghezza della coda tra 94 e 160\u00a0mm, la lunghezza del piede tra 21 e 27\u00a0mm, la lunghezza delle orecchie tra 15 e 20\u00a0mm e un peso fino a 57\u00a0g.\nLa pelliccia \u00e8 setosa. Le parti superiori variano dal marrone al nerastro. Le parti ventrali sono bianco-grigiastre. La coda \u00e8 pi\u00f9 lunga della testa e del corpo ed \u00e8 praticamente priva di peli. Le femmine hanno un paio di mammelle pettorali e 2 paia inguinali. Il cariotipo \u00e8 2n=34.\nBiologia.\nComportamento.\n\u00c8 una specie notturna e terricola.\nAlimentazione.\nSi nutre di parti vegetali e di insetti.\nRiproduzione.\nLa gestazione dura 26-27 giorni.\nDistribuzione e habitat.\nQuesta specie \u00e8 conosciuta soltanto sul Monte Camerun e nelle zone montane dell'isola di Bioko.\nVive nelle foreste montane tra 1.100 e 2.135 metri di altitudine.\nStato di conservazione.\nLa IUCN Red List, considerato l'areale limitato e il continuo declino nella qualit\u00e0 del proprio habitat, classifica \"P.morio\" come specie in pericolo (EN)."}
{"id": "3971151", "revid": "729019", "url": "https://it.wikipedia.org/wiki?curid=3971151", "title": "Superstrada S6", "text": "La superstrada S6 \u00e8 una superstrada polacca che attraversa il Paese da ovest a est, da Goleni\u00f3w a Rusocin. Fa parte della strada europea E28."}
{"id": "3971153", "revid": "599013", "url": "https://it.wikipedia.org/wiki?curid=3971153", "title": "Principio di non aggressione", "text": "Il principio (o assioma) di non aggressione o principio di non coercizione (acronimo PNA o \"NAP\" in inglese) \u00e8 una istanza morale che ritiene intrinsecamente illegittima l'aggressione, definita come la minaccia o l'uso di violenza, contro una persona o l'altrui legittima propriet\u00e0, secondo le norme di propriet\u00e0 stabilite.\nStoria.\nIl principio cos\u00ec formulato, svincolato da tradizioni non violente e pacifiste proprie di molte fedi religiose e credo politici (ad esempio quello che si trova nella cosiddetta etica della reciprocit\u00e0 o \"regola d'oro\"), \u00e8 stato propugnato a partire dalla seconda met\u00e0 del XX secolo dai libertari come Murray Rothbard e Robert Nozick, \u00e8 considerato alla base della filosofia del libertarismo di destra, del minarchismo, dell'oggettivismo, dell'anarco-capitalismo e dell'agorismo. L'anarchico individualista, socialista libertario Benjamin R. Tucker definir\u00e0 l'aggressione come \"invasione dell'individuo\", mentre Murray Rothbard definir\u00e0 \"aggressione\" l'invasione della propriet\u00e0 e dell'individuo. \nUna formulazione simile (che giustifica lo stato) al principio di non-aggressione era gi\u00e0 presente nel liberalismo classico nel principio del danno di John Stuart Mill, che si ispir\u00f2 al libertario Josiah Warren.\nDefinizione.\nViene dunque condannata qualsiasi azione non richiesta che affligge fisicamente la propriet\u00e0 di un individuo, incluso il corpo della persona, a prescindere dal fatto che il risultato di questa azione sia dannoso, benefico o neutrale per il proprietario, sono considerati violenti quando sono contro la volont\u00e0 del proprietario e interferiscono con i suoi diritti di autodeterminazione, come si intende nei principi libertari di propriet\u00e0 privata.\nL'interpretazione del principio di non-aggressione pu\u00f2 variare per via delle norme di propriet\u00e0, ad esempio Robert Nozick sostiene la clausola lockiana come giustificazione per un reddito di base gi\u00e0 promosso da Hayek; va notato che Robert Nozick cre\u00f2 una \"entitlement theory\" (in italiano teoria del titolo valido). Simili argomentazioni erano gi\u00e0 state esposte dal geoista Henry George.\nGli anarco-capitalisti da loro parte, non sostengono la clausola lockiana, quindi esiste una propriet\u00e0 assoluta (cio\u00e8 non-tassabile) sulle risorse naturali che non si sono create (es. petrolio).\nI libertari di destra considerano la propriet\u00e0 e la libert\u00e0 di contratto tra individui come una estensione del diritto alla propriet\u00e0 di se stessi. Quindi, violare o rubare la propriet\u00e0 di qualcuno per un libertario coincidono con l'aggredire lo stesso individuo; questo viene quindi incluso tra le violazioni del PNA.\nI sostenitori del PNA lo usano per definire e rifiutare furto, vandalismo, assalto, stupro e frode, non con le motivazioni morali rintracciabili ad esempio nella teologia delle religioni, ma con istanze economiche comuni al \"proprietarianism\". Contrariamente al pacifismo, il principio di non aggressione non preclude l'uso della violenza al fine di autodifesa o per difendere altre persone.\nMolti sostenitori del PNA si oppongono alle leggi per crimini senza vittime, tassazioni e leva militare. Il PNA \u00e8 alle fondamenta delle scuole nell'area del \"libertarianism\"."}
{"id": "3971154", "revid": "54253", "url": "https://it.wikipedia.org/wiki?curid=3971154", "title": "Dario Cassuto", "text": "Deputato dal 1904 al 1920, quando viene nominato senatore.\nIniziato in Massoneria nella Loggia \"Giordano Bruno\" di Livorno, ne fu il Maestro Venerabile e nel 1899 divenne Consigliere dell'Ordine del Grande Oriente d'Italia."}
{"id": "3971155", "revid": "1573940", "url": "https://it.wikipedia.org/wiki?curid=3971155", "title": "Praomys misonnei", "text": "Praomys misonnei () \u00e8 un roditore della famiglia dei Muridi diffuso nell'Africa centrale.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 89 e 123\u00a0mm, la lunghezza della coda tra 113 e 163\u00a0mm, la lunghezza del piede tra 21 e 26\u00a0mm, la lunghezza delle orecchie tra 16 e 21\u00a0mm e un peso fino a 48\u00a0g.\nAspetto.\nLa pelliccia \u00e8 lunga e soffice. Le parti dorsali variano dal rossastro negli esemplari pi\u00f9 giovani al grigio in quelli pi\u00f9 vecchi, mentre le parti ventrali sono bianco-grigiastre. La base dei peli \u00e8 ovunque grigiastra. Le zampe anteriori sono bianche, quelle posteriori sono chiare con dei riflessi biancastri. La coda \u00e8 pi\u00f9 lunga della testa e del corpo, \u00e8 grigio scura sopra e leggermente pi\u00f9 chiara sotto. Le femmine hanno un paio di mammelle pettorali e due paia inguinali. Il numero cromosomico \u00e8 2n=26.\nBiologia.\nComportamento.\n\u00c8 una specie notturna e parzialmente arboricola.\nRiproduzione.\nSi riproduce durante la stagione delle piogge tra settembre e maggio, pi\u00f9 raramente tra giugno ed agosto. Danno alla luce 2-5 piccoli alla volta. \nDistribuzione e habitat.\nQuesta specie \u00e8 diffusa nella Repubblica Democratica del Congo settentrionale e orientale, Kenya e Uganda.\nVive nelle foreste pluviali e sub-montane, nelle foreste secondarie e in zone coltivate all'interno di foreste pluviali tra 500 e 1.650 metri di altitudine.\nStato di conservazione.\nLa IUCN Red List, considerato il vasto areale e la tolleranza al disturbo ambientale, classifica \"P.misonnei\" come specie a rischio minimo (LC)."}
{"id": "3971158", "revid": "287204", "url": "https://it.wikipedia.org/wiki?curid=3971158", "title": "Gran Premio motociclistico d'Austria 1976", "text": "Il Gran Premio motociclistico d'Austria fu il secondo appuntamento del motomondiale 1976.\nSi svolse il 2 maggio 1976 sul Salzburgring, e corsero le classi 125, 350, 500 e sidecar.\nIn 500 and\u00f2 inizialmente in testa Phil Read, superato al nono giro da Barry Sheene. Marco Lucchinelli conferm\u00f2 la buona prestazione di Le Mans arrivando secondo. Squalificato Teuvo L\u00e4nsivuori per non aver spento il motore mentre si riforniva di carburante, mentre Takazumi Katayama fu tolto dalla classifica per aver usato una Yamaha 350\u00a0cm\u00b3 anzich\u00e9 quella di 370\u00a0cm\u00b3 da lui impiegata nelle qualifiche.\nJohnny Cecotto fu in testa dall'inizio alla fine nella gara della 350.\nPodio tutto italiano in 125: ai primi due posti le Morbidelli di Pier Paolo Bianchi e Paolo Pileri, e dietro di loro la Malanca di Otello Buscherini.\nNei sidecar Rolf Biland part\u00ec male per poi ritirarsi, mentre Rolf Steinhausen e Werner Schw\u00e4rzel battagliavano per la vittoria.\nClasse 500.\n36 piloti alla partenza, 24 al traguardo.\nClasse 350.\n36 piloti alla partenza, 22 al traguardo.\nClasse 125.\n25 piloti alla partenza, 14 al traguardo.\nClasse sidecar.\n20 equipaggi alla partenza, 10 al traguardo."}
{"id": "3971162", "revid": "38120", "url": "https://it.wikipedia.org/wiki?curid=3971162", "title": "Immunomodulatore", "text": "Un immunomodulatore, chiamato anche \"immunoregolatore\", \u00e8 qualsiasi farmaco in grado di variare l'attivit\u00e0 del sistema immunitario. Tale regolazione pu\u00f2 essere negativa se l'agente farmacologico utilizzato, che in tal caso prende nome di immunosoppressore, deprime il sistema immunitario impedendone o limitandone la sua risposta, o in caso contrario l'immunomodulatore pu\u00f2 essere positivo se ne aumenta o favorisce l'attivit\u00e0 e prende nome di immunostimolante. "}
{"id": "3971163", "revid": "1305772", "url": "https://it.wikipedia.org/wiki?curid=3971163", "title": "Giovanni Rosadi", "text": "Laureatosi in giurisprudenza a Pisa, esercit\u00f2 la sua professione di avvocato a Firenze. Esponente della destra liberale, fu deputato dal 1900 al 1924, anno in cui venne nominato senatore.\nSottosegretario di Stato della Pubblica istruzione, nel governo Salandra I e nel governo Salandra II (1914-1916). Fu di nuovo sottosegretario alla Pubblica istruzione nel governo Nitti II (1920) e nel governo Giolitti V (1920-1921) con la specifica funzione per le Antichit\u00e0 e belle arti.\nPrecursore dell'ambientalismo, fu l'artefice - insieme a Benedetto Croce - della prima legge sulla protezione del paesaggio in Italia (n.748 del 1922).\nGli viene attribuita la realizzazione del poema goliardico \"Processo di Sculacciabuchi\"."}
{"id": "3971164", "revid": "767487", "url": "https://it.wikipedia.org/wiki?curid=3971164", "title": "The Final Jolly Roger", "text": "The Final Jolly Roger \u00e8 un album dal vivo del gruppo musicale heavy metal tedesco Running Wild, registrato durante il \"Wacken Open Air\" in Germania il 29 luglio 2009.\nIl disco, pubblicato anche in versione DVD, rappresenta l'ultima esibizione live della band, primo del loro scioglimento momentaneo."}
{"id": "3971165", "revid": "73997", "url": "https://it.wikipedia.org/wiki?curid=3971165", "title": "Final jolly roger", "text": ""}
{"id": "3971166", "revid": "984922", "url": "https://it.wikipedia.org/wiki?curid=3971166", "title": "Dharmesh Darshan", "text": "Darshan ha debuttato al cinema con il film \"Lootere\" (1993), in cui ha lavorato come sceneggiatore. Il film, prodotto da suo fratello Suneel Darshan, ottiene un ottimo riscontro al box office.\nNel 1996 il suo secondo film, \"Raja Hindustani\" con Aamir Khan e Karisma Kapoor \u00e8 nuovamente uno dei maggiori successi dell'anno oltre che il quarto maggiore incasso nella storia di Bollywood. Il film viene premiato con il con numerosi Filmfare Awards compreso il Filmfare Award per il miglior film.\nDopo il successo di \"Raja Hindustani\", Darshan si ferma per quattro anni per tornare a scrivere e dirigere due pellicole nel 2000. Il primo, \"Mela\" con Aamir Khan, si rivela un flop di critica e pubblico. Il secondo, \"Dhadkan\" con Akshay Kumar e Shilpa Shetty ottiene maggiore attenzione e riceve nomination in vari festival come miglior regista, miglior sceneggiatore e miglior film.\nNel 2002 dirige \"Haan Maine Bhi Pyaar Kiya\", remake di \"Ek Hi Bhool\" del 1981, con Karisma Kapoor e il suo fidanzato dell'epoca, Abhishek Bachchan. Nuovamente il film viene stroncato dalla critica e non ottiene grande successo al botteghino. Nel 2005 \u00e8 la volta di \"Bewafaa\", che nonostante l'ottima colonna sonora, come incassi si rivela al di sotto delle aspettative.\nIl suo ultimo film, \"Aap Ki Khatir\" del 2006, remake del film americano di \"The Wedding Date\" si rivela l'ennesimo disastro commerciale per Dharmesh Darshan."}
{"id": "3971168", "revid": "125382998", "url": "https://it.wikipedia.org/wiki?curid=3971168", "title": "Denis Mandarino", "text": "Biografia.\nDiscende da spagnoli per parte di madre e da italiani per parte di padre.\nAllievo del direttore d'orchestra Hans-Joachim Koellreutter in direzione di coro ed estetica, ha studiato chitarra classica al conservatorio Maraiza e conseguito il diploma in un istituto d'arte di San Paolo, per poi ottenere un dottorato all'Universidade Mackenzie. \u00c8 professore universitario dal 1987.\nHa proposto uno studio di teoria della percezione basato sulle quattro dimensioni, in cui si afferma che i concetti di base della prospettiva rinascimentale coinvolgono quattro dimensioni, invece di tre ; nel 1997 ha creato il processo di prospettiva quadridimensionale. Ha scritto il manifesto del movimento artistico del \"Versatilismo\" (2007)."}
{"id": "3971170", "revid": "287204", "url": "https://it.wikipedia.org/wiki?curid=3971170", "title": "L'insegnante di astinenza sessuale", "text": "L'insegnante di astinenza sessuale (\"The Abstinence Teacher\") \u00e8 un romanzo scritto da Tom Perrotta e ambientato nell'America degli anni 2000. Nel libro viene narrata la vita di un'insegnante di educazione sessuale che causa uno scandalo a causa di un commento sul sesso orale, che scatener\u00e0 l'ira della comunit\u00e0 religiosa di una piccola cittadina in New Jersey.\n\u00c8 stato pubblicato negli Stati Uniti nel 2007 a cura di St. Martin's Press, e nello stesso anno in Italia da Edizioni e/o. Perrotta afferma che l'idea di scrivere il romanzo ha avuto origine dall'esito delle elezioni presidenziali statunitensi del 2004, nelle quali sarebbero stati determinanti i voti provenienti dalla fetta evangelica della popolazione. Perrotta dichiar\u00f2 al riguardo: \u00abMi sentii in qualche modo inadeguato come romanziere, come se mi fossi perso qualcosa di importante in questo paese. Mi sono messo all'opera per investigare quel mondo\u00bb. Il romanzo affronta, tra gli altri, temi come l'omofobia e il sessismo all'interno delle aree suburbane.\nTrama.\nRuth Ramsey, divorziata con due figlie, insegnante di educazione sessuale del liceo di Stonewood Heights, vede la propria professione messa in crisi dopo aver risposto a una domanda sul sesso orale, scatenando le ire del Tabernacolo, una comunit\u00e0 cristiana evangelica guidata dal pastore Dennis. L'istituto scolastico, per evitare clamori, cambia il corso tenuto da Ruth in \"Educazione all'astinenza sessuale\" e la donna \u00e8 costretta a impartire lezioni su come evitare del tutto i rapporti sessuali fino al matrimonio.\nDopo una delle partite di calcio della figlia, Ruth vede l'allenatore Tim, in precedenza musicista rock dedito all'uso della marijuana, ora fedele membro del Tabernacolo, far pregare la squadra. Irritata e sconvolta, si mobilita per far esonerare l'allenatore. Tra i due nasce un rapporto di amore e odio, in quanto entrambi si riconoscono come esseri imperfetti, con un passato travagliato e con un presente incerto.\nA scuola la situazione si stabilizza: Ruth viene ricollocata e obbligata a insegnare ad un corso di recupero di matematica. Se non altro, non sar\u00e0 pi\u00f9 costretta a insegnare nozioni nelle quali non crede. Tim, nel frattempo, ha una nuova crisi, sperimenta il gioco d'azzardo, ricomincia a bere, lascia la nuova moglie e, comprendendo che la comunit\u00e0 in cui vive non gli appartiene, decide di vivere in maniera autonoma la propria spiritualit\u00e0. L'allontanarsi di Tim dalla comunit\u00e0 suscita una decisa reazione da parte del pastore Dennis che, nel tentativo di fargli cambiare idea, una mattina si mette a sorvegliare la porta di Ruth, la quale aveva ospitato Tim per una notte. Nonostante il pastore dichiari che non si allontaner\u00e0 fino a che Tim non gli avr\u00e0 parlato, Ruth garantisce a Tim che, finch\u00e9 il pastore non se ne andr\u00e0, potr\u00e0 restare a casa sua quanto vuole.\nCritica.\nNatalia Aspesi recens\u00ec positivamente il lavoro di Perrotta e, pur criticandone lo stile e l'andamento prevedibile della trama, apprezz\u00f2 la tematica del rapporto tra la politica e la piccola comunit\u00e0 urbana. Secondo \"D - la Repubblica delle donne\", il libro \u00aboffre un ritratto satirico, ironico, ma in fondo inquietante, di un Paese chiuso in s\u00e9 e dominato da un'ideologia teocon che sta prendendo le forme del fanatismo e dell'estremismo religioso\u00bb, mentre Sergio Pent, su \"l'Unit\u00e0\", defin\u00ec il romanzo \u00abuna commedia di classe che sa colpire nel segno e che lascia dubbiosi sulla concretezza del Grande Sogno Americano smarrito nell'infelice ottusit\u00e0 di certe sue oscure province\u00bb.\nTrasposizioni.\nLa Warner Independent Pictures ottenne i diritti di trasposizione del libro nel settembre 2006, un anno prima della sua effettiva pubblicazione. Nell'ottobre del 2007, Perrotta dichiar\u00f2 di essere al lavoro sulla sceneggiatura. Questa prima stesura, completata nel 2008, venne inizialmente affidata al duo di \"Little Miss Sunshine\" Jonathan Dayton e Valerie Faris, salvo poi passare nelle mani della regista Lisa Cholodenko nel febbraio 2011."}
{"id": "3971172", "revid": "83531", "url": "https://it.wikipedia.org/wiki?curid=3971172", "title": "Giro dei Paesi Baschi 2012", "text": "Il Giro dei Paesi Baschi 2012, cinquantaduesima edizione della corsa e valevole come nona prova dell'UCI World Tour 2012, si \u00e8 svolto in sei tappe dal 2 al 7 aprile 2012, per un percorso totale di 834,6\u00a0km. \u00c8 stato vinto dallo spagnolo Samuel S\u00e1nchez, che ha concluso la corsa in 20h58'15\".\nSquadre e corridori partecipanti.\nAl via si sono presentate venti squadre ciclistiche, tra le quali tutte le diciotto squadre con licenza da UCI ProTeam. Le altre due squadre - Utensilnord-Named e Caja Rural - rientrano nella categoria Professional Continental.\nFavoriti.\nPartecipano, tra gli altri, il detentore e plurivincitore Andreas Kl\u00f6den (oltre all'edizione precedente vinse anche nel 2000) e Chris Horner (vincitore dell'edizione 2010) che risultano tra i principali pretendenti alla corsa, pur correndo entrambi nella RadioShack-Nissan.\nI principali favoriti, oltre al gi\u00e0 citato Kl\u00f6den, sono Samuel S\u00e1nchez, Fr\u00e4nk Schleck, Juan Jos\u00e9 Cobo, Alejandro Valverde e Bradley Wiggins."}
{"id": "3971175", "revid": "767487", "url": "https://it.wikipedia.org/wiki?curid=3971175", "title": "Secondo Luca", "text": "Secondo Luca \u00e8 il secondo album del Cantautore Luca Sepe, pubblicato nel 2002 Dalla Zeus Record e distribuito dalla BRC Italia."}
{"id": "3971186", "revid": "1846411", "url": "https://it.wikipedia.org/wiki?curid=3971186", "title": "MTV Europe", "text": "MTV Europe \u00e8 una rete televisiva paneuropea che trasmette ventiquattro ore di trasmissioni di intrattenimento via via cavo ed in digitale, lanciata il 1\u00ba agosto 1987. Inizialmente, il canale serviva tutte le nazioni d'Europa, ed \u00e8 stato uno dei pochissimi canali televisivi a coprire l'intero continente europeo. Tuttavia in seguito il canale ha limitato le proprie trasmissioni solo ad una selezione di paesi europei, dato che ViacomCBS Networks International ha cominciato a regionalizzare la propria rete nel 1997.\nMTV Europe nacque grazie ad un accordo di collaborazione tra Viacom e BT, che dur\u00f2 fino al 1991, anno in cui Viacom ne rilev\u00f2 la piena propriet\u00e0. Attualmente MTV Europe \u00e8 interamente posseduta e gestita da Viacom International Media Networks."}
{"id": "3971188", "revid": "767487", "url": "https://it.wikipedia.org/wiki?curid=3971188", "title": "Piacere Michele Imperatore", "text": "Piacere Michele Imperatore \u00e8 un film del 2008 diretto da Bruno Memoli ed interpretato da Biagio Izzo.\nTrama.\nMichele Imperatore \u00e8 un cantautore napoletano sempre a corto di denaro e dipendente dalla benevolenza di un amico ricco che \u00e8 pronto a finanziarlo purch\u00e9 lui glielo chieda. Ma Michele ha una sua dignit\u00e0 e non vuole cedere. Trova una degna spalla nell'amico Tonino il quale \u00e8 decisamente pi\u00f9 sfortunato di lui, anche nei rapporti con l'altro sesso. Quando i due incontrano due tedeschine (Stefi e Karin) si danno da fare per impressionarle noleggiando un BMW e scarrozzandole in giro per la costiera amalfitana."}
{"id": "3971192", "revid": "76963", "url": "https://it.wikipedia.org/wiki?curid=3971192", "title": "Giovanni Merloni", "text": "Esponente di primo piano del socialismo riformista in et\u00e0 giolittiana. Il suo pensiero \u00e8 stato importante per lo sviluppo ideologico del Partito Socialista Italiano e del suo rapporto con il movimento operaio internazionale.\nBiografia.\nGli inizi.\nMerloni nasce da Raffaele e Cleta Alessandri. Ancor prima della laurea in lingue, conseguita a Venezia, risulta tra gli iscritti al nascente partito socialista gi\u00e0 nel 1892.\nNel 1898 a seguito della repressione del governo Pelloux \u00e8 arrestato e processato per incitamento all'odio tra le classi e per aver cantato l'inno dei lavoratori durante un comizio a Cervia. Condannato a quattro mesi di prigione riesce a riparare a Londra prima di beneficiare dell'amnistia. In questi anni affianca alla militanza politica l'attivit\u00e0 di pubblicista scrivendo per Critica Sociale e per il Messaggero.\nIl 1900 segna il trasferimento nella Capitale dove viene assunto all'Avanti! diretto da Leonida Bissolati. Rester\u00e0 al giornale come caporedattore per cinque anni fino al 1905. Nell'autunno dello stesso anno sar\u00e0 inviato dal Messaggero a seguire il Congresso coloniale italiano ad Asmara. Delegato della federazione di Cesena al congresso di Roma del 1900, appoggi\u00f2 la linea del \u201cprogramma minimo\u201d mostrando un approccio gradualista, ispirato pi\u00f9 al positivismo che al marxismo.\nLa conoscenza delle lingue gli consent\u00ec di curare per un decennio la rubrica \u201cNel movimento internazionale\u201d su Critica Sociale. In essa venivano affrontati i maggiori temi che attraversavano in quegli anni i partiti socialisti e laburisti europei. Temi che Merloni contribu\u00ec a inserire nel dibattito prima del partito e in seguito del gruppo parlamentare.\nTerminata l'esperienza al quotidiano socialista collaborer\u00e0 con Il Tempo, La Gazzetta del Popolo, Il Comune moderno, rivista della Lega dei comuni socialisti, Il Resto del Carlino, Giornale di Sicilia, I Problemi del lavoro (che contribu\u00ec a fondare), La Rivista municipale, organo dell'Anci, oltre che a essere corrispondente del Daily Citizen di Londra, quotidiano laburista del Regno Unito.\nL'esperienza parlamentare.\nDopo aver ricoperto la carica di consigliere comunale a Cesena e consigliere provinciale a Forl\u00ec, nel 1913 viene eletto alla Camera dei deputati nel collegio di Grosseto. Rieletto nel 1919 e nel 1921 nel collegio riunito di Siena-Arezzo-Grosseto, la sua esperienza parlamentare durer\u00e0 fino al 1924.\nMembro della direzione del partito entr\u00f2 a far parte della Giunta generale del bilancio e in seguito ricopr\u00ec la carica di segretario del gruppo parlamentare socialista alla Camera.\nAmico di Filippo Turati, Leonida Bissolati, Andrea Costa e Nicol\u00f2 Barbato diventer\u00e0 in breve tempo uno degli esponenti pi\u00f9 importanti della corrente riformista.\nLa sua riflessione, ben espressa in numerosi articoli, riguardava i temi classici del socialismo dell'epoca: i contrasti del capitalismo internazionale, il pacifismo, le riforme, la crisi istituzionale ed economica, l'antimilitarismo.\nSul fronte parlamentare i temi che pi\u00f9 lo impegnarono furono la legislazione del lavoro (in particolare gli interessi di ferrovieri e postelegrafonici), la battaglia per la laicit\u00e0 e quella per l'allargamento del diritto di voto a tutti, comprese le donne. L'insistenza su questo tema fu tale che nel 1910 Filippo Turati, Anna Kuliscioff e Gaetano Salvemini gli affidarono il coordinamento di un comitato di agitazione per il suffragio universale.\nLe ragioni del Merloni sono bene espresse nell'opuscolo scritto nel 1910 \u201cVogliamo il suffragio universale\u201d.\nIn seno al partito insistette affinch\u00e9 tutte le sezioni si dotassero di personale dedito esclusivamente alla propaganda. Scriveva infatti:\nMassoneria.\nMerloni fu iniziato nel 1906 nella Loggia di rito simbolico \u201cRoma\u201d, fondata nella capitale dallo svizzero Federigo Wassmuth-Ryf. Passato al grado di compagno e poi di maestro nel 1908, venne eletto membro del consiglio dell'ordine del Grande Oriente d'Italia in rappresentanza della Gran Loggia di rito simbolico nel 1912.\nCon altri esponenti socialisti fu al centro della polemica, che si trasciner\u00e0 per anni, sulla presunta incompatibilit\u00e0 tra militanza socialista e appartenenza alla massoneria. La questione venne posta al congresso di Bologna del 1904, a seguito del quale il partito organizz\u00f2 un referendum per conoscere il parere degli iscritti. La consultazione ebbe scarsa partecipazione e il problema venne riproposto all'XI congresso del 1910. In questa occasione il gruppo dirigente socialista affid\u00f2 al Merloni una relazione sul rapporto tra massoneria e socialismo che avr\u00e0 come titolo \u201cAzione e legislazione anticlericale\u201d in cui viene ipotizzata un'alleanza con liberali, radicali, repubblicani per la comune battaglia a favore della laicit\u00e0. Durante il congresso molti chiedono una votazione per appello nominale in modo da condannare gli esponenti socialisti appartenenti alla massoneria. La votazione non avr\u00e0 luogo e il tema continu\u00f2 ad alimentare il dibattito in seno al partito e sui giornali d'opinione vedendo il significativo intervento di Alberto Beneduce anch'egli massone e socialista.\nMerloni nel frattempo veniva eletto nel comitato centrale dell'Associazione nazionale del libero pensiero e precisava sull'Avanti!:\nAntifascismo e confino politico.\nCon l'avvento del fascismo, di cui Merloni non aveva esitato a denunciare le nefandezze sin dal 1921, fu costantemente sorvegliato dal regime sia per il suo passato socialista che per la sua mai rinnegata appartenenza alla massoneria. Le logge infatti erano state soppresse nel 1925 ma spesso gli affiliati erano rimasti in contatto tra loro.\nIn seguito a una delazione vengono intercettate alcune lettere e nella primavera del 1936 Merloni e altri antifascisti vennero arrestati. L'accusa era di voler ricostituire le file massoniche a Roma attraverso contatti con Parigi dove nel frattempo era stato ricostituito il Grande Oriente d'Italia. Si proclam\u00f2 sempre innocente e, tra gli arrestati, gli venne inflitta la pena pi\u00f9 severa: considerato dalle autorit\u00e0 \u201celemento capace di svolgere propaganda sovversiva\u201d venne condannato dal Regime tramite il Tribunale speciale per la difesa dello Stato a cinque anni di confino politico da scontare nel comune calabrese di Cariati in provincia di Cosenza.\nLa moglie Filomena, pochi mesi dopo, chiese e ottenne di poterlo raggiungere a causa di un peggioramento nelle sue condizioni di salute ma mentre \u00e8 in viaggio il marito viene colpito da emorragia cerebrale. Le disposizioni ministeriali si intensificano al fine di evitare un morto scomodo per il regime. Arriva cos\u00ec la liberazione condizionale ma \u00e8 troppo tardi: la mancanza di adeguate cure, la lentezza della burocrazia e la difficolt\u00e0 del viaggio di ritorno peggiorano la salute del Merloni che muore poco dopo essere rientrato a Roma.\nIl figlio Raffaele, avvocato e partigiano, fu deputato nella prima legislatura della Repubblica nelle file del PSI."}
{"id": "3971193", "revid": "767487", "url": "https://it.wikipedia.org/wiki?curid=3971193", "title": "Druivenkoers 2008", "text": "La Druivenkoers 2008, quarantottesima edizione della corsa e valida come evento dell'UCI Europe Tour 2008 categoria 1.1, si svolse il 27 agosto 2008 su un percorso di 199\u00a0km. Fu vinta dal tedesco Dominic Klemme che termin\u00f2 la gara in 4h40'00\", alla media di 42,64\u00a0km/h.\nAl traguardo 102 ciclisti portarono a termine il percorso."}
{"id": "3971196", "revid": "114078991", "url": "https://it.wikipedia.org/wiki?curid=3971196", "title": "Gruppo Plose-Putia", "text": "Il Gruppo Plose-Putia (in tedesco \"Plose-Peitlerkofel-Gruppe\") \u00e8 un gruppo montuoso dolomitico che si trova in Alto Adige. Prende il nome dalla due montagne pi\u00f9 significative: la Plose (2.562\u00a0m) ed il Sass de Putia (2.875\u00a0m). Esso forma la parte pi\u00f9 settentrionale delle Dolomiti di Gardena. \u00c8 attraversato dall'Alta via n. 2.\nClassificazione.\nLa SOIUSA lo vede come un gruppo alpino e vi attribuisce la seguente classificazione:\nDelimitazioni.\nRuotando in senso orario i limiti geografici sono: Valle Isarco, Val Pusteria, Val Badia, valle di Longiar\u00f9, Forcella di Curveies, Val di Funes, Valle Isarco.\nSuddivisione.\nSecondo la SOIUSA il Gruppo Plose-Putia \u00e8 suddiviso in tre sottogruppi:\nMontagne principali.\nLe montagne principali sono:"}
{"id": "3971197", "revid": "31886", "url": "https://it.wikipedia.org/wiki?curid=3971197", "title": "Massiccio del Sass de Putia", "text": ""}
{"id": "3971199", "revid": "24443", "url": "https://it.wikipedia.org/wiki?curid=3971199", "title": "Sottogruppo della Plose", "text": ""}
{"id": "3971203", "revid": "1363832", "url": "https://it.wikipedia.org/wiki?curid=3971203", "title": "Maurice Caillet", "text": "Biografia.\nEducato in una famiglia atea, ha studiato in istituti laici, laureandosi in medicina e specializzandosi in chirurgia ginecologica. Non battezzato, materialista, abortista e anticattolico, nel 1970, a trentasei anni entra a far parte della Massoneria e diventa \"Maestro Venerabile\" di una delle pi\u00f9 potenti logge del \"Grande Oriente di Francia\".\nAll'apice della carriera politica e professionale, nel 1984 si reca in pellegrinaggio a Lourdes per accompagnare la moglie Claude, gravemente malata: improvvisamente si converte al Cristianesimo e decide di lasciare la Massoneria, dopo quasi quindici anni di appartenenza, incontrando, in seguito a questa decisione, difficolt\u00e0 di ogni tipo: tra l'altro, deve rinunciare alla carriera di medico e viene emarginato dal Partito Socialista Francese, del quale era diventato un \"notabile\".\nPubblica in Spagna, nel 2008, il saggio \"Ero massone. La mia conversione dalla massoneria alla fede\", dove racconta la sua storia, sostenendo tra l'altro che la Massoneria francese ha promosso le leggi a favore del divorzio, dell'aborto, delle unioni civili e omosessuali, della manipolazione degli embrioni, della depenalizzazione delle droghe leggere e della legalizzazione dell'eutanasia.\nIn un'intervista rilasciata a Pietro Piccinini, pubblicata sulla rivista cattolica \"Tempi\", Caillet ha dichiarato: \nHa vissuto in Spagna sotto protezione in seguito alle minacce di morte ricevute. Come racconta nel libro Ero massone, negli ultimi anni di vita si \u00e8 dedicato, insieme alla moglie Claude, a una partecipazione attiva alla fede cattolica. Ha scritto diversi libri sottolineando in particolare, come in \"Catholique et franc-ma\u00e7on:est-ce possible?\", l'incompatibilit\u00e0 tra massoneria e Cristianesimo.\nLa conversione.\nNel saggio \"Ero massone\" ricorda che - mentre Claude si trovava nelle piscine di Lourdes, e lui assisteva per la prima volta alla messa nella \"Cripta\", dove si era riparato a causa del freddo - quando il sacerdote, leggendo il Vangelo, aveva detto: \"Chiedete e vi sar\u00e0 dato, cercate e troverete, bussate e vi sar\u00e0 aperto\", lui era rimasto \"sbalordito\", perch\u00e9 aveva sentito quella frase il giorno della sua iniziazione alla Massoneria ed era solito ripeterla quando, successivamente, \"iniziava\" i profani.\nSubito dopo, nel silenzio della cripta, Caillet, che si era sempre \u00abpreso gioco delle voci di Giovanna d'Arco\u00bb, aveva inteso chiaramente nella sua testa \u00abuna voce dolce, che non era n\u00e9 la mia coscienza n\u00e9 una voce esterna\u00bb, che gli diceva: \u00ab\u00c8 una buona cosa che tu domandi la guarigione di Claude, ma che cosa hai tu da offrire?\u00bb. Ebbe allora lo \u00abslancio\u00bb di offrirsi a Dio: \u00abpoca cosa, ma \u00e8 molto per un ateo che aveva \"mangiato preti\" per pi\u00f9 di quarant'anni\u00bb. Al termine della messa, aveva chiesto allo stupito sacerdote di essere battezzato: era l'inizio del percorso spirituale che l'avrebbe portato alla conversione."}
{"id": "3971206", "revid": "729019", "url": "https://it.wikipedia.org/wiki?curid=3971206", "title": "Wall of Sound (etichetta discografica)", "text": "La Wall of Sound \u00e8 una piccola etichetta indipendente inglese, fondata da Mark Jones.\nInizialmente era specializzata solo in generi di musica elettronica e ambient poi ha iniziato a diversificare interessandosi anche di artisti hip hop e indie.\nAll'inizio del 2006 ha stretto un accordo di collaborazione con l'etichetta internazionale PIAS."}
{"id": "3971207", "revid": "1632387", "url": "https://it.wikipedia.org/wiki?curid=3971207", "title": "Rise of the Phoenix", "text": "Rise of the Phoenix \u00e8 il settimo album in studio del gruppo melodic death metal finlandese Before the Dawn, pubblicato il 27 aprile 2012."}
{"id": "3971209", "revid": "1573940", "url": "https://it.wikipedia.org/wiki?curid=3971209", "title": "Hyles euphorbiae", "text": "La sfinge dell'euforbia (Hyles euphorbiae ()) \u00e8 un lepidottero appartenente alla famiglia Sphingidae, diffuso in Eurasia e Nordafrica.\n\u00c8 utilizzato come agente nella lotta biologica contro l'Euphorbia esula.\nCaratteristiche.\nSpecie simile alla Hyles gallii, con ali anteriori di 35-37 mm di lunghezza e con la presenza di macchie color verde oliva su uno sfondo grigio chiaro. Le ali posteriori si differenziano per presentare un'ampia banda rossa.\nIl bruco \u00e8 liscio e nero con numerosi punti bianchi.\nDistribuzione e habitat.\n\u00c8 una specie tipica della regione mediterranea. Ogni anno migra verso nord, attraverso le Alpi.\nLe larve.\nIl bruco si sviluppa durante l'estate e, a volte, fino a ottobre, cibandosi di varie specie di euphorbia. La prima generazione inizia a volare verso la fine della primavera, la seconda, invece, per tutta l'estate."}
{"id": "3971213", "revid": "702184", "url": "https://it.wikipedia.org/wiki?curid=3971213", "title": "Giulio Masini", "text": "Biografia.\nFiglio di Gabriele Masini e Faustina Pruneti, ebbe tre fratelli di nome Origene, Clodoveo e Virginio. Dopo la laurea in medicina a Napoli lavor\u00f2 in diversi ospedali, per poi stabilirsi a Genova, dove nel 1893 fu creata per lui la cattedra di otorinolaringoiatria.\nMembro del partito socialista, fu eletto deputato nel collegio di Empoli per la XXII (1904-1909) e la XXIV (1909-1913) legislatura.\nA Genova fu consigliere comunale e provinciale e assessore all'igiene dal 1910 al 1914, nella giunta Grasso. Nel 1920 fu eletto nel Consiglio provinciale di Firenze, del quale fu presidente per un breve periodo fino al 1921. \nAntifascista, si ritir\u00f2 dalla vita politica dopo l'avvento di Mussolini nel 1922. \nMassone, fu iniziato il cinque luglio 1886 nella loggia \"Concordia\" di Firenze e rimase sempre affiliato alla massoneria fino alla sua morte."}
{"id": "3971218", "revid": "898277", "url": "https://it.wikipedia.org/wiki?curid=3971218", "title": "Immunofillina", "text": "Le immunofilline sono delle isomerasi citosoliche che si legano ad alta affinit\u00e0 con farmaci aventi attivit\u00e0 immunosoppressive.\nL'attivit\u00e0 delle immunofilline \u00e8 bersaglio degli immunosoppressori e attraverso quest'azione, questi farmaci esercitano la loro attivita'. Tra queste, la ciclofillina, bersaglio della ciclosporina, e l'FK506 BD bersaglio del tacrolimus."}
{"id": "3971224", "revid": "1776051", "url": "https://it.wikipedia.org/wiki?curid=3971224", "title": "One for Sorrow", "text": "One for Sorrow \u00e8 il quinto album in studio della band melodic death metal finlandese Insomnium. "}
{"id": "3971230", "revid": "716283", "url": "https://it.wikipedia.org/wiki?curid=3971230", "title": "Giambattista Queirolo", "text": ""}
{"id": "3971236", "revid": "580197", "url": "https://it.wikipedia.org/wiki?curid=3971236", "title": "Lior Refaelov", "text": "Statistiche.\nPresenze e reti nei club.\n\"Statistiche aggiornate al 27 aprile 2021.\""}
{"id": "3971237", "revid": "461603", "url": "https://it.wikipedia.org/wiki?curid=3971237", "title": "Lior Rafaelov", "text": ""}
{"id": "3971239", "revid": "1534511", "url": "https://it.wikipedia.org/wiki?curid=3971239", "title": "Romero", "text": ""}
{"id": "3971242", "revid": "181699", "url": "https://it.wikipedia.org/wiki?curid=3971242", "title": "Campionati del mondo di corsa campestre 1978", "text": "Il VI Campionato mondiale di corsa campestre si \u00e8 svolto a Glasgow, nel Regno Unito, il 26 marzo 1978 al Bellahouston Park. Vi hanno preso parte 360 atleti in rappresentanza di 27 nazioni. Il titolo maschile \u00e8 stato vinto da John Treacy mentre quello femminile da Grete Waitz.\nNazioni partecipanti.\nQui sotto sono elencate le nazioni che hanno partecipato a questi campionati (tra parentesi il numero degli atleti per ciascuna nazione):"}
{"id": "3971243", "revid": "1573940", "url": "https://it.wikipedia.org/wiki?curid=3971243", "title": "Ferruccio Bernardini", "text": "Nel 1895 fonda con Angelo Mugnai l\"'Unione Socialista Aretina\"."}
{"id": "3971244", "revid": "1573940", "url": "https://it.wikipedia.org/wiki?curid=3971244", "title": "Luigi Edoardo Frisoni", "text": ""}
{"id": "3971246", "revid": "124123", "url": "https://it.wikipedia.org/wiki?curid=3971246", "title": "Giovanni Montauti", "text": "Fu eletto per la prima volta nel 1904 e successe all'on. Serra. Fu molto assiduo alle sedute parlamentari occupandosi con vantaggio degli interessi generali e parziali del suo collegio. Ha preso parte a moltissime commissioni ed \u00e8 stato relatore di diverse leggi. In particolare a lui \u00e8 dovuta l'istituzione del comune di Forte dei Marmi che fino al 1914 era compreso nel comune di Pietrasanta.\nDurante la sua vita ha rivestito molte cariche onorifiche ed elevate:\n- Vice Presidente del consiglio provinciale di Lucca;\n- Colonnello bersaglieri in riserva; \n- Presidente dei RR. Spedali ed ospizi riuniti della provincia di Lucca;\n- Presidente della giunta di vigilanza dell'istituto tecnico;\n- Presidente del Tiro a Segno Nazionale;\n- Presidente della \"Dante Alighieri\" di Lucca;\n- Membro del Comitato forestale e del Consiglio Provinciale Scolastico;\n- Consigliere della Camera di Commercio;\n- Membro della Commissione Arbitrale per l'emigrazione."}
{"id": "3971247", "revid": "767487", "url": "https://it.wikipedia.org/wiki?curid=3971247", "title": "Druivenkoers 2007", "text": "La Druivenkoers 2007, quarantasettesima edizione della corsa e valida come evento dell'UCI Europe Tour 2007 categoria 1.1, si svolse il 22 agosto 2007 su un percorso di 198,6\u00a0km. Fu vinta dal belga Roy Sentjens che termin\u00f2 la gara in 4h39'00\", alla media di 42,7\u00a0km/h.\nAl traguardo 22 ciclisti portarono a termine il percorso."}
{"id": "3971248", "revid": "1573940", "url": "https://it.wikipedia.org/wiki?curid=3971248", "title": "Paolo Casciani", "text": "Biografia.\n\u00c8 nato a Monsummano, oggi in provincia di Pistoia, il 9 febbraio 1852. Laureato in Medicina e chirurgia \u00e8 stato docente universitario e medico chirurgo. Massone, il 26 maggio 1903 fu affiliato Compagno nella Loggia \"Roma\" di Roma. Ha fatto parte della Camera dei deputati del Regno d'Italia dal 1897 al 1919. \u00c8 morto a Monsummano 22 novembre 1923."}
{"id": "3971250", "revid": "1573940", "url": "https://it.wikipedia.org/wiki?curid=3971250", "title": "Ettore Sighieri", "text": "Durante la sua attivit\u00e0 di deputato al Parlamento italiano (dalla XXIII alla XXV legislatura), present\u00f2 4 progetti di legge:"}
{"id": "3971251", "revid": "1005847", "url": "https://it.wikipedia.org/wiki?curid=3971251", "title": "Alberto La Pegna", "text": "Biografia.\nFu deputato alla Camera per due legislature, dal 1913 al 1921.\nSottosegretario al Ministero di Grazia e Giustizia e dei Culti, dal giugno 1919 al marzo 1920 e poi al Ministero dell'Industria, del Commercio e del Lavoro, fino al maggio 1920 nel Governo Nitti I.\nFu ministro per le terre liberate dal nemico nel governo Nitti II (maggio - giugno 1920).\nMassone, fu presidente della Serenissima Gran Loggia del Rito simbolico italiano dal 1913 al 1921"}
{"id": "3971252", "revid": "1776051", "url": "https://it.wikipedia.org/wiki?curid=3971252", "title": "Luigi Callaini", "text": "Deputato dal 1895 al 1919, \u00e8 nominato senatore nel 1924."}
{"id": "3971254", "revid": "1310927", "url": "https://it.wikipedia.org/wiki?curid=3971254", "title": "Andr\u00e9s Flores", "text": ""}
{"id": "3971255", "revid": "1272592", "url": "https://it.wikipedia.org/wiki?curid=3971255", "title": "Marcello Grabau", "text": "Biografia.\nDi nobili origini tedesche (il nonno Carlo Grabau si trasfer\u00ec a Livorno come Console Generale delle Citt\u00e0 Anseatiche del Mare del Nord presso il Granducato di Toscana), nacque a Firenze e spos\u00f2 Francesca Cenami Spada, contessa lucchese, da cui ebbe cinque figli.\nLaureato in giurisprudenza, alle elezioni politiche italiane del 1913 fu eletto nelle file dei liberali di Giolitti nel collegio di Capannori."}
{"id": "3971258", "revid": "1452073", "url": "https://it.wikipedia.org/wiki?curid=3971258", "title": "EVE Burst Error", "text": " \u00e8 un videogioco d'avventura sviluppato dalla C's Ware nel 1995 ed originariamente pubblicato per NEC PC-9801. Negli anni successivi, il titolo \u00e8 stato convertito per varie console ed home computer. Il 24 gennaio 1997 \"EVE Burst Error\" \u00e8 stato doppiato e pubblicato per Sega Saturn; il 30 maggio 1997 per Microsoft Windows; il 24 luglio 2003 per PlayStation 2 con il titolo EVE Burst Error Plus e il 25 marzo 2010 per PlayStation Portable con il titolo Burst Error: Eve the First.\nIl videogioco \u00e8 una visual novel in cui il giocatore controlla due personaggi: l'investigatore privato giapponese Kojiro Amagi e l'agente di polizia cinese Marina Fengcheng. Il primo sta indagando sul furto di un prezioso quadro del signor Ko, direttore di una prestigiosa scuola, mentre la seconda \u00e8 la guardia del corpo di Mayako, la figlia di Ko. Le storie dei due personaggi si incroceranno ed i due si troveranno spesso a collaborare. Il videogioco \u00e8 considerato hentai per il suo contenuto erotico, bench\u00e9 a differenza di videogiochi simili, non sono presenti scene di sesso esplicito."}
{"id": "3971263", "revid": "36426", "url": "https://it.wikipedia.org/wiki?curid=3971263", "title": "Bolle papali", "text": ""}
{"id": "3971267", "revid": "684805", "url": "https://it.wikipedia.org/wiki?curid=3971267", "title": "Palatinose", "text": ""}
{"id": "3971268", "revid": "729019", "url": "https://it.wikipedia.org/wiki?curid=3971268", "title": "Battaglia di San Roque", "text": "La battaglia di San Roque fu uno scontro armato avvenuto il 22 aprile 1829 a pochi chilometri dalla citt\u00e0 di C\u00f3rdoba, in Argentina, nell'ambito delle guerre civili argentine. In essa si scontrarono un esercito \"unitario\", composto da veterani della guerra argentino-brasiliana e guidato dal generale Jos\u00e9 Mar\u00eda Paz, ed uno composto da \"federales\", comandato dal governatore provinciale Juan Bautista Bustos.\nLa battaglia fu vinta da Paz, che in seguito ad essa prese il potere nella provincia; Bustos, sconfitto, fu invece costretto a rifugiarsi presso il \"caudillo\" di La Rioja Juan Facundo Quiroga.\nAntefatti.\nIl tentativo da parte del presidente Bernardino Rivadavia di dare un governo nazionale all'Argentina era finito nel 1827 con le dimissioni di quest'ultimo, osteggiato dai governatori federalisti delle province, tra i quali si era distinto Juan Bautista Bustos, giunto al potere a C\u00f3rdoba. La presa di potere a Buenos Aires di Manuel Dorrego, esponente di spicco dei \"federales\", coalizz\u00f2 gli \"unitarios\" con gli ufficiali dell'esercito nazionale, in rivolta dopo la firma dell'accordo che poneva fine alla guerra contro l'Impero del Brasile. Il generale Juan Lavalle, ponendosi a capo della prima colonna dell'esercito di ritorno dai campi di battaglia, rovesci\u00f2 il governo di Dorrego il 1\u00ba dicembre 1828; a capo della seconda colonna, composta per lo pi\u00f9 da soldati originari di C\u00f3rdoba, Paz part\u00ec invece verso l'interno del Paese per rovesciare il governo di Bustos.\nAttraversando il territorio di Santa Fe, il 3 aprile 1829 Paz si incontr\u00f2 con Lavalle, reduce da una disastrosa campagna militare contro i suoi oppositori. Nonostante quest'ultimo si trovasse costretto a retrocedere per difendere Buenos Aires, Paz decise di non unire le due colonne e di proseguire verso la meta stabilita.\nAll'arrivo di Paz nella provincia di C\u00f3rdoba, Bustos abbandon\u00f2 la capitale, permettendone l'occupazione il 12 aprile 1829. I due contendenti accordarono il 14 aprile la convocazione di nuove elezioni, alle quali nessuno dei due avrebbe potuto presentarsi.\nLa battaglia.\nPrima che Bustos potesse ricevere gli aiuti richiesti a Juan Facundo Quiroga, capo militare della vicina provincia di La Rioja, Paz fece avvicinare il suo esercito all'accampamento militare del governatore, imponendogli la delega di governo per la convocazione di nuove elezioni. Una volta ottenuto il potere, per\u00f2, intim\u00f2 a Bustos di sciogliere il suo esercito.\nIl 22 aprile il generale \"unitario\" cal\u00f2 sull'accampamento nemico organizzando l'attacco su due colonne; le truppe di Bustos si dispersero rapidamente, lasciando sul campo 40 morti, 200 prigionieri e una grande riserva d'armi.\nConseguenze.\nDopo la vittoria Paz prese il potere nella provincia di C\u00f3rdoba, organizzandola politicamente e militarmente, mentre Bustos si rifugi\u00f2 a La Rioja, dove Quiroga organizz\u00f2 la reazione delle province federali. Nei mesi successivi Paz sconfisse Quiroga alla Tablada e ad Oncativo, provocando l'intervento del governatore di Santa Fe, Estanislao L\u00f3pez. All'indomani dello scontro decisivo, per\u00f2, Paz fu catturato da una pattuglia nemica; la \"Liga Unitaria\" da lui promossa non gli sopravvisse a lungo, segnando con la sua dissoluzione la sconfitta degli \"unitarios\"."}
{"id": "3971270", "revid": "767487", "url": "https://it.wikipedia.org/wiki?curid=3971270", "title": "Henry David L\u00f3pez Guerra", "text": ""}
{"id": "3971271", "revid": "228587", "url": "https://it.wikipedia.org/wiki?curid=3971271", "title": "Henry L\u00f3pez", "text": ""}
{"id": "3971273", "revid": "461603", "url": "https://it.wikipedia.org/wiki?curid=3971273", "title": "Henry David L\u00f3pez", "text": ""}
{"id": "3971274", "revid": "461603", "url": "https://it.wikipedia.org/wiki?curid=3971274", "title": "Henry L\u00f3pez Guerra", "text": ""}
{"id": "3971276", "revid": "599013", "url": "https://it.wikipedia.org/wiki?curid=3971276", "title": "Archie Stark", "text": "Carriera.\nNella stagione 1924-1925 con la maglia del Bethlehem Steel F.C. segna 67 reti nel massimo campionato (record assoluto rimasto tuttora imbattuto) e 70 reti in ogni competizione, realizzando il record mondiale di gol fatti in una singola stagione (in seguito superato da Josef Bican nel 1943-44 e Lionel Messi nel 2011-12).\nNel 1950 \u00e8 stato inserito nella National Soccer Hall of Fame."}
{"id": "3971277", "revid": "288300", "url": "https://it.wikipedia.org/wiki?curid=3971277", "title": "Archibald McPherson Stark", "text": ""}
{"id": "3971279", "revid": "288300", "url": "https://it.wikipedia.org/wiki?curid=3971279", "title": "Archibald Stark", "text": ""}
{"id": "3971282", "revid": "440690", "url": "https://it.wikipedia.org/wiki?curid=3971282", "title": "Angelo Vier", "text": ""}
{"id": "3971285", "revid": "62004", "url": "https://it.wikipedia.org/wiki?curid=3971285", "title": "Druivenkoers 2006", "text": "La Druivenkoers 2006, quarantaseiesima edizione della corsa e valida come evento dell'UCI Europe Tour 2006 categoria 1.1, si svolse il 23 agosto 2006 su un percorso di 199\u00a0km. Fu vinta dal britannico Russell Downing che termin\u00f2 la gara in 4h40'00\", alla media di 42,64\u00a0km/h.\nAl traguardo 49 ciclisti portarono a termine il percorso."}
{"id": "3971286", "revid": "599013", "url": "https://it.wikipedia.org/wiki?curid=3971286", "title": "Henry L\u00f3pez B\u00e1ez", "text": ""}
{"id": "3971293", "revid": "1305772", "url": "https://it.wikipedia.org/wiki?curid=3971293", "title": "Kinect Star Wars", "text": "Kinect Star Wars \u00e8 un videogioco di \"Guerre stellari\" della LucasArts e Terminal Reality e pubblicato dalla Microsoft Studios per Xbox 360 dotati di periferica Kinect. Pensato per giocatori con et\u00e0 maggiore di tredici anni, il videogioco \u00e8 stato pubblicato il 3 aprile 2012. Il personaggio giocabile in \"Star Wars Kinect\" \u00e8 un Jedi, che il giocatore pu\u00f2 controllare usando il sistema Kinect."}
{"id": "3971294", "revid": "339392", "url": "https://it.wikipedia.org/wiki?curid=3971294", "title": "Henry Ariel L\u00f3pez", "text": ""}
{"id": "3971303", "revid": "1573940", "url": "https://it.wikipedia.org/wiki?curid=3971303", "title": "Santuario della Madonna del Tavoletto", "text": "Il santuario della Madonna del Tavoletto si trova nel territorio comunale di Sommariva Perno, nel Roero, in provincia di Cuneo, in un luogo ricco di storia. Il sito, in cui vi furono probabilmente insediamenti gi\u00e0 in epoca romana, conobbe il suo momento di massimo splendore tra l'XI ed il XIII secolo quando qui sorgeva la villa di Tavoletto, un feudo costituito da un castello e da un piccolo borgo.\nStoria.\n Dopo il declino e l'abbandono del feudo, avvenuto verso la fine del XIV secolo, a testimoniare il passato del Tavoletto rimarr\u00e0 il santuario, che esisteva con certezza nel 1565 con l'attuale intitolazione, dedicato alla Madonna (Nostra Domina Tauleto). Il nucleo originario dell'edificio era costituito da una sola navata, con campanile esterno. Successivamente, tra Seicento ed Ottocento, il santuario fu oggetto di diversi interventi di ampliamento che portarono l'edificio alla forma attuale: la navata principale fu allungata, il campanile fu innalzato, venne costruita una navata laterale, furono realizzate le stanze della canonica e l'edificio esterno di servizio alla canonica.\nNella chiesa furono ospitate due delle pi\u00f9 antiche pitture su tavola del Roero: La Piet\u00e0 di Gian Martino Spanzotti ed un tondo raffigurante l'adorazione del Bambin Ges\u00f9, databile agli inizi del cinquecento.\nA met\u00e0 degli anni sessanta, con la morte dell'ultimo parroco, l'edificio fu abbandonato ed inizi\u00f2 il lento declino.\nNegli anni ottanta la sezione Albese di Italia Nostra si \u00e8 occupata dell'edificio per alcuni anni, organizzando campi di lavoro e provvedendo alla manutenzione ordinaria.\nNel 2003 sono cominciati i lavori di ristrutturazione dell'edificio allo scopo di trasformarlo in un centro culturale."}
{"id": "3971305", "revid": "767487", "url": "https://it.wikipedia.org/wiki?curid=3971305", "title": "Druivenkoers 2005", "text": "La Druivenkoers 2005, quarantacinquesima edizione della corsa e valida come evento dell'UCI Europe Tour 2005 categoria 1.1, si svolse il 24 agosto 2005 su un percorso di 194\u00a0km. Fu vinta dal colombiano Leonardo Duque che termin\u00f2 la gara in 4h36'31\", alla media di 42,09\u00a0km/h.\nAl traguardo 78 ciclisti portarono a termine il percorso."}
{"id": "3971312", "revid": "182412", "url": "https://it.wikipedia.org/wiki?curid=3971312", "title": "Uni\u00e3o S\u00e3o Jo\u00e3o", "text": ""}
{"id": "3971316", "revid": "4252", "url": "https://it.wikipedia.org/wiki?curid=3971316", "title": "You Got Served", "text": ""}
{"id": "3971317", "revid": "339392", "url": "https://it.wikipedia.org/wiki?curid=3971317", "title": "Hanataro Yamada", "text": ""}
{"id": "3971318", "revid": "1452073", "url": "https://it.wikipedia.org/wiki?curid=3971318", "title": "Confrontation (videogioco)", "text": "Confrontation \u00e8 un videogioco di ruolo tattico sviluppato dalla Cyanide e basato sul wargame della Rackham \"Confrontation\".\nIl videogioco \u00e8 ambientato nell'immaginario universo di Aarklash, un continente lacerato da una guerra infinita. Il giocatore controlla un gruppo di soldati Akkylannian nel loro tentativo di cercare e distruggere la fonte dell'ultima minaccia posta dagli alchimisti di Dirz. Il loro viaggio li porter\u00e0 attraverso numerosi ambienti dove dovranno confrontarsi con altre razze che popolano il continente."}
{"id": "3971319", "revid": "253269", "url": "https://it.wikipedia.org/wiki?curid=3971319", "title": "Ray Collins (attore)", "text": "\u00c8 conosciuto per aver interpretato il ruolo del tenente della polizia Arthur Tragg nella serie televisiva \"Perry Mason\", accanto a Raymond Burr, fra il 1957 e il 1965 - ovvero dalla prima all'ottava stagione del \"serial\". Dopo la sua morte, il suo personaggio non fu pi\u00f9 utilizzato e nella serie televisiva si alternarono diversi altri investigatori.\nBiografia.\nCollins visse il suo momento d'oro fra gli anni quaranta e gli anni cinquanta come interprete cinematografico. Attore eclettico, interpret\u00f2 pellicole di vario genere, dai film drammatici alle commedie brillanti e ai musical, fino ai western e ai polizieschi.\nLa sua filmografia include oltre cento titoli fra lavori per il cinema e per la televisione, in cui apparve fra il 1930 e il 1965. Molta della sua fortuna \u00e8 dovuta all'amicizia e al sodalizio artistico con il collega Orson Welles, con cui condivise numerosi successi, fra i quali \"Quarto potere\" (1941) e \"L'infernale Quinlan\" (1958).\nNato da Lillie Bidwell e William C. Collins, cronista al \"Sacramento Bee\", incominci\u00f2 a recitare in teatro all'et\u00e0 di quattordici anni. Nel 1922 entr\u00f2 a far parte di una compagnia chiamata Vancouver's Popular Players che recitava nello storico Orpheum Theatre di Vancouver, B.C..\nA met\u00e0 degli anni trenta, quando era ormai un attore impiegato stabilmente in teatro e alla radio, Collins incominci\u00f2 a lavorare con Orson Welles al Mercury Theatre, producendosi in alcune delle sue migliori interpretazioni teatrali. Con Welles l'attore aveva gi\u00e0 lavorato alla radio in \"The Shadow\" e nel 1937 avrebbe poi preso parte all'adattamento radiofonico che lo stesso Welles aveva scritto del capolavoro di Victor Hugo \"Les Mis\u00e9rables\". Da quell'anno Collins divenne un attore fisso nella trasmissione radiofonica \"The Mercury Theatre on the Air\"; in questa serie diede vita a diverse caratterizzazioni in adattamenti radiofonici di lavori letterari come \"L'isola del tesoro\" e \"Il circolo Pickwick\".\nSebbene non vi fosse accreditato, Collins partecip\u00f2 anche al famoso lavoro radiofonico di Welles \"La guerra dei mondi\", in cui interpret\u00f2 tre ruoli, fra cui quello di Mr. Wilmuth (nella cui fattoria atterra il velivolo dei marziani) e quello del narratore che descrive la distruzione di New York. Sempre con i colleghi del Mercury Theatre, Collins diede la sua interpretazione pi\u00f9 ragguardevole nel film di Welles \"Quarto potere\", in cui interpretava il boss Jim Gettys.\nPer la televisione, Collins partecip\u00f2 - oltre al citato \"serial\" \"Perry Mason\" - ad altre serie televisive, anche come \"guest star\", fra cui \"I racconti del West\".\nMor\u00ec all'et\u00e0 di 75 anni a causa di un enfisema ed \u00e8 sepolto nel Forest Lawn Memorial Park di Hollywood Hills."}
{"id": "3971321", "revid": "132406", "url": "https://it.wikipedia.org/wiki?curid=3971321", "title": "Ray Collins", "text": ""}
{"id": "3971339", "revid": "1654832", "url": "https://it.wikipedia.org/wiki?curid=3971339", "title": "Episodi di Nero Wolfe (serie televisiva 2012)", "text": "La prima e unica stagione della serie televisiva Nero Wolfe \u00e8 stata trasmessa in prima visione in Italia da Rai 1 dal 5 aprile al 24 maggio 2012. L'emittente ha invertito l'ordine di trasmissione del terzo e quarto episodio (\"Il patto dei sei\" si colloca temporalmente prima de \"La principessa Orchidea\").\nLa traccia del serpente.\nTrama.\nIn seguito ad alcune incomprensioni con l'FBI, il detective Nero Wolfe si trasferisce a Roma con il fidato assistente Archie Goodwin. Mentre comincia la ricerca di un cuoco, Wolfe viene contattato da una donna che chiede il suo aiuto per ritrovare Carlo Maffei, un pensionante dell'albergo in cui lavora, sparito da alcuni giorni.\nCollegando alcuni indizi trovati nella camera, Wolfe deduce che l'uomo, di professione orologiaio, era stato assunto per costruire un congegno a molla che, una volta inserito in un bastone da golf, iniettasse il veleno di un serpente letale nel professor Colombo, fino a quel momento considerato morto d'infarto. L'autopsia sul cadavere conferma l'ipotesi di Wolfe e la polizia riapre le indagini, mentre il detective viene contattato dalla moglie del defunto per scoprire il colpevole; intanto, Carlo Maffei viene ritrovato morto.\nI sospetti si concentrano sulla signora Colombo, che aveva regalato al marito un set nuovo di mazze per il compleanno, ma Wolfe scopre che il bastone era di propriet\u00e0 del compagno di partite del professore, il commendatore, e che era quest'ultimo l'obiettivo. Wolfe cos\u00ec trova il colpevole: si tratta del figlio del commendatore, che voleva vendicarsi dell'assassinio della madre, perpetrato, quando lui era piccolo, dal padre una volta sorpresa la moglie con un amante. Padre e figlio, per\u00f2, muoiono entrambi nell'esplosione del velivolo del ragazzo.\nChampagne per uno.\nTrama.\nNel palazzo della ricca famiglia Grandi si sta tenendo un importante evento mondano. Madrina dell'evento \u00e8 la vedova Luisa Grandi, il cui marito aveva contribuito anni prima a fondare un'associazione dedicata al sostengo delle ragazze madri di Roma. Archie, invitato da Agusto Dossena, nipote di Luisa, viene informato all'ultimo minuto che Dossena non parteciper\u00e0 alla serata, e che dovr\u00e0 occuparsi invece di accompagnare alla festa due ragazze sostenute dall'associazione: Lucia Tanzi e Noemi.\nL'atteggiamento introverso di Lucia suscita la preoccupazione di Goodwin, che decide di non perderla di vista. Grazie a Noemi viene a sapere che Lucia porta sempre con s\u00e9 una fiala di cianuro: il timore di Noemi \u00e8 che l'amica possa tentare il suicidio visto il suo stato d'animo cos\u00ec cupo. Nel bel mezzo della serata, al momento di un brindisi con lo champagne, Lucia cade a terra. Archie non pu\u00f2 far altro che tenerla tra le braccia e vederla morire all'istante.\nArchie crede fin dall'inizio che si tratti di un omicidio e, dietro richiesta di un nuovo cliente, lui e Wolfe iniziano le indagini, tra personaggi del bel mondo romano, interrogatori e depistaggi.\nLa principessa Orchidea.\nTrama.\nNel quartiere romano dove risiedono i mercatini cinesi, una giovanissima venditrice di cravatte vede, ferma a un semaforo, una macchina con all'interno un uomo e una donna in atteggiamenti sospetti. La piccola, mossa dal suo senso del dovere va da Nero Wolfe chiedendogli di occuparsi di quello che per lei \u00e8 un vero e proprio caso di rapimento di una donna ricca, dividendo poi a met\u00e0 i compensi per la risoluzione delle indagini; oltre a un misero acconto per l'incarico, la piccola porta due prove importanti: la targa dell'auto e una particolare spilla con le iniziali \"CS\" che la donna indossava.\nArchie Goodwin, con l'aiuto di Rosa Petrini comincia a smuovere le acque e questo porta a una serie di accadimenti particolari che vedono il culmine nell'assassinio di Laura Ristori, titolare dell'associazione benefica \"Compagnia del Soccorso\", e nel tentato omicidio della piccola cinese, investita dalla stessa auto incriminata per le strade romane.\nLe indagini svelano un intreccio particolarmente articolato che vede figure interne all'associazione immischiate con traffici particolari e legati a forti personalit\u00e0 del passato.\nIl patto dei sei.\nTrama.\nLara Fox \u00e8 una giovane attrice che recita nei caroselli pubblicitari della ditta Miplastic: bella e scaltra, per lei molti uomini perdono la testa. Entra in contatto con Nero Wolfe in duplice maniera: \u00e8 la principale indiziata per un furto di cinque milioni di lire, cifra sottratta al ragioniere della ditta per cui l'attrice lavora, Raul Bruni, mentre questi la supplicava in camerino di non interrompere la loro relazione; \u00e8 inoltre una possibile cliente dell'investigatore perch\u00e9 ereditiera di un patto stipulato dal padre, insieme ad altri quattro commilitoni, con un ufficiale inglese al tempo della Grande Guerra, a suo dire mai riscosso. La corazza di Wolfe viene scalfita dalla bellezza della giovane, quindi decide di seguire entrambi i casi, fiutandone gi\u00e0 il legame inscindibile.\nIl cosiddetto \"patto dei sei\" vede coinvolti, oltre a Lara per conto del padre, Emilia Stoppani, anch'essa per il padre, Antonio Sgroi, Salvatore Sordillo, Meduni e l'ufficiale inglese Lionel Clivers. Quest'ultimo, \u00e8 ormai divenuto un personaggio importante nel panorama internazionale e si trova proprio a Roma quando prima Sordillo, poi Sgroi \u2013 gli ultimi che potevano riconoscere l'ufficiale dopo la scomparsa di Meduni \u2013 vengono assassinati. A questo punto, tutti gli indizi portano alla colpevolezza della Fox per quel che riguarda il furto, e alla colpevolezza di Clivers per gli omicidi.\nIl fascino della ragazza \u00e8 tale che sia Bruni, sia Repaci, il capo della Miplastic, continuano ad assillare gli investigatori per trovarla; Repaci arriva addirittura a corrompere Goodwin con del denaro, pur di farsi rivelare il nascondiglio dell'attrice. Anche Goodwin stesso \u00e8 sempre pi\u00f9 attratto dalla giovane, tant'\u00e8 che, quando viene ricercata dal commissario Graziani, Wolfe decide di ospitarla in casa propria per proteggerla da eventuali pericoli e dalla stessa polizia.\nOramai il quadro \u00e8 ben delineato e Nero Wolfe organizza un altro pranzo dei suoi, durante il quale tutti i commensali, coinvolti nelle indagini, sono presenti e partecipano alla rivelazione dell'assassino; stavolta, per\u00f2, ci scappa il morto. Durante il corso delle indagini, Wolfe si trova a gestire anche la sfida lanciata al suo cuoco Nanni, per la migliore realizzazione di una fonduta; sfida da cui, alla fine, esce sconfitto.\nScacco al re.\nTrama.\nIn uno storico circolo degli scacchi romano, un noto campione russo, Valerian Gorecky, un vero e proprio genio del gioco, accusa un malore e viene portato in ospedale; nonostante le cure ricevute, e prontamente prestate dal dottot Malaspina \u2013 uno psichiatra che stava partecipando ai giochi \u2013 il giovane muore. Viene accusato del delitto Matteo Ferri, direttore del circolo e padre di Rossana, che ha avuto una relazione segreta con Gorecky. Il torneo era stato indetto perch\u00e9 il giovane, convinto di poter battere tutti i soci in un torneo alla cieca, vuole mettere da parte dei soldi per fuggire negli Stati Uniti assieme a Rossana; questo sembra il movente perfetto, e convince il commissario Graziani ad arrestarlo.\nL'indomani mattina la giovane Rossana va da Nero Wolfe per chiedergli di occuparsi del caso del padre. Dopo alcune remore, Wolfe accetta e comincia a indagare, indirizzando Goodwin su come procedere. Due sono le persone che avrebbero potuto trarre profitto dall'arresto di Ferri: il giovane nipote, diventato ora responsabile unico dell'azienda di famiglia, e l'avvocato Guastalla, che sembra intrattenere \u2013 a detta di molti e della stessa Rossana \u2013 una relazione amorosa con Esther Ferri, madre della giovane e moglie dell'imprenditore arrestato.\nNel prosieguo delle indagini, Wolfe inizia a convincersi dell'innocenza del Ferri e preme verso Guastalla, che reputa essere l'assassino. Dopo vari colloqui l'avvocato si convince della bravura dell'investigatore e, d'accordo col suo assistito, decidono di incaricare anche loro Wolfe delle indagini, informandolo che a breve ricever\u00e0 dei documenti che cambieranno le sorti delle indagini. Goodwin, incaricato da Wolfe di entrare in segreto nell'abitazione di Guastalla, trova il cadavere dello stesso senza riuscire a trovare le carte millantate dal defunto. Questo manda in crisi l'investigatore.\nLe indagini sembrano in alto mare finch\u00e9 Goodwin va a colloquio con Matteo Ferri; questi ammette di aver drogato il giovane, ma con del puro sonnifero, per evitare che egli riuscisse a vincere il torneo, e rivela che l'avvocato Guastalla aveva dei documenti con i risultati delle analisi sul sonnifero utilizzato. Questo dettaglio permette a Wolfe di risolvere le indagini; il suo unico cruccio \u00e8 quello di non avere le giuste prove per incastrare il duplice omicida. Alla fine, con uno dei suoi stratagemmi \u00e8 costretto, suo malgrado, a richiedere l'aiuto del commissario Graziani per ottenere la confessione.\nParassiti.\nTrama.\nSono passati alcuni mesi dall'ultimo caso portato a termine da Nero Wolfe e le risorse economiche a sua disposizione cominciano a diminuire. Goodwin, cos\u00ec, riesce a convincere Wolfe di occuparsi di un caso particolare che, altrimenti, avrebbe rifiutato: un noto imprenditore, Otto Bertola, perdendo d'un soffio vari affari a vantaggio di un suo storico rivale, Luigi Zanna, pensa che tra i suoi parenti \u2013 che definisce \u00abparassiti\u00bb che vivono alle sue spalle, e di cui ama decidere il destino \u2013 ci sia qualcuno \u2013 indicando come maggiore indiziato la nuora \u2013 che metta in atto una fuga di notizie.\nDopo aver licenziato il suo segretario, e d'accordo con Wolfe, assume Goodwin, in incognito, per assolvere tale mansione, allo scopo di entrare in villa e raccogliere le prove per smascherare il tradimento. Durante il suo servizio Archie capisce che la situazione in villa \u00e8 al limite e che ogni membro della famiglia, portato all'esasperazione, ha buoni motivi per volere la rovina di Bertola.\nIl caso si complica quando la pistola che Bertola custodiva in casa viene rubata e usata per uccidere l'imprenditore Zanna, storico amico-nemico di Bertola; lo stesso Bertola avrebbe potuto architettare tutto, incastrando Goodwin per avere un alibi. Nero Wolfe, per evitare che la situazione precipiti, comincia a forzare la mano e chiede un faccia a faccia con tutta la famiglia, prima, e con la domestica, poi, venendo a conoscenza di dettagli interessanti.\nQuesto suo forzare la mano porta per\u00f2 all'omicidio dell'ex segretario di famiglia, che ricattava l'assassino. A questo punto \u00e8 facile, per Wolfe e Goodwin, cogliere con le mani nel sacco l'autore dell'ultimo delitto mentre cerca di far ricadere le prove su Bertola, e scoprire che, alla fine, l'assassino non \u00e8 uno solo.\nIl polverone alzato da questo caso porta alla luce dei gravi fatti legati al passato e all'arricchimento di Bertola, appropriatosi a suo tempo di beni sequestrati agli ebrei durante la guerra; lo svelamento di questo fatto lo manda in rovina e lo spinge al suicidio.\nAlla fine, Wolfe spende gli ultimi soldi per acquistare una coccinella che lo aiuti a liberare la sua serra dai parassiti che hanno distrutto alcune delle sue pi\u00f9 belle orchidee.\nLa scatola rossa.\nTrama.\nDurante una sfilata di moda presso l'atelier del rinomato stilista napoletano Antonello \"Lello\" De Angelis, una giovane indossatrice muore dopo aver mangiato un candito allo zenzero avvelenato, che le era stato offerto da un'amica. I canditi provenivano da una scatola che la giovane Elena Frost, anch'essa indossatrice, e figlia di amici dello stilista, aveva portato per regalarli allo stesso modista. Pensando di aiutare la giovane cugina, sulla quale sarebbero ricaduti subito tutti i sospetti, il giovane Enrico Frost ingaggia Nero Wolfe, convincendolo a occuparsi del caso col dono di una rara orchidea che l'investigatore cercava di comprare da mesi.\nNero Wolfe \u00e8 costretto, quindi, a uscire di casa per recarsi sul luogo del delitto, ma l\u00ec ha un forte scontro con la giovane e i suoi familiari, nonch\u00e9 con lo stesso stilista. Intrigato dal caso, propone una richiesta di risarcimento assurda per evitare che il caso gli venga sottratto. Proseguendo le indagini, e dopo un pi\u00f9 placido colloquio con Elena nella sua serra, Wolfe capisce che lo stilista \u00e8 in pericolo, ma non riesce a salvarlo. De Angelis muore avvelenato, proprio in casa di Wolfe, mentre stava per rivelargli dettagli utili ai fini delle indagini; riesce solo a consegnargli i documenti che dichiarano Wolfe suo esecutore testamentario, e a suggerirgli che dei documenti legati a una storia passata \u2013 risalente al dopoguerra, avvenuta in quel di Napoli, dove, all'epoca, risiedevano sia lui che i Frost, a suo dire il probabile movente per il suo pericolo \u2013 sono conservati in una scatola rossa.\nWolfe manda Goodwin a mettere alle strette la famiglia della giovane Elena, che dopo la dipartita del suo datore di lavoro, decide di assumere ella stessa Wolfe, svelando che, a giorni, avrebbe raggiunto la maggiore et\u00e0 e sarebbe entrata in possesso di un'ingente eredit\u00e0, con la quale avrebbe potuto pagare la sua parcella. La famiglia Frost \u00e8 sempre pi\u00f9 indispettita dalle indagini dell'investigatore americano, soprattutto Ettore Challet, segretario personale del defunto padre di Elena e, sembrerebbe, suo fidanzato e prossimo marito. Proseguono le ricerche della scatola rossa millantata dal De Angelis, ma le ricerche non riescono a dare esiti positivi.\nDurante i funerali dello stilista, viene avvelenato anche Challet; nel tentativo di salvarlo anche la giornalista Rosa Petrini rimane ferita, ma lei, nonostante una grave prognosi, riesce a salvarsi. Con la morte del segretario, Wolfe non ha pi\u00f9 dubbi sull'identit\u00e0 dell'assassino e organizza un altro dei suoi famosi pranzi per smascherare la signora Ada Frost, madre adottiva di Elena, rea confessa dei tre omicidi, necessari per tenere segrete le origini della stessa Elena \u2013 che \u00e8 in realt\u00e0 figlia dello stilista defunto \u2013 e intascare l'eredit\u00e0.\nCoppia di spade.\nTrama.\nIn un circolo schermistico romano, frequentato dalla Roma bene e da alti esponenti politici internazionali, viene rubata la collana di diamanti, di altissimo valore, della Signora Falchi. La donna incolpa Neya Tormic, giovane e bravissima istruttrice di scherma che, insieme con sua cugina Carla, sono giunte in Italia dalla Jugoslavia. L'allievo di Neya, un professore russo, Ludlow, le fornisce un alibi e la giovane, seppur ancora indiziata, evita il carcere. Carla si precipita da Nero Wolfe per chiedere i suoi servigi e tirare la cugina fuori dai guai, ma questi, dopo aver scoperto che la donna ha nascosto qualcosa nella sua libreria rifiuta il caso. La donna va via, e Wolfe, con l'aiuto di Archie, trova un microfilm nascosto nei libri, con uno strano codice alfanumerico che sembra celare strani segreti.\nDopo qualche giorno, la giovane Carla torna da Wolfe, in compagnia di Neya, per provare a convincere l'investigatore. Alla fine, Neya gli confessa di essere sua figlia e Wolfe \u00e8 costretto a constatare che gli argomenti addotti dalla giovane coincidono. Con diffidenza comincia a indagare chiedendo a Goodwin di seguire le giovani al circolo. Dopo una lezione con Neya, Ludlow viene trovato morto, fatto che mette in cattiva luce, ancora una volta, la giovane Neya, con Goodwin che \u00e8 costretto a occultare l'arma del delitto; questa viene nascosta da Wolfe in una torta al cioccolato. Stavolta \u00e8 Faber, diplomatico statunitense allievo di Carla, a fornire un alibi alla giovane e favorire la sua liberazione. Nero Wolfe capisce che il circolo, nonostante la struttura di facciata, \u00e8 il luogo di incontri e di scontri delle varie potenze internazionali, in questo periodo di guerra fredda, favorito dalla non chiara e precisa presa di posizione da parte della politica italiana, che si dichiara filo-americana ma che prosegue anche dei rapporti diplomatici d'intesa con l'Unione Sovietica.\nAnche il commissario Graziani \u00e8 insospettito da questi avvenimenti, e incomincia a essere sorvegliato dai servizi segreti italiani, che gli chiedono di favorire e controllare le indagini di Wolfe, per risolvere in fretta la situazione spinosa che si \u00e8 venuta a creare in territorio italiano. Graziani, d'accordo con Wolfe prova a fare il doppio gioco. Wolfe attacca le due giovani, le quali rivelano all'investigatore di aver approfittato di un torneo di scherma per fuggire dalla Jugoslavia e di voler utilizzare quel microfilm per guadagnare una cifra utile a cambiar vita. Il microfilm \u00e8 il motivo dell'asta tra Stati Uniti e Russia, e della presenza di Faber e Ledlow, agenti di CIA e KGB, incaricati di impossessarsi a tutti i costi di quelle coordinate. Si inseriscono la Falchi e il suo amante Barrera, che avendo scoperto l'occultamento di Goodwin, provano a ricattare l'investigatore e le ragazze per farsi consegnare il microfilm\nAlla fine Wolfe riesce a incastrare Faber, reo di aver commesso l'assassinio di Ludlov e della signora Falchi, brucia il microfilm con le informazioni vanificando gli intenti dei servizi italiani di possedere l'informazione e attacca Neya, svelando che non \u00e8 lei, ma bens\u00ec Carla a essere sua figlia, visto che Neya si era accordata con Barrera per ottenere la pellicola."}
{"id": "3971341", "revid": "1005847", "url": "https://it.wikipedia.org/wiki?curid=3971341", "title": "Italedil", "text": "Italedil - Italiana di Edilizia Industrializzata S.p.A. \u00e8 stata un'azienda del gruppo IRI-Italstat che operava nel settore dell'edilizia civile ed industriale.\nStoria.\nItaledil viene fondata da privati a Napoli il 17 luglio 1961 come \"Immobili Manufatti Prefabbricati S.p.A.\" ma nel luglio successivo diventa \"Imprese Riunite Costruzioni Modulari S.p.A.\". Nel 1967, con l'ingresso di IRI nell'azienda, si trasforma in Italedil.\nNel 1973 diventa la societ\u00e0 concessionaria del Ministero dei trasporti - Direzione Generale Motorizzazione Civile una convenzione per la costruzione di stazioni di controllo autoveicoli e di centri prove autoveicoli in diverse citt\u00e0, per un totale di 64 interventi nel periodo 1975-1996 che hanno richiesto 585,5 miliardi di lire.\nPassata sotto Iritecna, viene poi fusa in Garboli Rep."}
{"id": "3971342", "revid": "767487", "url": "https://it.wikipedia.org/wiki?curid=3971342", "title": "Argentina ai Giochi della IV Olimpiade", "text": "L'Argentina partecip\u00f2 ai Giochi olimpici di Londra 1908. L'Argentina fa la suaseconda apparizione ai giochi paese\nL'unico atleta argentino a prendere parte alla manifestazione fu lo schermidore Horatio Torrom\u00e9."}
{"id": "3971345", "revid": "1598370", "url": "https://it.wikipedia.org/wiki?curid=3971345", "title": "Jalebi", "text": "Il jalebi, o imaratee o jilawii (ed a volte jalibi) \u00e8 un dolce tipico della Persia, del medio oriente (in particolare in Egitto dove viene comunemente chiamata \"meshabbak\") e delle zone del Subcontinente indiano come l'India, il Pakistan, lo Sri Lanka, il Nepal ed il Bangladesh. Sono fatti di pastella fritta in forma di \"pretzel\" o a forma circolare, che vengono poi inzuppati nello sciroppo.\nQuesti dolci vengono serviti caldi o freddi. Hanno una consistenza interna leggermente gommosa ed una superficie esterna pi\u00f9 dura per via dello zucchero cristallizzato che fa da rivestimento esterno. Allo sciroppo spesso sono aggiunti o sostituiti altri prodotti come il succo di limone, l'acqua di rose o altri aromi come il \"kewra\".\nUn dolce simile \u00e8 l\"'imarti\", che \u00e8 di colore arancione-rosso e di sapore pi\u00f9 dolce e viene realizzato negli stati dell'India settentrionale, inclusi Uttar Pradesh, Rajasthan e Madhya Pradesh. Il \"chhena jalebi\", \u00e8 invece una variante fatta con il \"chhena\", popolare in alcune zone come Rajasthan, Bengal e Orissa, bench\u00e9 la sua forma pu\u00f2 essere molto diversa da luogo a luogo.\nIn India il \"jalebi\" viene servito come dolce delle feste, specialmente durante le festivit\u00e0 come il Giorno dell'indipendenza e la Festa della Repubblica, durante le quali vengono serviti in uffici governativi, strutture di difesa e altre organizzazioni. Similarmente, il \"jalebi\" \u00e8 uno dei dolci pi\u00f9 popolari in Pakistan. Viene usato come rimedio per il mal di testa in alcune parti del Pakistan, dove viene servito dopo averlo fatto riposare nel latte bollente."}
{"id": "3971357", "revid": "1788047", "url": "https://it.wikipedia.org/wiki?curid=3971357", "title": "Ford Bronco II", "text": "Il Ford Bronco II \u00e8 stato un compact SUV prodotto dalla Ford dal 1984 al 1990 in due serie.\nIl contesto.\nIl Bronco II fu commercializzato dalla Ford per essere complementare al full-size SUV Bronco, e per competere con i compact SUV delle altre case automobilistiche, come il Chevrolet S-10 Blazer, la seconda serie del Jeep Cherokee il Toyota 4Runner e in seguito il Nissan Pathfinder.\nIl Bronco II \u00e8 stato il primo compact SUV prodotto dalla Ford dalla prima serie del Bronco, che fu venduta dal 1966 al 1977. Il Bronco II era meccanicamente e strutturalmente (eccetto che nei dettagli) identico al Ford Ranger. Aveva un passo di 2.388 mm, e la parte posteriore della carrozzeria era chiusa. A differenza del Bronco, il Bronco II possedeva la trazione integrale come \"optional\" (tutti i Bronco full-size erano invece a quattro ruote motrici) e non aveva il tettuccio rimovibile. Il motore era anteriore, mentre la configurazione della trazione montata di serie era posteriore.\nIl Bronco II venne assemblato a Louisville, Kentucky.\nMotori.\nI modelli prodotti nel 1984 e nel 1985 erano equipaggiati con un motore V6 Cologne da 2,8 L di cilindrata e 115 CV di potenza con alimentazione a carburatore. Questo propulsore \u00e8 stato utilizzato negli stessi anni sul Ford Ranger. Nel 1986 venne introdotto un nuovo propulsore V6 Cologne da 2,9 L, 140 CV ed alimentazione ad iniezione.\nSurriscaldare il motore portava di solito alla rottura della testata nelle zone tra le molle di richiamo delle valvole o nella zona dei bilancieri. Ci\u00f2 portava anche a perdite di liquido refrigerante, che andava a mischiarsi con l'olio, e se non si interveniva in tempo si giungeva a seri danni al motore. Sebbene vi siano state leggere migliorie alle testate nella seconda met\u00e0 del 1989, queste non vennero montate sui motori di normale produzione prima dell'uscita dai listini del Ford Bronco II. Infatti, i Bronco II ancora in garanzia o quelli per cui c'era la richiesta, a pagamento, da parte del cliente, venivano equipaggiati in seconda battuta con le nuove testate.\nNel 1987 fu anche offerto un motore Diesel Mitsubishi a quattro cilindri in linea da 2,3 L e 86 CV. Questo propulsore fu raramente installato anche a causa delle scarse prestazioni.\nTrasmissioni.\nI cambi manuali disponibili furono:\nmentre quelli automatici furono:\nLe due serie e la fine della produzione.\nLa prima serie della Ford Bronco II fu sviluppata dal 1984 al 1988 in parallelo con la Ford Ranger. Il restyling della Bronco II e della Ranger inizi\u00f2 nel 1989 e termin\u00f2 nel febbraio 1990 con l'interruzione della produzione del primo modello, che fu sostituito dall'Explorer. Il restyling non fu solo concentrato sull'aspetto esteriore, ma anche sulla struttura del modello. Gli esemplari prodotti dal novembre 1989 a trazione integrale erano equipaggiati con l'assale anteriore Dana 35. Fino ad allora, infatti, era utilizzato un assale Dana 28.\nQuando la commercializzazione della Bronco II si interruppe, la produzione dell'Explorer, che era la sua sostituta, inizi\u00f2 con un'analoga gamma basata sul pianale della Ford Ranger. L'Explorer condivideva essenzialmente lo stesso frontale. Il motore era per\u00f2 il nuovo V6 Ford Cologne da 4 l di cilindrata, valvole in testa e 155 CV di potenza. Le porte erano quattro, anche se si poteva avere la versione a due come \"optional\". Nel 1995 l'Explorer fu rivista e con questo restyling, che comprendeva anche l'aggiornamento delle motorizzazioni, fu decretata la fine di ogni reminiscenza della Bronco II.\nLa Ford avrebbe messo sul mercato un altro compact SUV solo nel 2001, con il lancio dell'Escape."}
{"id": "3971358", "revid": "46931", "url": "https://it.wikipedia.org/wiki?curid=3971358", "title": "Contea di Nagqu", "text": ""}
{"id": "3971362", "revid": "1573940", "url": "https://it.wikipedia.org/wiki?curid=3971362", "title": "Myomyscus angolensis", "text": "Il ratto dai piedi bianchi angolano (Myomyscus angolensis ) \u00e8 un roditore della famiglia dei Muridi diffuso in Angola.\nDescrizione.\nRoditore di piccole dimensioni, con la lunghezza della testa e del corpo tra 109 e 127\u00a0mm, la lunghezza della coda tra 103 e 130\u00a0mm, la lunghezza del piede tra 24 e 25\u00a0mm, la lunghezza delle orecchie di 16\u00a0mm.\nLa pelliccia \u00e8 soffice. Le parti superiori sono bruno-rossicce. Il muso \u00e8 scuro. Le parti ventrali sono bianco-grigiastre. I fianchi sono pi\u00f9 chiari della schiena e con dei riflessi rossastri. Le orecchie sono piccole, rotonde e prive di peli. I piedi sono bianchi. La coda \u00e8 pi\u00f9 lunga della testa e del corpo, bruno-rossiccia sopra, biancastra sotto. Le femmine hanno 3 paia di mammelle pettorali e 2 paia inguinali.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa negli altopiani dell'Angola occidentale.\nVive nelle savane di Mopane, \"Combretum\" e Miombo.\nStato di conservazione.\nLa IUCN Red List, considerato il vasto areale e la locale abbondanza, classifica \"M.angolensis\" come specie a rischio minimo (LC)."}
{"id": "3971363", "revid": "1573940", "url": "https://it.wikipedia.org/wiki?curid=3971363", "title": "Myomyscus brockmani", "text": "Myomyscus brockmani () \u00e8 un roditore della famiglia dei Muridi diffuso nell'Africa orientale.\nDescrizione.\nRoditore di piccole dimensioni, con la lunghezza della testa e del corpo tra 75 e 105\u00a0mm, la lunghezza della coda tra 97 e 150\u00a0mm, la lunghezza del piede tra 20 e 24\u00a0mm, la lunghezza delle orecchie di \u00a0mm e un peso fino a 35\u00a0g.\nLe parti superiori sono grigio-giallastre chiare, cosparse di peli nerastri in particolare lungo la schiena. Le parti ventrali e le labbra sono bianche. I fianchi sono pi\u00f9 chiari della schiena. Le orecchie sono praticamente prive di peli e bruno-grigiastre. Il dorso delle zampe \u00e8 bianco. La coda \u00e8 molto pi\u00f9 lunga della testa e del corpo, marrone sopra, bianca sotto e ricoperta densamente di peli che diventano sempre pi\u00f9 lunghi verso l'estremit\u00e0 dove \u00e8 presente un ciuffo. Ci sono 15-16 anelli di scaglie per centimetro.\nBiologia.\nComportamento.\n\u00c8 una specie terricola e notturna.\nAlimentazione.\nSi nutre di invertebrati.\nDistribuzione e habitat.\nQuesta specie \u00e8 diffusa nella Repubblica Centrafricana orientale, Sudan sud-occidentale, Sudan del Sud meridionale, Repubblica Democratica del Congo nord-orientale, Uganda settentrionale, Etiopia sud-orientale e centrale, Somalia settentrionale, Kenya occidentale, Tanzania centro-settentrionale e centrale.\nVive nelle aree rocciose all'interno di savane alberate fino a 1.500 metri di altitudine.\nStato di conservazione.\nLa IUCN Red List, considerato il vasto areale e la locale abbondanza, classifica \"M.brockmani\" come specie a rischio minimo (LC)."}
{"id": "3971364", "revid": "1573940", "url": "https://it.wikipedia.org/wiki?curid=3971364", "title": "Myomyscus verreauxii", "text": "Il ratto dai piedi bianchi di Verreaux (Myomyscus verreauxii ) \u00e8 un roditore della famiglia dei Muridi diffuso in Sudafrica.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 90 e 133\u00a0mm, la lunghezza della coda tra 124 e 157\u00a0mm, la lunghezza del piede tra 20 e 28\u00a0mm, la lunghezza delle orecchie tra 16 e 21\u00a0mm e un peso fino a 54\u00a0g.\nAspetto.\nLa pelliccia \u00e8 moderatamente lunga e soffice. Le parti superiori ed i fianchi sono fulvo pallido, con dei riflessi giallognoli, mentre le parti inferiori sono bianche con dei riflessi azzurrognoli. Le orecchie sono lunghe, ovali e coperte finemente con piccoli peli nero brunastri. Le vibrisse sono lunghe e nerastre. Il dorso delle zampe \u00e8 bianco. Gli artigli sono nascosti da peli rigidi e bianchi. La coda \u00e8 pi\u00f9 lunga della testa e del corpo, \u00e8 uniformemente bruno-rossastra e cosparsa di piccoli e fini peli bianchi, i quali aumentano in numero e lunghezza verso l'estremit\u00e0. Le femmine hanno 3 paia di mammelle pettorali e 2 paia inguinali.\nBiologia.\nComportamento.\n\u00c8 una specie notturna e terricola.\nAlimentazione.\nSi nutre di semi, in particolare di piante del genere \"Protea\" e di insetti.\nRiproduzione.\nSi riproduce durante tutto l'anno. Le femmine danno alla luce 6-12 piccoli alla volta anche dopo soltanto circa un mese dall'ultimo parto.\nDistribuzione e habitat.\nQuesta specie \u00e8 diffusa nelle Province sudafricane del Capo Occidentale e del Capo Orientale.\nVive nel Fynbos sia in pianura che nelle montagne. Non \u00e8 noto se possa sopravvivere in ambienti disturbati o modificati.\nStato di conservazione.\nLa IUCN Red List, considerato il vasto areale e la popolazione numerosa, classifica \"M.verreauxii\" come specie a rischio minimo (LC)."}
{"id": "3971366", "revid": "1573940", "url": "https://it.wikipedia.org/wiki?curid=3971366", "title": "Myomyscus yemeni", "text": "Il ratto dai piedi bianchi dello Yemen (Myomyscus yemeni ) \u00e8 un roditore della famiglia dei Muridi diffuso nella Penisola Arabica.\nDescrizione.\nRoditore di piccole dimensioni, con la lunghezza della testa e del corpo di 117\u00a0mm, la lunghezza della coda di 173\u00a0mm, la lunghezza del piede di 28\u00a0mm e la lunghezza delle orecchie di 26\u00a0mm.\nLe parti superiori sono fulvo-olivastre e color argilla, grigiastre in mezzo agli occhi. Le parti ventrali e le zampe sono bianchi. La coda \u00e8 pi\u00f9 lunga della testa e del corpo, scura sopra e chiara sotto. Le femmine hanno 3 paia di mammelle pettorali e 2 paia inguinali.\nBiologia.\nComportamento.\n\u00c8 una specie terricola.\nAlimentazione.\nSi nutre principalmente di foglie e germogli.\nDistribuzione e habitat.\nQuesta specie \u00e8 diffusa nello Yemen settentrionale e nell'Arabia Saudita sud-occidentale.\nVive nelle boscaglie montane tra le rocce.\nStato di conservazione.\nLa IUCN Red List, considerato il vasto areale e la popolazione numerosa, classifica \"M.yemeni\" come specie a rischio minimo (LC)."}
{"id": "3971373", "revid": "271907", "url": "https://it.wikipedia.org/wiki?curid=3971373", "title": "Aleksandr Il'i\u010d Lejpunskij", "text": "Biografia.\nNacque da una famiglia ebrea nel villaggio di Dragli, nei pressi di Sokal', nell'allora Gubernija di Sokal (oggi in Polonia) nei pressi di Grodno. Nel 1918 si diploma in meccanica presso il Collegio di Rybinsk, mentre nel 1926 si laurea in Fisica e Ingegneria Meccanica all'Istituto politecnico di Leningrado. Tra il luglio e l'agosto 1928 inizia a lavorare presso l'Istituto di fisica e tecnica di Leningrado, dove, insieme ad altri membri giovani compie un viaggio in Germania grazie ai fondi ottenuti dalla General Electric. Al ritorno si trasferisce a Char'kov all'Istituto di Fisica e Tecnologia originariamente come \"fisico senior con le funzioni di direttore aggiunto,\" e dal 1933 come direttore. A met\u00e0 del 1931 i primi risultati scientifici ed organizzativi indirizzarono il lavoro dell'Istituto verso la ricerca nucleare contemporaneo come quello dell'Istituto di Via Panisperna a Roma, con la preparazione della necessaria attrezzatura sperimentale. Questo gli permise, nel 1932, insieme ad A. K. Walter, C. Sinelnikov e G. D. Latyshev di effettuare insieme ad altri scienziati, per la prima volta in Unione Sovietica, la fissione nucleare del litio mediante protoni accelerati artificialmente, e di partecipare nel 1934 presso il Laboratorio Cavendish con Rutherford alla prima prova sperimentale dell'esistenza del neutrino, misurando lo spettro di energia del nucleo di rinculo nel decadimento beta.\nNel 1937 venne espulso dal PCUS per favoreggiamento nei confronti di nemici del popolo, per cui fu destituito dall'incarico di direttore all'Istituto di Char'kov, arrestato il 14 giugno 1938 e detenuto a Kiev fino alla scadenza l'8 agosto 1938 delle indagini per mancanza delle prove sufficienti per istituire il processo (A. Weisberg e Houtermans testimoniarono a suo favore presso l'NKVD).\nQuindi si dedica con successo alla valutazione quantitativa dei parametri critici della reazione nucleare a catena che coinvolge isotopi di uranio, per cui, nel 1941, si trasferisce all'Istituto di Fisica e Matematica dell'Accademia ucraina delle Scienze a Kiev, fino al 1944, quando ne istituisce il Dipartimento di Fisica Nucleare. Viene allora nominato fino al 1949 preside della neonata Facolt\u00e0 di fisica e tecnica dell'Istituto di meccanica di Mosca durante i quali, nel 1946, viene anche reintegrato nel partito: in quell'anno si trasfer\u00ec nuovamente all'Istituto di Fisica e Ingegneria di Obninsk dove dall'anno successivo fu supervisore di un programma sui reattori nucleari veloci. Fu durante questo periodo che concep\u00ec il reattore nucleare al piombo che verr\u00e0 impiegato sull'innovativo K-27 sotto forma di \"reattore intermedio\" cio\u00e8 con spettro neutronico tra i 0,025 e i 1000 eV. Nel 1959 venne nominato direttore di ricerca dell'Istituto, che dal 1996 porta il suo nome.\nOltre alle precedenti cariche, dal 1946 era a capo della cattedra di Ingegneria all'Istituto di Fisica di Mosca, da cui proporr\u00e0 per primo le idee di collider da lui chiamato nel 1946 \"synchrophasotron\" sulla base dell'esperienza accumulata dall'esperimento del 1932, dal reattore nucleare autofertilizzante l'anno successivo, e pubblicando diverse opere di fisica e ingegneria sui reattori termici, sulla tecnologia dei refrigeranti a metallo liquido e partecipando alla costruzione dei primi reattori a neutroni veloci industriali in Kazakistan, culminato nel 1973 con la messa in funzione del reattore veloce pi\u00f9 potente del mondo, il BN-350, che combinava le funzioni di una centrale nucleare con un desalinizzatore d'acqua di mare. Fu inoltre l'organizzatore e il direttore della prima rivista di fisica sovietica in lingua straniera \"Physikalische Zeitschrift der Sowietunion\" 1932. ( \"Giornale di fisica dell'Unione Sovietica\" )\nSuo fratello Ovsej e sua sorella Dora furono anche loro fisici membri del progetto atomico sovietico; il primo oltre che ideatore della sintesi del diamante artificiale, e della base scientifico-metodologica della radiometria e dosimetria, e sviluppatore con Zel'dovi\u010d della teoria balistica dei lanciarazzi Katju\u0161a, oltre che di combustibili solidi per razzi. La seconda fu responsabile del laboratorio segreto NII-9, che si occupava della tecnologia del plutonio e di dosimetria. Presso l'Istituto di Geofisica e Geochimica Nucleare e svilupp\u00f2 un metodo per l'analisi quantitativa dell'attivazione neutronica per impiego minerario. Anche sua moglie, Antonina Fedorovna Prichot'ko, fu fisico e direttore dell'Istituto di Fisica di Kiev.\nOnorificenze.\nNel 1934 riceve la medaglia dell'Accademia Ucraina delle Scienze, la medaglia dell'Ordine del Distintivo d'Onore e tre medaglie dell'Ordine di Lenin; nel 1960 riceve il Premio Lenin, mentre nel 1963 viene insignito del titolo di Eroe del Lavoro Socialista."}
{"id": "3971376", "revid": "775372", "url": "https://it.wikipedia.org/wiki?curid=3971376", "title": "Unione dei comuni Platani-Quisquina-Magazzolo", "text": "L'Unione dei comuni Platani-Quisquina-Magazzolo \u00e8 un'unione di comuni nata il 22 maggio 2004 dalla decisione di cinque comuni italiani della provincia di Agrigento, in Sicilia.\nFanno parte dell'unione i comuni di Alessandria della Rocca, Bivona, Cianciana, San Biagio Platani e Santo Stefano Quisquina.\nL'Unione ha una estensione di oltre 316,52\u00a0km\u00b2 e una popolazione di circa 17.000 abitanti.\nHa sede nel comune di Cianciana, a palazzo Marino."}
{"id": "3971387", "revid": "2194552", "url": "https://it.wikipedia.org/wiki?curid=3971387", "title": "Fa diesis maggiore", "text": " \nLa tonalit\u00e0 di Fa diesis maggiore (F-sharp major, Fis-Dur) \u00e8 incentrata sulla nota tonica Fa diesis. \nPu\u00f2 essere abbreviata in Fa\u266fM o F\u266f secondo il sistema anglosassone.\nL'armatura di chiave \u00e8 la seguente (sei diesis):\n Alterazioni (da sinistra a destra): \n fa\u266f, do\u266f, sol\u266f, re\u266f, la\u266f, mi\u266f.\nQuesta rappresentazione sul pentagramma coincide con quella della tonalit\u00e0 relativa re diesis minore.\nLa scala di fa diesis maggiore sostituisce spesso l'equivalente acustico del Sol bemolle maggiore. La differenza tra le due tonalit\u00e0 \u00e8 principalmente il modo in cui vengono annotate sulla carta. Si parla in questo caso di enarmonia."}
{"id": "3971391", "revid": "363629", "url": "https://it.wikipedia.org/wiki?curid=3971391", "title": "Minolta Autocord", "text": "La Minolta Autocord \u00e8 una reflex biottica commercializzata tra il 1955 e il 1966 dalla Minolta. L'intera serie Autocord vanta 17 differenti modelli prodotti in quegli anni.\nCaratteristiche.\nIl funzionamento \u00e8 analogo a tutte le biottiche dell'epoca tipo Rolleicord, Rolleiflex, Yashica MAT, Ricoh Ricohmatic, Kowa Kalloflex, corpi cinesi Seagull, francesi Semflex e tedeschi Welta Reflekta.\nIl corpo ha due obiettivi: il superiore preposto all'inquadratura e messa a fuoco effettuate sul vetro smerigliato superiore (con immagine riflessa sull'asse orizzontale a causa dell'assenza del pentaprisma), con la lente d'ingrandimento mobile per la messa a fuoco di precisione all'interno del pozzetto. L'ottica inferiore \u00e8 quella di ripresa, con otturatore centrale a lamelle Citizen-MVL modello M-8 C che lavora con tempi da 1\u201d a 1/500\u201d e posa B, che permette la sincronizzazione dei lampi flash su qualsiasi dei tempi disponibili. Altro vantaggio dell'assenza di vibrazioni dovuta alla mancanza dello specchio tipico del sistema reflex SLR, \u00e8 che i tempi di sicurezza sono pi\u00f9 lunghi: 1/30 o 1/20 sono considerati tempi abbordabili; considerando che l'obbiettivo da 75mm equivale ad un normale per il formato pellicola 35mm, si tratta di un intero stop guadagnato in casi di scarsa illuminazione.\nL'esposimetro originale \u00e8 del tipo a selenio, i successivi hanno il CdS.\nL'ottica di ripresa \u00e8 un Rokkor 75mm f3.5. Quella di visione ha identico schema ottico ma una un'apertura f3.2. Ambedue sono imitazioni dello schema Tessar, a 4 elementi. I modelli potevano essere chiamati siai Chiyoko che Rokkor. Le lenti erano le stesse, quello che dava il nome era lo stabilimento in cui venivano prodotte. La precisione nella mesa a fuoco \u00e8 coadiuvata dalla scala della profondit\u00e0 di campo molto precisa, tipica degli anni '50-'60 come di ogni sistema pre-autofocus.\nCome un'altra apprezzata \"imitazione\" dello schema Zeiss Tessar, lo Yashinon 80mm f2.8 delle yashica 124, queste lenti differiscono principalmente dagli Zeiss per la mancanza di contrasto, mantenendo un buon livello di dettagli, complice anche la maggior gamma dinamica dei negativi 6x6.\nUtilizzo.\nNegli anni il suo utilizzo \u00e8 stato abbastanza diffuso tra i matrimonialisti che cercavano una alternativa alle famose, e allora dominanti Rolleiflex. La Minolta e la yashica 124 sono considerate le due alternative pi\u00f9 apprezzate e di qualit\u00e0 tra le biottiche 6x6. Una delle ragioni di questa preferenza \u00e8 senz'altro la presenza del mirino \"sport\", molto duttile e adatto alle scene dinamiche.\nLa qualit\u00e0 meccanica del corpo \u00e8 di fascia medio alta, paragonabile alle Yashica ma non al livello delle rolleiflex. La totale meccanicit\u00e0 del funzionamento permette tuttavia di mantenere questi corpi efficienti negli anni; i problemi magari si presentano su vecchi modelli di esposimetro la cui ricarica \u00e8 pressoch\u00e9 impossibile. Grazie al funzionamento prettamente meccanico per\u00f2, la Minolta pu\u00f2 scattare con batterie scariche, dalle quali dipende la sola lettura esposimetrica."}
{"id": "3971392", "revid": "1305772", "url": "https://it.wikipedia.org/wiki?curid=3971392", "title": "Funck", "text": ""}
{"id": "3971401", "revid": "1543377", "url": "https://it.wikipedia.org/wiki?curid=3971401", "title": "GNU Health", "text": "GNU Health \u00e8 un Hospital Information System libero con le seguenti funzioni:\n\u00c8 stato disegnato in modo tale da essere multipiattaforma, cos\u00ec pu\u00f2 essere installato in diversi sistemi operativi (GNU/Linux, FreeBSD, Microsoft Windows), database management systems (PostgreSQL), e enterprise resource planning (Tryton). \u00c8 scritto in Python.\nStoria.\n\"GNU Health\" \u00e8 stato creato nel 2008 da Luis Falcon come progetto per promuovere la salute e la prevenzione delle malattie in aree rurali. Il nome iniziale era \"Medical\". Oggi si \u00e8 trasformato in un sistema sanitario e ospedaliero con un team di collaboratori internazionali e multidisciplinari. GNU Health \u00e8 un progetto di GNU Solidario, una Organizzazione non governativa che lavora nell'area della salute e dell'educazione con il software libero.\nUso.\nGNU Health si usa nei Centri Sanitari. Serve per la pratica medica giornaliera nonch\u00e9 per la gestione delle risorse sanitarie dei centri.\nCaratteristiche.\nGNU Health usa un approccio modulare attorno al kernel, con funzionalit\u00e0 diverse che possono essere incluse per soddisfare le esigenze del centro sanitario. I moduli attuali sono:\nImpatto Culturale.\nGNU Health \u00e8 stato presentato alla sessione della Organizzazione mondiale della sanit\u00e0: \"ICT per migliorare l'Informazione e le Responsabilit\u00e0 della Salute Materno-infantile\" nel WSIS Forum 2013.\nGNU Health ha vinto il Premio Annuale della Free Software Foundation come Premio Software Libero per Progetti di Utilit\u00e0 Sociale.\nGNU Health vince il Premio PortalProgramas 2012 nelle categorie \"Pi\u00f9 Rivoluzionario\" e \"Con alto Potenziale di Crescita\" .\nGNU Health vince il Premio PortalProgramas 2014 nella categoria \"Pi\u00f9 Rivoluzionario\".\nGNUHealthCon.\nGNU Health Con \u00e8 una conferenza annuale organizzata da GNU Solidario. D\u00e0 modo agli sviluppatori, implementatori e menmbri della comunit\u00e0 di incontrarsi di persona durante tre giorni. Include sessioni di medicina sociale, discussioni tecniche, casi di implementazione e seminari.\nNel 2018 ha introdotto le tematiche dell'assistenza ai migranti Vincenzo Virgilio dell'Universit\u00e0 di Palermo. \nGNU Health Social Medicine Awards.\nLa cerimonia dei GNU Health Social Medicine Awards \u00e8 parte della GNUHealthCon, organizzata da GNU Solidario. I premi riconoscono il ruolo di individui e organizzazioni che si dedicano al miglioramento delle vite degli svantaggiati. Sono previste tre categorie: Individuale, Organizzazione e Implementazione di GNU Health\nGNU Health Social Medicine awards 2016:"}
{"id": "3971407", "revid": "594360", "url": "https://it.wikipedia.org/wiki?curid=3971407", "title": "Kim Hyun-joong", "text": " Leader della boy-band SS501, \u00e8 conosciuto per la sua interpretazione nei drama coreani \"Kkotboda namja\" e \"Jangnanseureon kiss\". A causa del suo successo commerciale, Kim \u00e8 considerato una delle maggiori star della hallyu dei primi anni 2010.\nBiografia.\nDi famiglia cristiana, ha ricevuto un'educazione cattolica. Dopo aver abbandonato temporaneamente gli studi per intraprendere l'attivit\u00e0 di cantante, nel 2001, mentre lavorava part-time come cameriere in un ristorante, \u00e8 stato notato e introdotto nel mondo della musica dalla DSP Entertainment. Si \u00e8 diplomato nel 2006, mentre nel 2011 si \u00e8 iscritto alla Chungwoon University.\nInizialmente \u00e8 stato membro del gruppo B2Y, per poi debuttare con gli SS501 nel 2005. \u00c8 apparso in diversi show e ha preso parte a tourn\u00e9e in Giappone dal 2007, mentre nell'anno successivo \u00e8 apparso in due episodi del reality \"Uri gyeolhonhaess-eo-yo\". Nel 2009 ha vinto il premio come attore maschile pi\u00f9 popolare ai Seoul International Drama Awards per \"Kkotboda namja\", nel quale interpreta il ruolo di uno degli F4, oltre a cantare un pezzo solista nell'album degli SS501 \"Collection\". Nel settembre dello stesso anno gli \u00e8 stato diagnosticato il virus influenzale H1N1.\nNel 2010 ha pubblicato con gli SS501 l'album \"Destination\", per poi svolgere il ruolo di protagonista in \"Jangnanseureon kiss\". Nel 2011 debutta in qualit\u00e0 di solista con l'EP \"Break Down\"; alla fine dello stesso anno pubblica il suo primo album digitale, composto da quattro canzoni. In occasione del terremoto dell'11 marzo 2011 in Giappone ha fatto una donazione di 100 milioni di won a favore delle vittime.\nKim Hyun-joong ha tenuto il suo \"Kim Hyun-joong Fan Meeting Tour 2012\" a maggio, facendo tappa a Singapore, Hong Kong, Taiwan e Cina.\nCause legali.\nNell'agosto 2014, la ragazza di Kim, identificata con il cognome \"Choi\", lo denunci\u00f2 per aggressione, affermando che l'aveva ripetutamente picchiata, causandole lividi e costole rotte. Kim neg\u00f2, affermando di averla colpita soltanto una volta e accidentalmente, mentre si allenava nelle arti marziali. Choi ritir\u00f2 alcune delle accuse a settembre dopo le scuse di Kim, il quale tuttavia fu condannato a pagarle 5 milioni di won per le ferite causate. Nel febbraio 2015, una rivista riport\u00f2 che i due si erano riavvicinati ed erano in attesa di un bambino, ma Kim fece sapere di non averla pi\u00f9 vista da quando lo aveva informato di essere incinta a gennaio, e di non poter avere la conferma di essere il padre. A maggio, Choi lo querel\u00f2 per il disagio mentale che la loro relazione le aveva causato, sostenendo inoltre che gli abusi di cui l'aveva resa vittima le avevano procurato un aborto nel 2014. Kim la denunci\u00f2 per diffamazione e vinse la causa, giacch\u00e9 la corte stabil\u00ec che c'erano prove circostanziali che non fosse stata incinta, e Choi ricorse in appello. A settembre, un test di paternit\u00e0 dimostr\u00f2 che Kim era il padre del bambino nato a settembre di quello stesso anno. Nel febbraio 2018, Choi fu multata per 5 milioni di won per tentata frode.\nA marzo 2017, Kim Hyun-joong fu accusato di guida in stato di ebrezza dopo essere stato trovato dalla polizia svenuto nella sua auto presso un semaforo di Seul. Gli venne ritirata la patente e dovette pagare una sanzione di 2 milioni di won.\nDoppiatori italiani.\nNelle versioni in italiano dei suoi film, Kim Hyun-joong \u00e8 stato doppiato da:"}
{"id": "3971413", "revid": "1573940", "url": "https://it.wikipedia.org/wiki?curid=3971413", "title": "Micrargus", "text": "Micrargus \u00e8 un genere di ragni appartenente alla famiglia Linyphiidae.\nDistribuzione.\nLe diciassette specie oggi attribuite a questo genere sono state rinvenute nella regione olartica: le specie dall'areale pi\u00f9 ampio sono la M. apertus, la M. herbigradus e la M. subaequalis reperite in diverse localit\u00e0 della regione paleartica.\nIn Italia sono stati reperiti esemplari di M. herbigradus in varie localit\u00e0 della penisola; di M. laudatus e M. subaequalis in alcune localit\u00e0 dell'Italia settentrionale.\nSi hanno inoltre notizie di recenti rinvenimenti di M. apertus e M. georgescuae.\nTassonomia.\nConsiderato un sinonimo anteriore di \"Blaniargus\" da uno studio dell'aracnologo Denis del 1949 (c); a sua volta Blaniargus \u00e8 ritenuto un sinonimo anteriore di \"Nothocyba\" a seguito di un altro studio di Denis del 1949 (a). Da notare, al proposito, che \"Nothocyba\" \u00e8 effettivamente un sinonimo posteriore di Plexisma .\nL'aracnologo Wunderlich nel 1970 pose in sinonimia Micrargus con Ceratinopsis , sinonimia non accettata da altri aracnologi.\nA dicembre 2011, si compone di 17 specie secondo Platnick e di 16 specie secondo Tanasevitch:"}
{"id": "3971425", "revid": "287204", "url": "https://it.wikipedia.org/wiki?curid=3971425", "title": "Barcelona Ladies Open 2012", "text": "Il Barcelona Ladies Open 2012 \u00e8 stato un torneo femminile di tennis giocato sulla terra rossa. \u00c8 stata la 6\u00aa edizione del torneo che fa parte della categoria International nell'ambito del WTA Tour 2012. Si \u00e8 giocato al David Lloyd Club Tur\u00f3 di Barcellona in Spagna dal 7 al 15 aprile 2012.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Sara Errani ha battuto in finale Dominika Cibulkov\u00e1\ncon il punteggio 6-2, 6-2.\nDoppio.\n Sara Errani / Roberta Vinci hanno battuto in finale Flavia Pennetta / Francesca Schiavone per 6-0, 6-2."}
{"id": "3971428", "revid": "88812", "url": "https://it.wikipedia.org/wiki?curid=3971428", "title": "Sofferenza (filosofia)", "text": ""}
{"id": "3971429", "revid": "729019", "url": "https://it.wikipedia.org/wiki?curid=3971429", "title": "Stazione di Akita", "text": "La \u00e8 la stazione centrale di Akita, nell'omonima prefettura, in Giappone, ed \u00e8 gestita da JR East."}
{"id": "3971434", "revid": "1305772", "url": "https://it.wikipedia.org/wiki?curid=3971434", "title": "Villa Litta Bolognini Modigliani", "text": "Villa Litta Bolognini Modignani (detta anche pi\u00f9 brevemente \"Villa Litta\") \u00e8 una villa di delizia del XIX secolo, situata nel comune di Vedano al Lambro, a ridosso del Parco di Monza.\nStoria.\nL'attuale propriet\u00e0 su cui sorge Villa Litta Bolognini Modignani con il suo parco apparteneva in origine alla famiglia Gallarati Scotti, che vi aveva eretto un edificio di dimensioni pi\u00f9 modeste. Nel 1811 il conte Alberto Litta avrebbe rilevato il complesso, consegnandolo una ventina di anni pi\u00f9 tardi, nel 1832, al nipote Giulio Litta Visconti Arese. Questi fra il 1840 e il 1848 vi avrebbe eretto l'attuale residenza suburbana, realizzata in uno stile neogotico che si rifaceva direttamente allo stile Tudor, su progetto dell'architetto Luigi Clerichetti. Fra i successivi proprietari della villa si ricorda la duchessa Eugenia Attendolo Bolognini Litta, amante di re Umberto I, che qui dimor\u00f2 fino alla fine dei propri giorni, nel 1914.\nAttualmente il complesso risulta di propriet\u00e0 privata e non visitabile, appartenendo ai discendenti della famiglia Litta.\nCaratteristiche.\nL'edificio, alto due piani fuori terra, si presenta come un blocco unico e compatto a pianta rettangolare, caratterizzato dalla presenza ai lati di due corpi ottagonali. Di particolare interesse artistico, negli interni, le decorazioni di Luigi Scrosati. Tutt'attorno la villa si estende un parco piuttosto vasto, sviluppato a ridosso del Parco di Monza; un ampio corridoio prospettico centrale, tenuto a prato, d\u00e0 risalto al complesso architettonico. All'interno del parco va inoltre ricordata la storica presenza della \"roggia dell'Arciduca\", che forniva l'acqua al complesso della Villa Reale. L'intera propriet\u00e0 \u00e8 recintata da un muro; un'elegante portineria - realizzata in stile analogo alla villa a presidio del cancello - \u00e8 collocata all'estremit\u00e0 sud-occidentale, affacciandosi su piazza Bonfanti a Vedano.\nRiferimenti cinematografici.\nVilla Litta Bolognini Modignani venne utilizzata per le riprese degli esterni della \"Villa Finzi-Contini\", nel film \"Il Giardino dei Finzi-Contini\" di Vittorio De Sica (1970), tratto dall'omonimo romanzo di Giorgio Bassani (1962) e premiato col Premio Oscar 1972 come miglior film straniero. "}
{"id": "3971435", "revid": "287204", "url": "https://it.wikipedia.org/wiki?curid=3971435", "title": "Treno KTX-I", "text": "Il \"KTX-I\" \u00e8 un treno a trazione elettrica, a composizione bloccata, ad alta velocit\u00e0 delle ferrovie della Corea per il servizio sulle linee veloci della rete (KTX), prodotto fra il 1997 e il 2003, ed entrato in servizio nel 2004.\nIl treno ricalca lo schema costruttivo del TGV R\u00e9seau con alcuni adattamenti ed evoluzioni. \u00c8 un treno di tipo articolato in quanto costituito da elementi poggianti su un carrello comune a due sezioni. La soluzione garantisce una migliore qualit\u00e0 di marcia e riduce la massa complessiva del convoglio rispetto alla soluzione classica. \u00c8 costituito da 20 elementi: 2 motrici, 2 carrozze con i carrelli motorizzati che concorrono quindi alla trazione del convoglio e 16 carrozze rimorchiate. Il tutto \u00e8 assemblato in maniera inscindibile; nessun elemento pu\u00f2 funzionare da solo. La lunghezza complessiva del convoglio \u00e8 di 388 m; la potenza complessiva \u00e8 di kW."}
{"id": "3971439", "revid": "28592", "url": "https://it.wikipedia.org/wiki?curid=3971439", "title": "Villa Litta Bolognini", "text": ""}
{"id": "3971442", "revid": "599013", "url": "https://it.wikipedia.org/wiki?curid=3971442", "title": "\u00c1g\u00fast Gylfason", "text": "Carriera.\nClub.\nGylfason cominci\u00f2 la carriera con la maglia del Valur, per poi trasferirsi agli svizzeri del Soletta. Successivamente milit\u00f2 nelle file dei norvegesi del Brann, esordendo nella Tippeligaen in data 22 aprile 1995, subentrando a Gunnar Noreb\u00f8 nella sconfitta casalinga per 0-6 contro il Molde. Nello stesso anno, raggiunse la finale di Coppa di Norvegia, persa contro il Rosenborg. Segn\u00f2 la prima rete nella massima divisione norvegese in data 11 agosto 1996, in un pareggio per 3-3 proprio contro il Rosenborg. Torn\u00f2 poi in patria, per giocare prima nel Fram Reykjav\u00edk, poi nel KR Reykjav\u00edk e infine nel Fj\u00f6lnir.\nNazionale.\nConta 5 presenze per l'."}
{"id": "3971454", "revid": "182396", "url": "https://it.wikipedia.org/wiki?curid=3971454", "title": "Assedio di Cartagine", "text": ""}
{"id": "3971455", "revid": "122246", "url": "https://it.wikipedia.org/wiki?curid=3971455", "title": "Chiesa di Santa Maria dell'Assunta", "text": "La chiesa di Santa Maria dell'Assunta \u00e8 una chiesa monumentale di Gragnano, situata nella frazione di Castello; nel 1927 \u00e8 stata dichiarata monumento nazionale.\nStoria.\nSono due le ipotesi sull'origine della chiesa: la prima fa risalire la sua fondazione al X secolo, in concomitanza della costruzione del castello di Gragnano, voluto dagli amalfitani per proteggere il loro ducato. La chiesa quindi si rese necessaria per avere un luogo di culto all'interno del borgo fortificato, ma che allo stesso tempo veniva utilizzata anche come arcipretura; altri studiosi ritengono invece sia stata costruita tra il V ed il VI secolo. La chiesa divenne in poco tempo punto focale della zona, sia come centro religioso che economico, tanto che nel 1567 il cardinale D'Aragona ne chiese l'elevazione a vescovado, richiesta che poi non fu mai accolta. Negli stessi anni sub\u00ec notevoli lavori di ampliamento: venne realizzata una scalinata, grazie all'abbattimento del maschio del castello, che la collegava direttamente alla piazza principale del borgo, fu costruito il campanile e le decorazioni interne cambiarono dal gotico romananico al barocco.\nNel 1731 papa Clemente XII trasform\u00f2 la chiesa in collegiata, qualificata con il titolo di \"insignis\", attributo che le conferiva diversi privilegi, come la presenza di un arciprete e la possibilit\u00e0 di partecipare alla Messa Conventuale: la collegiata, nel 1840, fu spostata nella chiesa del Corpus Domini ed definitivamente soppressa tra il 1979 e il 1980. Nel 1927 lavori di restauro interessarono il nartece, nel quale fu riaperto il varco centrale ed ampliati i due laterali, cos\u00ec come era il suo aspetto originario: il 26 luglio dello stesso anno la chiesa fu dichiarata monumento nazionale; altro restauro si \u00e8 avuto a seguito del terremoto del 1980 che arrec\u00f2 notevoli danni alla struttura.\nStruttura.\nL'accesso alla chiesa avviene con una scalinata realizzata in pietra vesuviana che porta direttamente al patio, caratterizzato da un nartece, al quale si accede tramite tre archi di tipo arabo siculo: caratteristico l'arco centrale, realizzato in tufo grigio, decorato con teste di gatto e sormontato, nella chiave, da un'edicola in marmo bianco dove \u00e8 raffigurata la Madonna col Bambino, due angeli e l'Eterno Padre: l'edicola \u00e8 stata posta in una zona dove fino al 1925 era dipinto un affresco dell'Assunta, gravemente danneggiato. Intorno all'edicola sono posti quattro frammenti triangolari di vetro policromo amalfitano: due decorati con onde stilizzate e due con disegni di stelle. Il portico presenta una volta a crociera, mentre sul muro che da l'ingresso alla chiesa sono disposte quattro lastre tombali dedicate agli arcipreti che si avvicendarono tra il XIV ed il XVI secolo: si tratta di lastre del 1330 appartenuta a Pietro Lonbogobardo, del 1346 a Jacob Marino, del 1498 a Sansone Arcucci e del 1528 a Alfonso de Marinis; tuttavia la maggior parte delle altre lastre tombali sono andate perdute.\nL'interno \u00e8 diviso in tre navate mediante otto colonne: questo sono tutte diverse l'una dall'altra e realizzate o in porfido o in granito o cipollino verde o statuario bianco, sono tutte lisce, eccetto una, che presenta ventiquattro scanalature. Tutti diversi anche i capitelli, in ordine sia corinzio, che dorico, romanico o ionico; dalle colonne, senza architrave, partono archi in stile arabo-siculo. La navata centrale presenta una volta a botte, decorata con stucchi. La chiesa, leggermente in pendenza, presenta sotto il pavimento varie tombe, dove venivano sepolti sia persone del popolo che sacerdoti: grazie al rifacimento della pavimentazione nel 1963, \u00e8 stato possibile fare un'accurata esplorazione, scoprendo che le tombe erano profonde dai quattro ai cinque metri e che, quelle per il popolo contenevano ossa ammassate fino alla sommit\u00e0, mentre quelle dei nobili e sacerdoti, contenevano casse, alcune delle quali, a causa del passare del tempo aperte, al cui interno si poteva notare scarpe appuntite, cappelli in feltro e vestiti in stoffa rossa. \nDopo aver superato il portale d'ingresso, sulla sinistra, \u00e8 posto il battistero: si presenta con una base rettangolare rivestita di marmi e maioliche, dalla quale si alzano quattro colonne, di cui una sola tortile, di circa un metro e trenta, che sostengono un arco a tutto sesto, sotto il quale \u00e8 posta la vasca battesimale, risalente al 1592; caratteristici i capitelli delle colonne, formate da foglie e pomi, dipinti in oro. Sul lato destro \u00e8 invece un'acquasantiera, di un metro di diametro, realizzata in marmo bianco, decorata con petali e scanalature e sorretta da una colonna, abbellite con foglie acquatiche, che termina su un capitello capovolto: l'altezza totale \u00e8 di un metro e venti centimetri. Struttura simile a questa si trova nella sagrestia e veniva utilizzata dal prete prima di celebrare le funzioni religiose: il lavabo mediceo risale al 1592 e presenta una vasca simile ad una conchiglia, che poggia su di una colonna di tipo romanica.\nSull'altare maggiore \u00e8 posto un trittico, raffigurante la Madonna, San Pietro e San Paolo, opera della scuola napoletana e risalente alla met\u00e0 del XVI secolo: la Madonna, con manto azzurro, \u00e8 raffigurata con il bambino tra le braccia su di un fondo dorato, utilizzato come cornice e retto da putti; ai piedi della Vergine, in ginocchio, \u00e8 raffigurato l'arciprete Loisius Sicardus, committente del dipinto. Sul lato sinistro del trittico \u00e8 disegnato San Pietro con le chiavi e le lettere, mentre sul lato destro, San Paolo, con la spada e le lettere. Al di sopra del trittico \u00e8 la tela dell'Assunta, commissionata dallo stesso Loisius Sicardus quando fece realizzate il trittico: \u00e8 di scuola napoletana e raffigura Maria assunta, in un manto verde, nell'atto di pregare e salire verso il cielo; ai suoi piedi gli apostoli, che guardano il sepolcro, all'interno del quale fiorisce un roseto.\nLa chiesa era sicuramente dotata di un ambone, posto originariamente tra la terza e la quarta colonna, ma a seguito dei lavori di ristrutturazione, nel XVIII secolo, fu smontato per essere ricostruito sull'altare maggiore: ritenuto ingombrante fu diviso in pi\u00f9 parti e sparso per la chiesa; la parte centrale, che raffigurava la Rivelazione Divina, fu messa in una torre del castello, trasformandolo in un piccolo tempietto: da tutti, questa sorta di statua, era erroneamente conosciuta come Santo Mamozio. In seguito fu poi riportata in chiesa ed utilizzata come lettorile: si tratta di un altorilievo, in stile romanico, risalente al XII secolo e raffigura, dall'alto verso l'alto, un serpente, simbolo della cultura cosmica, un uomo vestito da guerriero nell'atto di stringere il serpente, simbolo di materia e spirito e l'aquila che afferra con i suoi artigli il capo dell'uomo, offrendogli la possibilit\u00e0 di diventare figlio di Dio; sulle ali dell'aquila, il Vangelo di San Giovanni.\nTra le varie opere presenti nella chiesa, diverse statue: la statua di Sant'Antonio risale sicuramente a prima del XVII secolo ed era posta originariamente nella cappella della congrega della Piet\u00e0, nella piazza antistante la chiesa; la statua lignea della Piet\u00e0, copia di una simile, esposta nel museo di Capodimonte, risalente al XVIII secolo; la statua dell'Assunta, del XVIII secolo, ha mani e capo in legno, con veri capelli e busto in stoffa con ricami in oro: \u00e8 nell'atto di guardare verso il cielo, con le braccia aperte; la statua del Rosario, molto simile a quella dell'Assunta; la statua dell'Addolorata \u00e8 del XVIII secolo, con mani e volto in legno e testa coperta da un velo: il petto \u00e8 trafitto da una spada; la statua del Sacro Cuore risale al XX secolo, \u00e8 in gesso ed \u00e8 dipinta in bianco con il manto rosso. Notevole anche la tela del Santissimo Rosario, posta sopra l'ingresso principale, risalente al XVIII secolo, ma alquanto danneggiata dall'umidit\u00e0: posta in una cornice di legno dorato, raffigura la Madonna, alla quale gli angeli reggono la corona, nell'atto di porgere il rosario a San Domenico e Ges\u00f9 bambino a Santa Caterina.\nIl campanile, costruito tra la fine del XV secolo e l'inizio del XVI secolo, \u00e8 in stile romanico e moresco, \u00e8 a pianta quadrata, su due livelli, con cupola a base ottagonale, realizzata in tufo e rivestita da maioliche di colore giallo: sulla sommit\u00e0 \u00e8 posta una croce in ferro battuto con una banderuola. Il primo piano \u00e8 contrassegnato da due monofore ed un bifora, mentre il secondo piano, che ospita la cella campanaria, possiede una monofora e tre bifore; la campana fu fusa alla fine del XVI secolo ed \u00e8 in bronzo. Accanto alla chiesa si trova la casa dell'arciprete, composta da due complessi: uno romanico, con volte a botte, caratterizzato da tre stanze ed una cisterna e un altro, con soffitto a travi in legno di castagno, rifatto nel XVI secolo, per volere dell'arciprete Ascanio de' Medici, e formato da sette stanze che si aprono lungo un corridoio con colonne decorate a stucco, di cui solo due agibili: caratteristico un forno ricavato all'inizio del corridoio e un'edicola che riporta lo stemma dei Medici."}
{"id": "3971457", "revid": "110157", "url": "https://it.wikipedia.org/wiki?curid=3971457", "title": "Gisberto", "text": "Origine e diffusione.\nDeriva da un nome germanico composto da due elementi, il secondo dei quali \u00e8 \"beraht\", \"brillante\", \"illustre\". Il primo \u00e8 probabilmente una contrazione di \"gisil\", \"pegno\", \"ostaggio\", nel qual caso sarebbe considerabile una variante di Gilberto, ma pu\u00f2 anche essere identificato nel gallo-celtico \"gaiso\", \"lancia\".\nOnomastico.\nIl nome \u00e8 adespota, non esistendo alcuna santo chiamato Gisberto, e quindi l'onomastico ricade il 1\u00ba novembre, giorno di Ognissanti. Eventualmente si pu\u00f2 festeggiarlo anche lo stesso giorno del nome Gilberto, data la possibile origine comune."}
{"id": "3971459", "revid": "47767", "url": "https://it.wikipedia.org/wiki?curid=3971459", "title": "Gijs", "text": ""}
{"id": "3971460", "revid": "47767", "url": "https://it.wikipedia.org/wiki?curid=3971460", "title": "Gisbert", "text": ""}
{"id": "3971461", "revid": "47767", "url": "https://it.wikipedia.org/wiki?curid=3971461", "title": "Gijsbert", "text": ""}
{"id": "3971468", "revid": "767487", "url": "https://it.wikipedia.org/wiki?curid=3971468", "title": "Marianne Andersen", "text": "Carriera.\nMarianne Andersen ha vinto nove medaglie d'oro, tre d'argento e quattro di bronzo ai campionati norvegesi. Ai campionati europei del 2004 a Roskilde ha vinto l'argento nella staffetta e nel 2006 a Otep\u00e4\u00e4 \u00e8 giunta seconda nella corta e nella media distanza. Nel 2006 e nel 2009 si \u00e8 classificata seconda nella Coppa del mondo.\nAi Campionati del mondo del 2005 ad Aichi con la Norvegia ha vinto la medaglia d'argento alla staffetta. Nel 2006 ad Aarhus si \u00e8 classificata seconda sia nella lunga che nella media distanza. A Kiev nel 2007 \u00e8 giunta terza nella media distanza e nella staffetta. Nel 2008 a Olomouc ha vinto un altro argento nella lunga distanza. A Miskolc nel 2009 si \u00e8 classificata ancora seconda nella lunga e nella media distanza."}
{"id": "3971472", "revid": "7077", "url": "https://it.wikipedia.org/wiki?curid=3971472", "title": "Temporeggiatore", "text": ""}
{"id": "3971478", "revid": "1543377", "url": "https://it.wikipedia.org/wiki?curid=3971478", "title": "Heaven (Ayumi Hamasaki)", "text": "Heaven \u00e8 un brano musicale della cantante giapponese Ayumi Hamasaki, pubblicato come suo trentasettesimo singolo il 14 settembre 2005. \"Heaven\" ha venduto oltre 325.000 copie, diventando il secondo maggior successo commerciale della Hamasaki nel 2005, oltre ad essere il suo ultimo singolo ad aver venduto oltre 300.000 copie fisiche. \"Heaven\" \u00e8 stato utilizzato come tema musicale del film \"Shinobi Heart Under Blade\", mentre il lato B del singolo \"Will\" \u00e8 stato utilizzato come accompagnamento musicale degli spot televisivi della Panasonic."}
{"id": "3971485", "revid": "1494169", "url": "https://it.wikipedia.org/wiki?curid=3971485", "title": "To Rome with Love", "text": ""}
{"id": "3971488", "revid": "767487", "url": "https://it.wikipedia.org/wiki?curid=3971488", "title": "Paolo Franceschelli", "text": "Carriera.\nCresce nella squadra Allievi del G.S. Sauro di Grosseto e nel 1969 viene prelevato dalla Juventus, dove compie la trafila nelle giovanili e vince un Campionato Allievi Nazionali e successivamente un Campionato Primavera nel 1972. Alla vigilia della sua prima convocazione con i bianconeri in Coppa UEFA subisce un infortunio al ginocchio che lo tiene fermo per 11 mesi e cos\u00ec la Juventus lo gira al Varese in Serie B.\nPassato all'Alessandria, riesce a debuttare in Serie B nel 1974 disputando 23 gare e segnando 2 reti, e dopo un anno in Serie C a Benevento torna a giocare in Serie B con il Varese disputando 28 partite e segnando 3 gol.\nDopo un anno in Serie C con il Parma, torna per un breve periodo al Varese, con cui nel girone eliminatorio della Coppa Italia 1978-1979 segna il gol della vittoria per 3-2 contro la Roma allo Stadio Olimpico.\nIn seguito calca nuovamente i campi della terza serie con le maglie di Salernitana, Rimini (con cui vince il campionato di Serie C1 1979-1980), Francavilla e Casertana e, sul finire della carriera, viene chiamato a vestire la maglia del Chievo, ma alla sua prima partita con i veneti subisce un infortunio che lo ferma nuovamente; termina cos\u00ec la carriera in Promozione con l'Orbetello."}
{"id": "3971489", "revid": "1782831", "url": "https://it.wikipedia.org/wiki?curid=3971489", "title": "Adrian Paci", "text": "Biografia.\nAdrian Paci \u00e8 un artista nato a Scutari in Albania il 28 gennaio del 1969, \u00e8 attivo a Milano dove vive dal 2000.\nHa frequentato l'Accademia delle Arti di Tirana dal 1987, studiando con il Professor Edi Rama (ex sindaco di Tirana e attualmente primo ministro albanese) e formandosi su corsi di arte figurativa, gli unici insegnamenti d'arte possibili, poich\u00e9 imposti dal regime vigente in quegli anni in Albania.\nNel 1992 ha frequentato, grazie ad una borsa di studio, il corso \u2018Arte e Liturgia\u2019 presso l'Istituto Beato Angelico di Milano. Quando nel 1995 \u00e8 ritornato in Albania, ha insegnato Storia dell'Arte e Estetica all'Universit\u00e0 di Scutari solo per un breve periodo, infatti nel 1997 a causa dei disordini nello Stato si trasferisce con la famiglia a Milano.\nNel 2006 a Modena \u00e8 stata inaugurata la sua prima personale italiana all'interno di uno spazio pubblico. La personale giunge dopo l'affermazione alla cinquantunesima edizione della Biennale di Venezia e i numerosi riconoscimenti internazionali, tra cui i momenti espositivi al PS1 di New York e una presentazione dell'opera al Museum of Modern Art di New York.\nNel 2010 ha partecipato al simposio \"Lost in Translation\" (da cui poi \u00e8 nato il premio Arte, Patrimonio e Diritti Umani) organizzato alla Triennale di Milano da Connecting Cultures.\nFra le mostre personali recenti si ricorda la mostra itinerante \"Vite in transito\" allo Jeu allo Paume di Parigi (2013), al PAC di Milano (2013), alla R\u00f6da Sten Konsthall di G\u00f6teborg (2014) e al MAC, Mus\u00e9e d'art contemporain de Montr\u00e9al (2014).\nAdrian Paci \u00e8 rappresentato dalla galleria kaufmann repetto, Milano, e la dalla galleria Peter Kilchmann, Zurigo.\nOpere.\nUna parte considerevole del lavoro di Adrian Paci \u00e8 dedicato alla tematica della perdita, dell'abbandono della propria terra per affrontare nuove realt\u00e0 e il futuro che si desidera. Argomento sviluppato dall'esperienza dell'emigrazione, espressa attraverso il racconto del ricordo, argomento attuale ed universale, che abbraccia le condizioni di tutti gli emigrati.\nNei suoi lavori Paci non \u00e8 interessato ad evidenziare la dinamica politica e sociale dell'Albania, ma a prendere spunto da vicende umane vere che conosce e sono a lui familiari, traendone il significato della vita stessa, toccando i sentimenti pi\u00f9 profondi.\nPaci realizza le sue opere servendosi di svariate tecniche e materiali, senza prediligerne uno in particolare, determinando una notevole libert\u00e0 di espressione e stile, nascono dipinti fotografie, sculture e video.\nIn due serie di quadri, realizzati al suo arrivo a Milano alla fine degli anni Novanta, \u00e8 emersa la sua impostazione pittorica. Nella prima ha ripreso dal video del suo matrimonio dipinti in stile realistico, quotidiano e sacrale, la seconda invece, \u00e8 una raccolta di quadri tratti da fotogrammi dal film di Pasolini \u201cVangelo Secondo Matteo\u201d, al quale l'artista ha dedicato anche un'installazione intitolata \"Cappella Pasolini\". In queste opere l'artista utilizza l'espressivit\u00e0 pasoliniana, come omaggio al grande regista e uomo di cultura e soprattutto per formare un linguaggio pittorico proprio, in cui esprimere la sua visione della realt\u00e0. La scelta di Pasolini, da parte di Paci, testimonia la vicinanza fra i due, entrambi esuli e con forte senso di responsabilit\u00e0 nei confronti della societ\u00e0.\nTra la fine degli anni Novanta e il Duemila ha realizzato i suoi primi video \"Albanian Stories\" e \"Real game\", in cui si trattano le vicende dell'anarchia albanese tra dramma e fantasia in cui la figlioltetta Jolanda \u00e8 protagonista.\nUn'altra opera in cui ritrae la figlia \u00e8 la fotografia \"The Princess\", si tratta di un augurio nei confronti dei desideri e sogni della piccola, in cui si vede la bambina agghindata come una principessa seduta in posa all'interno del sontuoso Palazzo Visconti di Milano, dove il padre, lavorava come restauratore durante i primi tempi in Italia.\nNel 2001 realizza \"Apparizione\" video in cui la figlia Tea recita parte di una filastrocca in albanese e in un successivo video tutti i parenti, nonni e zii concludono la stessa filastrocca, il video sottolinea il legame che unisce le persone e allo stesso tempo la difficolt\u00e0 di gestire e conservare questi rapporti lontani e forse destinati ad allontanarsi sempre pi\u00f9.\nDello stesso periodo \"After the Wall There Are Some Walls\", anche questo lavoro \u00e8 legato al tema dell'immigrazione e delle barriere, e il quadretto \"It Was Not a Performance\" in cui vi \u00e8 l'immagine di un soldato, rappresenta una critica alla commerciabilit\u00e0 dei temi della guerra e della sofferenza.\nIn altri lavori Paci \u00e8 affascinato dalla debolezza e insicurezza dell'uomo e della sua condizione, come: \u201cSlowly\u201d video che ritrae una donna anziana, \"I Love the Gallerist and They Loved Me\" video in cui galleristi si lasciano manovrare e condizionare, \u201cTurn On\u201d video e fotografie in cui disoccupati tengono in mano una lampada, \"pilgrIMAGE\" immagine di Maria che fugge dall'Albania e dai turchi, cos\u00ec anche il video \u2018Klodi\u2019, in cui viene raccontata la storia avventurosa e drammatica di uomo albanese.\nIn una serie di fotografie e di scultura di resina, ricalcata dal proprio corpo, Paci si mostra con un tetto ribaltato sulle sue spalle, a significare il sacrificio dell'abbandono di quello che riteniamo pi\u00f9 prezioso, di ci\u00f2 che conosciamo, di coloro che amiamo per la necessit\u00e0 che ci spinge verso l'ignoto, il dubbio, un nuovo inizio.\n\"Flash Mercedes\" \u00e8 invece una fotografia che raffigura l'interno del bagagliaio di una Mercedes, entro il quale ci sono le carcassa di alcuni agnelli, l'opera \u00e8 stata ispirata da un'osservazione casuale mentre Paci con un amico era seduto in un bar durante un soggiorno a Tirana.\nRispetto ai precedenti lavori di Adrian Paci, \"Per Speculum\" (2006) non trae spunto da un episodio concreto ma pare piuttosto sospeso in un tempo indeterminato e in un luogo dal carattere archetipo. Protagonisti di questo film in 35mm sono un gruppo di bambini che, dopo avere distrutto lo specchio in cui \u00e8 riflessa la loro immagine, ne utilizzano i frammenti per ingaggiare una sfida al sole. Arrampicati sui rami di un enorme albero i bambini riflettono con gli specchietti la luce, infondendo cos\u00ec alla pianta una vitalit\u00e0 pulsante. Alla rottura dello specchio, un'azione in s\u00e9 drammatica, autodistruttiva, segue inaspettatamente il gesto liberatorio del gioco e, insieme, un capovolgimento di prospettiva per cui i raggi di luce sono diretti verso lo spettatore, che \u00e8 come incluso nel vivo della scena. Il titolo del lavoro riprende una frase molto commentata della Prima Lettera di San Paolo ai Corinzi, \"videmus nunc per speculum in aenigmate tunc autem facie ad faciem\" 13:12 (\u2018Ora vediamo come in uno specchio, in maniera confusa; ma allora vedremo faccia a faccia'), in cui si discetta sul tema della conoscenza umana, limitata ad una visione, appunto, \u2018speculare\u2019, indiretta. Ma nel film \u00e8 proprio questa specularit\u00e0, questa ludica mediazione a rendere possibile la rivelazione della bellezza nel semplice elemento naturale.\nIl video \"Centro di permanenza temporanea\" (2007), \u00e8 ambientato nell'aeroporto di San Jose, California, e riprende alcuni immigrati in attesa di essere rimpatriati su quella che sembrerebbe essere la scala di un aereo. Lentamente, le scale si riempiono di persone, uomini e donne, ma l'aereo, nel video, tarda ad arrivare. I protagonisti rimangono intrappolati tra uno stato di transizione e il totale immobilismo, uno stato che parla della dislocazione dei migranti intorno al globo.\nIl video \"The Column \"(2013), presentato in anteprima al museo Jeu de Paume di Parigi in occasione della mostra \"Vies en Transit\", segue il percorso di un blocco di marmo estratto da una cava nei pressi di Pechino. Il blocco \u00e8 lavorato e modellato durante il viaggio in nave dalla Cina all'Europa, da oriente ad occidente, diventando infine una colonna corinzia. In\" The Column\", Adrian Paci sottolinea una strategia economica esasperata, in cui la dinamica domanda/offerta \u00e8 portata ad esiti estremi, facendo paradossalmente coincidere i tempi di consegna e di realizzazione del prodotto. Il lavoro si contraddistingue per la grande intensit\u00e0 poetica ed una indeterminatezza spazio temporale che infonde alle scene un senso di trascendenza. Partendo da uno spunto di cronaca, come l'esistenza di 'Navi officina', la riflessione mette in discussione concetti come l'autenticit\u00e0 culturale, i meccanismi di circolazione delle idee e delle merci, e allo stesso tempo fornisce una intensa metafora sul vivere, che vede l'esistenza come un viaggio che ci trasforma strada facendo."}
{"id": "3971494", "revid": "110157", "url": "https://it.wikipedia.org/wiki?curid=3971494", "title": "Fairyland (singolo)", "text": "Fairyland \u00e8 un brano musicale della cantante giapponese Ayumi Hamasaki, pubblicato come suo trentaseiesimo singolo il 3 agosto 2005. Il singolo ha debuttato direttamente alla prima posizione della classifica Oricon dei singoli pi\u00f9 venduti in Giappone, dove \u00e8 rimasto una settimana ed ha venduto oltre 172.000 copie. In totale il singolo vender\u00e0 316.000 copie diventando uno dei maggiori successi commerciali per la cantante. \"Fairyland\"\" \u00e8 il primo singolo della cantante ad avere copertine differenti per le versioni CD e CD+DVD."}
{"id": "3971495", "revid": "767487", "url": "https://it.wikipedia.org/wiki?curid=3971495", "title": "Cumulus fractus", "text": "I Cumulus fractus (conosciuti anche come fractocumuli) sono piccoli brandelli di nube poste ad altitudini basse (entro i metri). Possono comparire sia nelle giornate assolate (spesso associate ad altri Cumuli), sotto la base di una cella temporalesca o sotto estese coperture nuvolose stratiformi."}
{"id": "3971499", "revid": "124389524", "url": "https://it.wikipedia.org/wiki?curid=3971499", "title": "One Shot '80 Volume 3 (Love)", "text": "One Shot '80 Volume 3 (Love) \u00e8 la terza raccolta di canzoni degli anni '80, pubblicata in Italia dalla Universal su CD (catalogo UMD77077, 025 7 77077 2) e cassetta nel 1999, appartenente alla serie \"One Shot '80\" della collana \"One Shot\".\nRaggiunge la posizione numero 3 nella classifica degli album in Italia, risultando il 48\u00b0 pi\u00f9 venduto durante il 1999.\n\"City Lights\".\nPubblicato nel 1987, \u00e8 il singolo di maggior successo dei tre in totale nella carriera del modello statunitense William Pitt (nome vero William Frederick Pate), trasferitosi a Parigi a met\u00e0 degli anni ottanta e diventato un cantante one-hit wonder. Il disco, prodotto da Pascale Pilet-Desjardins, ha raggiunto buoni piazzamenti solo in Svizzera (13\u00b0), Belgio (14\u00b0), Germania (15\u00b0), Austria (16\u00b0) e Paesi Bassi (19\u00b0) ma non altrove; per esempio in Francia non \u00e8 andato oltre la 47\u00aa posizione.\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono. "}
{"id": "3971501", "revid": "729019", "url": "https://it.wikipedia.org/wiki?curid=3971501", "title": "San Benito (Bolivia)", "text": "Cuchumuela \u00e8 un comune (\"municipio\" in spagnolo) della Bolivia nella provincia di Punata (dipartimento di Cochabamba) con 13.500 abitanti (dato 2010).\nCantoni.\nIl comune \u00e8 suddiviso in 3 cantoni:"}
{"id": "3971503", "revid": "716921", "url": "https://it.wikipedia.org/wiki?curid=3971503", "title": "Cumulus Fractus", "text": ""}
{"id": "3971506", "revid": "1543377", "url": "https://it.wikipedia.org/wiki?curid=3971506", "title": "Tacachi", "text": "Tacachi \u00e8 un comune (\"municipio\" in spagnolo) della Bolivia nella provincia di Punata (dipartimento di Cochabamba) con 3.105 abitanti (dato 2010).\nCantoni.\nIl comune \u00e8 formato dall'unico cantone omonimo."}
{"id": "3971509", "revid": "47767", "url": "https://it.wikipedia.org/wiki?curid=3971509", "title": "Ordine Gilbertino", "text": ""}
{"id": "3971510", "revid": "1543377", "url": "https://it.wikipedia.org/wiki?curid=3971510", "title": "Villa Rivero", "text": "Villa Rivero \u00e8 un comune (\"municipio\" in spagnolo) della Bolivia nella provincia di Punata (dipartimento di Cochabamba) con 5.430 abitanti (dato 2010).\nCantoni.\nIl comune \u00e8 formato dall'unico cantone omonimo."}
{"id": "3971513", "revid": "1543377", "url": "https://it.wikipedia.org/wiki?curid=3971513", "title": "Colcapirhua", "text": "Colcapirhua \u00e8 un comune (\"municipio\" in spagnolo) della Bolivia nella provincia di Quillacollo (dipartimento di Cochabamba) con 71.204 abitanti (dato 2010).\nCantoni.\nIl comune \u00e8 suddiviso in 2 cantoni:"}
{"id": "3971516", "revid": "767487", "url": "https://it.wikipedia.org/wiki?curid=3971516", "title": "Christoffer Karlsson", "text": "Carriera.\nClub.\nKarlsson inizi\u00f2 la carriera con la maglia dell'\u00c5tvidaberg. Esord\u00ec in squadra nel 2004 e vi rimase fino al 2006. L'anno successivo pass\u00f2 al Djurg\u00e5rden, dove non gioc\u00f2 alcun incontro di campionato. Nel 2008 torn\u00f2 cos\u00ec all'\u00c5tvidaberg, con la formula del prestito; il trasferimento divent\u00f2 successivamente definitivo. Contribu\u00ec alla promozione nella Allsvenskan dell'anno successivo, potendo cos\u00ec esordire nella massima divisione svedese in data 15 marzo 2010, schierato titolare nella sconfitta per 2-0 sul campo dell'\u00d6rebro. Non riusc\u00ec a salvare la squadra dalla retrocessione, ma contribu\u00ec all'immediato ritorno nella Allsvenskan, nel 2011.\nNel 2012 trov\u00f2 poco spazio giocando solo 2 partite, cos\u00ec ad agosto fu prestato al Varbergs BoIS in seconda serie. Rientrato dal prestito, nel 2013 non gioc\u00f2 alcuna partita di campionato con l'\u00c5tvidaberg. A met\u00e0 stagione \u00e8 rimasto in citt\u00e0, trasferendosi per\u00f2 al Grebo IK militante in Division 4 (sesta serie). Fece un'altra apparizione con l'\u00c5tvidaberg nel 2018, con la squadra che nel frattempo era scesa nella terza serie nazionale."}
{"id": "3971519", "revid": "834", "url": "https://it.wikipedia.org/wiki?curid=3971519", "title": "Edgard Neville", "text": ""}
{"id": "3971521", "revid": "124808", "url": "https://it.wikipedia.org/wiki?curid=3971521", "title": "Kid vs. Kat", "text": ""}
{"id": "3971527", "revid": "1543377", "url": "https://it.wikipedia.org/wiki?curid=3971527", "title": "Sipe Sipe", "text": "Sipe Sipe \u00e8 un comune (\"municipio\" in spagnolo) della Bolivia nella provincia di Quillacollo (dipartimento di Cochabamba) con 44.463 abitanti (dato 2010).\nCantoni.\nIl comune \u00e8 suddiviso in 3 cantoni (popolazione al censimento 2001):"}
