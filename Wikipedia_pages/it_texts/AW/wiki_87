{"id": "4196653", "revid": "1543377", "url": "https://it.wikipedia.org/wiki?curid=4196653", "title": "Tuffi ai Giochi della XVII Olimpiade - Trampolino 3 metri femminile", "text": "Il concorso dei tuffi dal trampolino 3 metri femminile dei Giochi olimpici di svolse il 26 e 27 agosto. Le atlete iscritte furono 18, ma quelle partecipanti furono 16, provenienti da 10 distinte nazioni.\nAd imporsi fu la tedesca Ingrid Kr\u00e4mer, superando la statunitense Paula Myers-Pope e la britannica Elizabeth Ferris.\nCalendario.\nPreliminari.\n4 tuffi, le migliori 16 in semifinale\nSemifinale.\nAlle note dei 3 tuffi si aggiungeva il punteggio ottenuto nel preliminare. Le migliori 8 accedevano alla finale.\nFinale.\nAlle note dei 3 tuffi si aggiungeva il punteggio ottenuto in semifinale."}
{"id": "4196656", "revid": "1649409", "url": "https://it.wikipedia.org/wiki?curid=4196656", "title": "Medaglia al merito del lavoro durante la grande guerra patriottica del 1941-1945", "text": "La medaglia al merito del lavoro durante la grande guerra patriottica del 1941-1945 \u00e8 stata un premio statale dell'Unione Sovietica.\nStoria.\nLa medaglia venne istituita il 6 giugno 1945.\nAssegnazione.\nLa medaglia veniva assegnata a chi avesse lavorato almeno un anno in tempo di guerra."}
{"id": "4196659", "revid": "1543377", "url": "https://it.wikipedia.org/wiki?curid=4196659", "title": "Tuffi ai Giochi della XVII Olimpiade - Piattaforma 10 metri maschile", "text": "Il concorso dei tuffi dalla piattaforma 10 metri maschile dei Giochi olimpici di si svolse dal 31 agosto al 2 settembre. Gli atleti iscritti alla competizione furono 29, ma i partecipanti effettivi furono 28, provenienti da 18 nazioni.\nLo statunitense Robert Webster conquist\u00f2 la medaglia d'oro, precedendo sul podio il connazionale Gary Tobian, oro pochi giorni prima nella gara dal trampolino, e il britannico Brian Phelps.\nRisultati.\nPreliminari.\n4 tuffi, i migliori 16 in semifinale\nSemifinale.\nAlle note dei 3 tuffi si aggiungeva il punteggio ottenuto nel preliminare. I migliori 8 accedevano alla finale.\nFinale.\nAlle note dei 3 tuffi si aggiungeva il punteggio ottenuto in semifinale."}
{"id": "4196662", "revid": "6923", "url": "https://it.wikipedia.org/wiki?curid=4196662", "title": "I segreti del tempo", "text": "I segreti del tempo (\"Lost Worlds\") \u00e8 un programma televisivo di genere documentario nel quale \"vengono visitati mondi segreti che dietro di s\u00e9 hanno lasciato tracce che il tempo non \u00e8 riuscito a cancellare del tutto\". Andato in onda originariamente su History tra il 2005 e il 2007, il programma \u00e8 stato trasmesso in Italia dal 28 luglio 2012 su Focus."}
{"id": "4196664", "revid": "1543377", "url": "https://it.wikipedia.org/wiki?curid=4196664", "title": "Tuffi ai Giochi della XVII Olimpiade - Piattaforma 10 metri femminile", "text": "Il concorso dei tuffi dalla piattaforma 10 metri femminile dei Giochi olimpici di si svolse il 29 e 30 agosto. Le atlete iscritte furono 19, quelle partecipanti 18, provenienti da 12 distinte nazioni.\nLa tedesca Ingrid Kr\u00e4mer biss\u00f2 l'oro conquistato nel trampolino e divent\u00f2 la prima atleta non statunitense a cogliere il titolo olimpico nella piattaforma.\nRisultati.\nPreliminari.\n4 tuffi, le migliori 12 in finale\nFinale.\nAlle note dei 2 tuffi si aggiungeva il punteggio ottenuto nel preliminare."}
{"id": "4196665", "revid": "1649409", "url": "https://it.wikipedia.org/wiki?curid=4196665", "title": "Medaglia per il salvataggio dall'annegamento", "text": "La medaglia per il salvataggio dall'annegamento \u00e8 stata un premio statale dell'Unione Sovietica.\nStoria.\nLa medaglia venne istituita il 16 febbraio 1957.\nAssegnazione.\nLa medaglia veniva assegnata per premiare il coraggio e l'altruismo dimostrati durante il salvataggio delle persone in acqua, un alto grado di vigilanza e intraprendenza conseguente alla segnalazione tempestiva e la direzione dei servizi di soccorso durante emergenze in acqua, nonch\u00e9 l'organizzazione esemplare di servizi di soccorso in acqua."}
{"id": "4196669", "revid": "767487", "url": "https://it.wikipedia.org/wiki?curid=4196669", "title": "Paul Groves", "text": "Bandiera del Grimsby Town, squadra con la quale ha disputato 454 incontri di campionato e realizzato 71 gol, Groves ha vinto una Football League Trophy proprio con i bianconeri nella stagione 1997-1998, giocata da capitano. Inoltre \u00e8 stato premiato dai tifosi come calciatore dell'anno del Grimsby Town nelle annate 1995-1996 e 1998-1999.\nCarriera.\nGiocatore.\nClub.\nDopo aver iniziato la carriera tra le file del Belper Town passa al Burton Albion prima di passare nell'aprile del 1998 al Leicester City (gioca per il Lincoln City in prestito). Nel 1990 si trasferisce al Blackpool dove riesce a trovare spazio da titolare. Dopo l'avventura con i \"Seasiders\" Groves si accasa al Grimsby Town: qui viene schierato titolare per 4 stagioni consecutive giocando tutti gli incontri per un totale di 184 partite. Dopo una breve parentesi al West Bromwich nella stagione 1996-1997 ritorna al Grimsby Town dove diviene quasi una pedina inamovibile: divenuto capitano ad inizio stagione, gioca tutti gli incontri delle prime due stagioni per poi giocare anche da titolare fino all'annata 2002-2003 quando viene nuovamente ceduto in prestito, questa volta allo Scunthorpe United. Ritornato dal prestito ha il tempo di giocare altre 11 sfide in campionato con i \"Mariners\". Lo York City acquista Groves e lo fa giocare da titolare: a fine stagione conta 42 presenze e 3 marcature. Chiude la carriera allo Stafford Rangers, nell'annata 2005-2006.\nAllenatore.\nClub.\nDal 2001 al 2004 allena il Grimsby Town: nel mese di febbraio viene esonerato e sostituito da Nicky Law. Nel luglio del 2006 passa al Portsmouth in qualit\u00e0 di vice allenatore. Per un breve periodo nel novembre del 2009 diviene l'allenatore del Portsmouth affiancato da Ian Woan dopo l'esonero dell'allenatore Paul Hart. Durante il periodo con i gialloblu Groves lavora con Harry Redknapp, Tony Adams, Paul Hart e Avram Grant.\nNel luglio del 2010 Groves segue Grant al West Ham, con il quale aveva lavorato gi\u00e0 in precedenza al Portsmouth, ma lascia la societ\u00e0 londinese quando Grant viene esonerato.\nNel luglio del 2011 diviene l'allenatore delle giovanili dell'Bournemouth. Il 25 marzo del 2012, dopo le dimissioni di Lee Bradbury, viene promosso a vice allenatore per la parte finale della stagione 2011-2012. Nel maggio del 2012, pur avendo ottenuto solamente due vittorie in otto incontri, viene definitivamente nomitato allenatore anche a causa delle pressioni dei tifosi che chiedevano che alla guida del Bournemouth ci fosse una persona con esperienza.\nIl 9 luglio 2018 viene nominato vice allenatore del Chennaiyin, squadra militante nella Indian Super League."}
{"id": "4196674", "revid": "647919", "url": "https://it.wikipedia.org/wiki?curid=4196674", "title": "Pallavolo Chieri", "text": ""}
{"id": "4196677", "revid": "1649409", "url": "https://it.wikipedia.org/wiki?curid=4196677", "title": "Medaglia per il coraggio durante un incendio", "text": "La medaglia per il coraggio durante un incendio \u00e8 stata un premio statale dell'Unione Sovietica.\nStoria.\nLa medaglia venne istituita il 31 ottobre 1957.\nAssegnazione.\nLa medaglia veniva assegnata ai membri di vigili del fuoco, ai membri dei vigili del fuoco volontari e ai cittadini per premiare:"}
{"id": "4196680", "revid": "343572", "url": "https://it.wikipedia.org/wiki?curid=4196680", "title": "Parco Archeologico Greco Romano di Catania e delle aree archeologiche dei comuni limitrofi", "text": ""}
{"id": "4196682", "revid": "767487", "url": "https://it.wikipedia.org/wiki?curid=4196682", "title": "Stra\u0161ov", "text": "Stra\u0161ov \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4196683", "revid": "287204", "url": "https://it.wikipedia.org/wiki?curid=4196683", "title": "Strasov", "text": ""}
{"id": "4196689", "revid": "1310927", "url": "https://it.wikipedia.org/wiki?curid=4196689", "title": "Toine van Mierlo", "text": "Carriera.\nClub.\nVan Mierlo ha iniziato a giocare in patria tra le file del PSV Eindhoven, dove rimane per due anni, prima di passare al Willem II. Nel 1981 si trasferisce in Inghilterra al Birmingham City, ma a gennaio del 1983 torna al Willem II.\nVa quindi in Belgio al RWD Molenbeek, e, dopo continui trasferimenti a MVV, K.A.A. Gent, KRC Harelbeke e VVV-Venlo, torna al Willem II dove chiude la carriera nel 1991.\nNazionale.\nVan Mierlo ha giocato in totale tre partite con la Nazionale olandese, tutte nel 1980; l'esordio \u00e8 avvenuto il 10 settembre 1980 a Dublino contro l'Irlanda, mentre le altre due partite sono state giocate contro Germania Ovest e Uruguay."}
{"id": "4196690", "revid": "1649409", "url": "https://it.wikipedia.org/wiki?curid=4196690", "title": "Medaglia &quot;Veterano del lavoro&quot;", "text": "La medaglia \"Veterano del lavoro\" \u00e8 stata un premio statale dell'Unione Sovietica.\nAssegnazione.\nLa medaglia veniva assegnata per premiare una lunga e brillante carriera lavorativa."}
{"id": "4196691", "revid": "110157", "url": "https://it.wikipedia.org/wiki?curid=4196691", "title": "Svin\u010dany", "text": "Svin\u010dany \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4196692", "revid": "287204", "url": "https://it.wikipedia.org/wiki?curid=4196692", "title": "Svincany", "text": ""}
{"id": "4196696", "revid": "767487", "url": "https://it.wikipedia.org/wiki?curid=4196696", "title": "Guinness World Record - Il videogioco", "text": "Guinness World Record - Il Videogioco \u00e8 un videogioco basato sull'omonimo libro uscito nel 2008, sviluppato dalla TT Fusion e distribuito da Konami e Warner Bros. Interactive Entertainment.\nModalit\u00e0 di gioco.\nIl gioco contiene 36 minigiochi, tutti ispirati a record realmente stabiliti e presenti nel libro \"Guinness World Record\", in ognuno dei quali \u00e8 possibile stabilire un record. La classificazione dei record \u00e8 cos\u00ec suddivisa:"}
{"id": "4196697", "revid": "106629907", "url": "https://it.wikipedia.org/wiki?curid=4196697", "title": "Ari Palolahti", "text": "Biografia.\nIn Coppa del Mondo esord\u00ec il 27 gennaio 1995 a Lahti (82\u00b0) e ottenne la prima vittoria, nonch\u00e9 primo podio, il 10 dicembre 1997 a Milano.\nIn carriera prese parte a un'edizione dei Giochi olimpici invernali, (53\u00b0 nella 15\u00a0km, 20\u00b0 nella sprint), e a due dei Campionati mondiali (4\u00b0 nella sprint a Lahti 2001 il miglior risultato).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTL = tecnica libera\nSP = sprint\nMX = staffetta mista"}
{"id": "4196698", "revid": "536103", "url": "https://it.wikipedia.org/wiki?curid=4196698", "title": "Barbara Gulienetti", "text": "Biografia.\nBisnipote della famosa attrice Dina Galli, dopo aver studiato alcuni anni alla facolt\u00e0 di Economia e Commercio di Roma, si \u00e8 trasferita a Bruxelles per frequentare l'istituto di pittura decorativa \"Van Der Kelen\".\nDivenuta decoratrice di interni, \u00e8 stata selezionata nel 2005 da Barbara Boncompagni per condurre il nuovo programma \"Paint Your Life\" (di cui la Boncompagni \u00e8 autrice) per il canale satellitare e digitale Real Time. Da allora \u00e8 stata protagonista di tutte le serie del programma e dal 2012 conduce anche \"Come \u00e8 fatto\", sulla stessa emittente. Nel 2010 scrive il libro \"Paint Your Life\", ispirato all'omonimo programma, e nel 2012 \"Questo l'ho fatto proprio io! Oggetti, giochi e tanto altro da fare con il tuo bambino, in casa e all'aperto\". Dal 2013 presenta anche i programmi spin-off di \"Paint Your Life\".\n\u00c8 sposata e ha due figli."}
{"id": "4196699", "revid": "767487", "url": "https://it.wikipedia.org/wiki?curid=4196699", "title": "Il peggior Natale della mia vita", "text": "Il peggior Natale della mia vita \u00e8 un film del 2012 diretto da Alessandro Genovesi.\nGirato a Gressoney, presso il Castel Savoia, \u00e8 il sequel de \"La peggior settimana della mia vita\".\nTrama.\nPaolo deve raggiungere il castello di Alberto Caccia, dove \u00e8 stato invitato a trascorrere il Natale assieme alla famiglia di Margherita, al nono mese di gravidanza. Con loro ci sar\u00e0 anche Benedetta, figlia di Alberto e amica d'infanzia di Margherita, anche lei incinta. Tra disavventure e goffaggini varie, Paolo ne combiner\u00e0 un'altra delle sue, arrivando a far credere a tutti, per via di un malinteso, che Alberto sia morto per colpa sua.\nPromozione.\nDopo il poster ufficiale, l'8 ottobre 2012 \u00e8 stato diffuso online anche il trailer del film.\nDistribuzione.\nIl film \u00e8 stato distribuito nelle sale italiane il 22 novembre 2012, distribuito dalla Warner Bros. Pictures Italia. Incassando complessivamente 7.816.000 euro.\nPassaggi TV.\nIl film \u00e8 stato trasmesso il 12 dicembre 2013 in prima tv assoluta su Canale 5 catturando l'attenzione di 5.975.000 spettatori pari al 25.26% di share. \u00c8 disponibile anche su Netflix."}
{"id": "4196701", "revid": "110157", "url": "https://it.wikipedia.org/wiki?curid=4196701", "title": "Svoj\u0161ice (Pardubice)", "text": "Svoj\u0161ice \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4196703", "revid": "52541920", "url": "https://it.wikipedia.org/wiki?curid=4196703", "title": "L'Innocenza dei Musulmani", "text": ""}
{"id": "4196707", "revid": "767487", "url": "https://it.wikipedia.org/wiki?curid=4196707", "title": "Tetov", "text": "Tetov (in tedesco \"Tettau\") \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4196710", "revid": "125623550", "url": "https://it.wikipedia.org/wiki?curid=4196710", "title": "Cedimento muscolare", "text": "Per cedimento muscolare, concetto chiamato anche esaurimento, sfinimento muscolare, ripetizioni a cedimento, ripetizioni alla massima fatica, e noto in inglese come \"muscular failure\", \"training to failure\" o \"repetitions to failure\", si intende il punto in cui, durante una serie prevista nell'esercizio con sovraccarichi (bodybuilding, weightlifting, powerlifting, fitness) si raggiunge l'incapacit\u00e0 di continuare ad eseguire ulteriori ripetizioni imponendo di norma l'interruzione dell'attivit\u00e0 muscolare. Il cedimento muscolare \u00e8 stato interpretato da alcune scuole di bodybuilding come l'indicatore del parametro \"intensit\u00e0\", secondo cui svolgere una serie raggiungendo questa soglia significherebbe allenarsi a maggiore intensit\u00e0 rispetto a svolgere la stessa serie con lo stesso carico senza raggiungerla (quindi svolgendo in proporzione meno ripetizioni o eseguire uno sforzo pi\u00f9 breve). Questa interpretazione per\u00f2 contrasta con la definizione scientifica dell'intensit\u00e0, che viene determinata dal carico specifico o dalla percentuale di carico (% 1-\"Repetition maximum\").\nCaratteristiche.\nIl \"cedimento muscolare\" si presenta quando, durante l'esecuzione di una serie, l'atleta non riesce pi\u00f9 a portare a termine la fase concentrica delle ripetizioni durante tutto l'arco del movimento previsto (\"Range of motion\", ROM). Il \"cedimento muscolare\" indica il punto in cui le fibre muscolari raggiungono l'arresto, chiamato \"ischemic rigor\" (rigidit\u00e0 ischemica), in cui letteralmente si bloccano e si irrigidiscono a causa dell'esaurimento dell'adenosina trifosfato (ATP). Il \"cedimento muscolare\" \u00e8 sempre stato un tema abbastanza discusso nell'ambito della programmazione di un allenamento coi pesi. Mentre i bodybuilder spesso tendono a portare a cedimento ogni serie, lo stesso ad esempio non si pu\u00f2 dire per i powerlifter e i pesisti. I powerlifter e i pesisti tendono ad eseguire meno serie e ripetizioni, a rispettare meticolosamente la \"periodizzazione\", senza cercare di allenarsi al cedimento ad ogni allenamento come i culturisti. I powerlifter e i pesisti di alto livello raggiungono il picco durante la stagione agonistica, evitando gli effetti dannosi del sovrallenamento. Molti culturisti al contrario applicano regolarmente il principio del cedimento muscolare, o comunque si impongono di arrivare quasi a tale soglia. Infatti il concetto di allenarsi utilizzando il valore dell\"'intensit\u00e0\", o percentuale di 1-\"Repetition Maximum\" (% 1 RM) per pianificare il regime di allenamento tende a promuovere questa pratica. \nIl parametro \"intensit\u00e0\" nel bodybuilding viene particolarmente valorizzato, in quanto una delle principali misure da considerare per impostare un programma di allenamento. L'intensit\u00e0 relativa, cio\u00e8 la percentuale di carico pi\u00f9 adatta, ad esempio, per un programma di ipertrofia, \u00e8 connessa con un determinato range di ripetizioni che viene stabilito proprio in base al punto in cui viene raggiunto il cedimento muscolare. Se ad esempio un allenamento o un esercizio vuole essere svolto ad un'intensit\u00e0 dell'80% di 1RM, ci\u00f2 significa che deve essere scelto un carico che permette di eseguire 6 ripetizioni massime (cio\u00e8 a cedimento). Se non si raggiungesse il cedimento muscolare con un determinato carico, non si potrebbe risalire al preciso valore di \"intensit\u00e0 relativa\" che si vuole stabilire per poter indurre un certo stimolo muscolare. Tuttavia questo non vieta che, se viene scelto un carico relativo all'80% di 1RM (che per definizione permette non pi\u00f9 di 6 ripetizioni massime), non se ne possano eseguire volontariamente meno di quelle che si potrebbero portare a termine, evitando quindi di raggiungere il cedimento. Molti professionisti e bodybuilder prendono posizioni molto rigide su questo aspetto, a volte a tal punto da sostenere che se tale soglia non viene raggiunta, la serie sarebbe giudicata come un riscaldamento. Ed alcune teorie di allenamento culturistico, prima tra tutte l\"'High Intensity Training\" (HIT) di Arthur Jones e Mike Mentzer, propongono di raggiungere sempre questo limite. Tuttavia, la validit\u00e0 di questo concetto pu\u00f2 essere messa in discussione a livello scientifico, in quanto la ricerca ha stabilito che il cedimento non sia una strategia sempre valida. Al contrario, alcuni studi segnalano che la sua applicazione cronica possa facilmente portare al sovrallenamento, penalizzando il profilo ormonale anabolico, e i guadagni della forza e dell'ipertrofia muscolare. Altri autori segnalano che l'allenamento a cedimento mantenuto cronicamente senza alcuna \"periodizzazione\" o variazione dell'intensit\u00e0 e del volume aumenti il rischio di tendinite e altri infortuni.\nIl \"cedimento muscolare\" nell'esercizio con sovraccarichi \u00e8 il punto in cui, durante la prestazione fisica, il sistema neuromuscolare non pu\u00f2 pi\u00f9 produrre forza sufficiente a superare un carico di lavoro specifico. La serie dell'esercizio deve essere terminata, mentre segue un breve periodo di recupero (in genere tra 1 e 3 minuti), durante il quale il substrato energetico pi\u00f9 rapido e immediato, ovvero l'adenosina trifosfato (ATP), ha modo di essere risintetizzato nei muscoli. Durante questo tempo di recupero dei sottoprodotti metabolici (ad esempio, ioni idrogeno, lattato, fosfati inorganici, creatina, potassio) creati all'interno e all'esterno dei tessuti delle fibre muscolari vengono rimossi o ripristinati. \u00c8 importante notare che le fibre muscolari coinvolte non sono interamente affaticate a questo punto, ma semplicemente non possono produrre forza sufficiente per superare il carico specifico. Tecnicamente si potrebbe alleggerire la resistenza in modo che i muscoli siano in grado di continuare il lavoro per un certo periodo mediante alcune tecniche speciali definite \"ad alta intensit\u00e0\" (HITM, \"High Intensity Training Methods\"), come lo \"stripping\", il \"super set\", il \"rest pause\", il \"cheating\", le \"burns\", o le \"ripetizioni forzate\".\nLa teoria.\nLa teoria del cedimento muscolare si basa sul reclutamento delle unit\u00e0 motorie (i nervi e le fibre muscolari innervate da quel nervo). Nella fisiologia neuromuscolare \u00e8 risaputo che il modello di reclutamento delle unit\u00e0 motorie si basa principalmente sulla forza richiesta dal muscolo. Per comprendere pi\u00f9 nel dettaglio tale meccanismo, \u00e8 necessario conoscere le caratteristiche generali delle principali tipologie di fibre muscolari.\nIn generale, nelle prestazioni a bassa intensit\u00e0, sono principalmente coinvolte le fibre muscolari di tipo I. Come la richiesta di forza aumenta, vengono reclutate in aggiunta le fibre di tipo IIa (indicate anche come glicolitiche). Una richiesta di forza ancora maggiore fa affidamento sul reclutamento ulteriore delle fibre pi\u00f9 forti del corpo, ovvero quelle tipo IIx (la \"x\" segnala che esistono diverse varianti di questo tipo di fibra). Pertanto, se la forza muscolare \u00e8 l'obiettivo primario, si ritiene che il grado di attivazione delle unit\u00e0 motorie sia direttamente correlato all'ampiezza della risposta dell'allenamento della forza.\nIl cedimento muscolare \u00e8 stato giudicato un importante aspetto per creare ipertrofia in determinate circostanze. Sebbene non essenziale e non indicato da mantenere cronicamente, il cedimento ha dimostrato di apportare dei vantaggi significativi in termini di guadagni di forza e ipertrofia. Un'interessante ipotesi espressa dai ricercatori \u00e8 quella di aver riconosciuto il cedimento muscolare come una pratica per superare lo stallo nei guadagni muscolari da parte degli atleti avanzati. Nel contesto dell'ipertrofia muscolare, alcuni importanti documenti scientifici segnalarono che il massimo sviluppo di questo adattamento specifico si ottenga con l'uso di carichi tra l'80 e il 95% di 1-RM, altre linee guida di carattere scientifico hanno stabilito che il \"range\" di ripetizioni ottimale per l'ipertrofia sia compreso tra 1 e 12 RM (circa tra il 60 e il 100% 1-RM). Anche se gran parte delle linee guida stabilisce che l'ipertrofia sia massimizzata con carichi elevati, studi recenti stanno iniziando ad evidenziare che anche carichi relativi alla bassissima intensit\u00e0 (30% 1-RM) siano in grado di provocare un aumento della sintesi proteica e un'ipertrofia muscolare paragonabili a quelle ottenute con carichi elevati (90% 1-RM), purch\u00e9 questi vengano portati al cedimento muscolare. In questo senso il cedimento muscolare assume un'importanza significativa, perch\u00e9 questi dati suggerirebbero che carichi molto differenti possono produrre simili risultati in termini di ipertrofia se si raggiunge la massima fatica. Secondo queste evidenze, un allenamento di \"endurance muscolare locale\" alla massima fatica, tipicamente eseguito a bassa intensit\u00e0, pu\u00f2 rivelarsi egualmente efficace se paragonato ad un allenamento con carichi a moderata o ad alta intensit\u00e0 alla massima fatica per provocare un aumento dell'ipertrofia muscolare. In altri termini, il cedimento muscolare assumerebbe secondo alcune ipotesi una maggiore importanza del carico (intensit\u00e0 come % 1-RM) per produrre ipertrofia.\nLa ricerca.\n\u00c8 degno di nota che il concetto di \"cedimento muscolare\", profondamente radicato dalle origini dell'allenamento coi pesi, non \u00e8 stato concretamente basato sui risultati della ricerca scientifica. Stowers et al. (1983) rilevarono che una monoserie a cedimento favorisse un aumento della prestazione nello \"squat\", ma tre serie da 10 ripetizioni, di cui due a cedimento, causarono maggiori aumenti nell'abilit\u00e0 di esecuzione dell'esercizio. In una importante e recente review, Willardson (2007) osserva tuttavia che alcune ricerche risultano abbastanza fuorvianti su questo argomento.\nUna nota ricerca sulla questione venne completata nel 1994 da Rooney, Herbert e Balnave. In questa indagine, gli incrementi della forza prodotti da un protocollo di allenamento in cui i soggetti riposavano per un certo numero di secondi tra le ripetizioni sono stati confrontati con quelli prodotti quando i soggetti non si riposavano tra le ripetizioni (cio\u00e8 nel modo in cui gli esercizi sono comunemente eseguiti). Quarantadue soggetti di sesso maschile sono stati suddivisi in modo casuale in 3 gruppi: un gruppo \"senza riposo\", un gruppo \"con riposo\" tra le ripetizioni, e un gruppo di controllo (che non si allenava). I soggetti nei due gruppi eseguirono un allenamento dei muscoli flessori del gomito sollevando un peso che permetteva 6 RM per 6-10 serie per 3 giorni alla settimana per 6 settimane. I soggetti del gruppo \"senza riposo\" eseguivano ripetizioni consecutive senza alcuna sosta, mentre i soggetti del gruppo \"con riposo\" lasciavano passare 30 secondi tra ogni ripetizione. I soggetti che si allenavano senza pause presentarono incrementi medi significativamente maggiori nella forza dinamica (56,3%) rispetto ai soggetti che si allenavano con pause (+41,2%). Cos\u00ec i migliori aumenti della forza a breve termine sono stati ottenuti quando i soggetti svolgevano delle ripetizioni continuate, come avviene comunemente in un normale allenamento coi pesi.\nKreamer et al. (1997) esaminarono gli effetti di un'unica serie di esercizi con i pesi a cedimento con 2 protocolli a serie multiple non a cedimento su una ripetizione massimale (1-RM) allo squat parallelo. Quarantatr\u00e9 uomini sono stati assegnati in modo casuale ai protocolli coi pesi da 1 di 3 allenamenti che enfatizzano lo sviluppo della forza delle gambe e delle anche:\nL'intensit\u00e0 relativa (% iniziale di 1-RM), l'intensit\u00e0 (carico medio sollevato), e il volume di carico (carico x ripetizioni) differiva tra i due gruppi da quanto misurato dopo le 14 settimane. La massa corporea, la composizione corporea, e la ripetizione massimale sullo squat parallelo sono stati valutati prima del programma e alle settimane 5 e 14. I risultati non hanno mostrato variazioni significative di massa corporea o composizione corporea. L'1 RM \u00e8 aumentato significativamente in tutti i gruppi. Le differenze di 1-RM tra i gruppi indicano che i protocolli MS e MSV hanno presentato un aumento maggiore di circa il 50% rispetto al protocollo SS dopo le 14 settimane. I risultati suggerirono che le serie multiple non eseguite a cedimento producono guadagni superiori nell'alzata massimale sullo squat.\nFolland et al. (2002) paragonarono due tipi di allenamento, uno della durata di 7 minuti applicando il cedimento muscolare, e l'altro della durata di 25 minuti senza raggiungere il cedimento. I ricercatori non osservarono differenze tra i due protocolli in termini di sviluppo della forza. Ci\u00f2 suggerische che gli stessi guadagni della forza potrebbero essere ottenuti approssimativamente con il 30% in meno nella durata dell'allenamento applicando il cedimento muscolare.\nDrinkwater et al. (2005) completarono una ricerca su 26 giovani atleti professionisti maschi, suddivisi in giocatori di pallacanestro e giocatori di calcio. Tutti questi atleti erano stati sottoposti ad un programma coi pesi negli ultimi 6 mesi. I soggetti completarono un allenamento su panca piana per 3 sedute a settimana per 6 settimane, utilizzando uguali programmi in termini di volume (24 ripetizioni x 80-105% 6RM). I soggetti sono stati assegnati ad uno dei due gruppi sperimentali: il primo gruppo raggiungeva il cedimento muscolare con 4 serie da 6 ripetizioni; il secondo gruppo completava 8 serie da 3 ripetizioni non a cedimento. Il gruppo che si allenava a cedimento dimostrato un sostanziale aumento della forza (+9,5%) e della potenza (+10,6%) rispetto al gruppo non a cedimento.\nIn un recente studio, Izquierdo et al. (2006) hanno esaminato le risposte ormonali in un programma coi pesi di 11 settimane suddiviso in un gruppo a cedimento, e uno a non-cedimento (secondo gruppo), seguito da un identico protocollo di forza e potenza della durata di 5 settimane assegnato ad entrambi i gruppi. I soggetti erano 42 maschi fisicamente attivi suddivisi a caso nei due gruppi. I risultati hanno dimostrato che 11 settimane di allenamento a cedimento e non a cedimento hanno portato vantaggi in termini simili di forza massimale (1RM), potenza muscolare del braccio e muscoli estensori delle gambe, e il numero massimo di ripetizioni nello squat. Tuttavia, dopo un identico periodo di 5 settimane eseguendo un programma di allenamento per la forza massima e potenza, il gruppo non a cedimento ha mostrato maggiori aumenti della forza, potenza, livelli di testosterone, e ridotti livelli cortisolo rispetto al gruppo a cedimento. Il gruppo a cedimento ha presentato un maggiore aumento della resistenza muscolare nelle ripetizioni su panca e una diminuzione dei livelli di IGF-1, un ormone anabolico.\nConclusioni.\nTramite una review, Willardson nel 2007 cerc\u00f2 di fare chiarezza sul concetto del \"cedimento muscolare\" valutando le poche ricerche che erano state affrontate fino a quel momento. La ricerca ha chiaramente dimostrato la superiorit\u00e0 di eseguire pi\u00f9 serie (serie multiple) contro le serie singole per sviluppare il miglioramento della forza massimale. Tuttavia, Willardson not\u00f2 che c'erano poche prove dirette per stabilire definitivamente se le serie multiple dovessero essere eseguite fino al cedimento. Anche se non \u00e8 risultato essenziale per l'aumento della forza e dell'ipertrofia, l'allenamento a cedimento potrebbe consentire agli atleti avanzati di superare lo stallo dell'allenamento se incorporato periodicamente nei microcicli a breve termine. Poich\u00e9 l'ipertrofia muscolare \u00e8 un fattore chiave per l'aumento a lungo termine della forza massimale, gli atleti avanzati dovrebbero prendere in considerazione l'allenamento a cedimento applicandolo occasionalmente. I possibili meccanismi attraverso cui l'allenamento a cedimento potrebbe fornire un vantaggio \u00e8 attraverso una maggiore attivazione delle unit\u00e0 motorie e una maggiore secrezione degli ormoni anabolici sul tessuto muscolare (GH, testosterone). Willardson ha suggerito che raggiungere il cedimento muscolare pu\u00f2 garantire un maggiore stimolo e reclutamento delle fibre di tipo II a contrazione rapida, che sono in grado di produrre i maggiori aumenti di forza e ipertrofia. Tuttavia, l'allenamento a cedimento non rappresenta uno stimolo efficace se non vengono impiegate intensit\u00e0 sufficienti (% 1 RM). Inoltre, l'esercizio a cedimento non deve essere eseguito pi\u00f9 volte per lunghi periodi, a causa dell'elevato potenziale di sovrallenamento e lesioni da uso eccessivo. Pertanto, lo stato di allenamento e gli obiettivi dell'atleta dovrebbero guidare il processo decisionale in materia.\nWillardson cita anche tre studi che mostrano che l'uso eccessivo del cedimento pu\u00f2 causare una diminuzione degli ormoni anabolici. A seconda dell'atleta, si suggerisce di alternare le serie a cedimento in allenamenti consecutivi, o anche a settimane alterne. Secondo Willardson l'allenamento a cedimento deve essere variato, cos\u00ec come tutte le variabili acute nell'allenamento coi pesi (ad esempio, il numero di ripetizioni, numero di serie, riposo tra le serie, ordine degli esercizi, la scelta di esercizi, ecc) subiscono una variazione nei programmi di \"periodizzazione\". Ancora pi\u00f9 importante, Willardson suggerisce che l'atleta deve arrestare la serie quando la tecnica \u00e8 compromessa (ad esempio, cattiva postura, spostamenti del corpo, movimenti di compenso, ecc) per continuare a sollevare il peso. Inoltre, per i soggetti pi\u00f9 anziani o decondizionati, come quelli con artrite e/o osteoporosi, e molti soggetti che praticano l'esercizio coi pesi ai fini ricreativi, lo scopo dell'allenamento pu\u00f2 essere molto pi\u00f9 utile quando l'obiettivo \u00e8 un miglioramento della funzionalit\u00e0 e della stabilit\u00e0, e questo approccio non richiede affatto l'applicazione del cedimento muscolare. Gli atleti e le persone che invece intendono massimizzare la forza e l'ipertrofia possono avere maggiore necessit\u00e0 di allenarsi pi\u00f9 spesso al cedimento, al fine di raggiungere i propri obiettivi sul miglioramento della performance.\nIn definitiva la ricerca mostra chiaramente che i soggetti possono positivamente ottenere forza e potenza senza necessariamente andare sempre incontro allo sforzo fisico rigoroso e acuto associato alle contrazioni a cedimento. Sia per la sicurezza che per la \"periodizzazione\", la ricerca suggerisce che l'allenamento a cedimento o non a cedimento sono variabili acute dell'allenamento coi pesi da manipolare regolarmente nella programmazione dei protocolli di allenamento."}
{"id": "4196712", "revid": "767487", "url": "https://it.wikipedia.org/wiki?curid=4196712", "title": "Sergio Citterio", "text": "Carriera.\nCresciuto nel Virgilio Fossati di Milano, passa poi alle giovanili dell'Ambrosiana-Inter; viene prestato nel 1933-1934 al Pavia e nel 1934-1935 al Lecco, e nel 1936-1937 passa definitivamente al Brescia, con cui totalizza 24 presenze e 2 reti.\nNel 1937-1938 gioca nel , con 3 presenze in Serie A e 2 presenze e 2 reti in Coppa Italia. Chiude la carriera a Reggio Emilia."}
{"id": "4196714", "revid": "287204", "url": "https://it.wikipedia.org/wiki?curid=4196714", "title": "Trn\u00e1vka (Pardubice)", "text": "Trn\u00e1vka \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4196717", "revid": "287204", "url": "https://it.wikipedia.org/wiki?curid=4196717", "title": "The Boys (Nicki Minaj)", "text": "The Boys \u00e8 una canzone della rapper trinidadiana Nicki Minaj e della cantante statunitense Cassie. \u00c8 il singolo di lancio della ristampa del suo , , pubblicato il 13 settembre 2012 solo in Canada, Regno Unito e Stati Uniti d'America.\n\"The Boys\" ha ricevuto prevalentemente critiche positive dai i critici, che si sono complimentati con Nicki per il suo stile rap e per l'inclusione di Cassie.\nLa canzone \u00e8 arrivata alla 20 posizione nella classifica R&amp;B del Regno Unito e alla 113 in quella ufficiale.\nProduzione.\nNicki ha confermato la ristampa di e la pubblicazione del suo singolo di lancio a settembre 2012 ai Video Music Awards, dicendo alla E! News che avrebbe pubblicato il singolo la settimana dopo. Il 10 settembre 2012 ha confermato il titolo e la comparsa di un'altra cantante tramite Twitter, e che era pianificato un video per la canzone. Un giorno dopo scrisse su Twitter \u201cGioved\u00ec\u201d, che secondo alcuni era la data di pubblicazione. Il 13 settembre 2012 \"The Boys\" \u00e8 stato reso disponibile al download digitale su iTunes. Lo stesso giorno \u00e8 stato inviato alla stazione radio americana iHeartRadio.\n\"The Boys\" trae origine dalla canzone di Cassie \"Money on Love\", pianificata come secondo singolo dal suo secondo album, dopo \"King of Hearts\". Per ragioni sconosciute il progetto dell'album \u00e8 stato annullato, e la canzone \u00e8 stata cantata da Nicki. Decise di mantenere la parte di Cassie, ma riscrisse la maggior parte del testo e aggiunse alcuni elementi alla produzione.\nVideo.\nNicki ha confermato la realizzazione del video durante la registrazione del Re-Up. \u00c8 stato girato da Colin Tilley che ha anche collaborato con Nicki per il video di I Am Your Leader. Il video \u00e8 stato girato in due giorni; uno per la parte di Cassie, e uno per quella di Nicki. Un behind-the-scenes video fu pubblicato su Vimeo il 3 ottobre 2012, che mostrava un set molto rosa. \u00c8 stato mostrato in anteprima il 18 ottobre 2012, e lo stesso giorno \u00e8 stato pubblicato su VEVO.\nEsibizioni Live.\nLa canzone \u00e8 stata cantata dal vivo durante il Pink Friday Tour."}
{"id": "4196721", "revid": "1649409", "url": "https://it.wikipedia.org/wiki?curid=4196721", "title": "Medaglia per il restauro delle miniere di carbone del Bacino del Donec", "text": "La medaglia per il restauro delle miniere di carbone del Bacino del Donec \u00e8 stata un premio statale dell'Unione Sovietica.\nStoria.\nLa medaglia venne istituita il 10 settembre 1947.\nAssegnazione.\nLa medaglia veniva assegnata a lavoratori, impiegati, ingegneri e professionisti per premiare il lavoro straordinario, le prestazioni di alta produzione e le realizzazioni nel recupero delle miniere di carbone del bacino del Donec."}
{"id": "4196722", "revid": "799790", "url": "https://it.wikipedia.org/wiki?curid=4196722", "title": "Daydream/Moorland", "text": "Daydream \u00e8 un singolo pubblicato nel 1983 in Germania dalla band tedesca di musica elettronica Tangerine Dream.\nEsso \u00e8 il tema musicale di un altro episodio di \"Tatort (Scena del Crimine)\"."}
{"id": "4196723", "revid": "110157", "url": "https://it.wikipedia.org/wiki?curid=4196723", "title": "Trusnov", "text": "Trusnov \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4196724", "revid": "110157", "url": "https://it.wikipedia.org/wiki?curid=4196724", "title": "Lednice", "text": "Lednice (in tedesco \"Eisgrub\") \u00e8 un comune della Repubblica Ceca facente parte del distretto di B\u0159eclav, in Moravia Meridionale.\nIl castello di Lednice.\nL'originaria rocca gotica fu ricostruita e ampliata in forma di castello rinascimentale. Negli anni Sessanta del XVIII secolo sub\u00ec modifiche barocche sotto la direzione di Johann Bernhard Fischer von Erlach.\nInfine, il castello fu quasi completamente ricostruito durante la rinascenza neogotica, secondo lo stile Tudor, negli anni 1848-1858.\nAl pianterreno, le sale di rappresentanza sono coperte da preziosi soffitti a cassettoni riccamente intagliati e pareti rivestite di legno.\nIl parco presenta interesse naturalistico e paesaggistico, racchiude una serra con piante tropicali ed edifici di gusto romantico (tra i quali una casina moresca e un finto minareto)."}
{"id": "4196727", "revid": "1684799", "url": "https://it.wikipedia.org/wiki?curid=4196727", "title": "Milovice (Moravia meridionale)", "text": "Milovice (in tedesco \"Milowitz\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4196728", "revid": "110157", "url": "https://it.wikipedia.org/wiki?curid=4196728", "title": "Moravsk\u00fd \u017di\u017ekov", "text": "Moravsk\u00fd \u017di\u017ekov (in tedesco \"Zischkow\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4196729", "revid": "110157", "url": "https://it.wikipedia.org/wiki?curid=4196729", "title": "Mork\u016fvky", "text": "Mork\u016fvky (in tedesco \"Morkuwek\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4196730", "revid": "422900", "url": "https://it.wikipedia.org/wiki?curid=4196730", "title": "Pallanuoto ai Giochi della III Olimpiade - Convocazioni", "text": "Questa pagina contiene l'elenco dei pallanuotisti convocati al torneo olimpico maschile di pallanuoto ai Giochi della III Olimpiade."}
{"id": "4196732", "revid": "767487", "url": "https://it.wikipedia.org/wiki?curid=4196732", "title": "T\u0159ebosice", "text": "T\u0159ebosice \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4196733", "revid": "110157", "url": "https://it.wikipedia.org/wiki?curid=4196733", "title": "N\u011bm\u010di\u010dky (B\u0159eclav)", "text": "N\u011bm\u010di\u010dky (in tedesco \"Klein Niemtschitz\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4196734", "revid": "287204", "url": "https://it.wikipedia.org/wiki?curid=4196734", "title": "Trebosice", "text": ""}
{"id": "4196735", "revid": "767487", "url": "https://it.wikipedia.org/wiki?curid=4196735", "title": "Liv Squall", "text": "Liv Squall \u00e8 il dodicesimo album studio (il decimo con un'etichetta Major) della band giapponese The Back Horn, pubblicato il 6 giugno 2012."}
{"id": "4196736", "revid": "1305772", "url": "https://it.wikipedia.org/wiki?curid=4196736", "title": "Nikol\u010dice", "text": "Nikol\u010dice (in tedesco \"Nikoltschitz\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4196738", "revid": "292162", "url": "https://it.wikipedia.org/wiki?curid=4196738", "title": "Isola degli Asinelli", "text": ""}
{"id": "4196740", "revid": "110157", "url": "https://it.wikipedia.org/wiki?curid=4196740", "title": "Nov\u00fd P\u0159erov", "text": "Nov\u00fd P\u0159erov (in tedesco \"Neuprerau\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4196742", "revid": "110157", "url": "https://it.wikipedia.org/wiki?curid=4196742", "title": "Pavlov (Moravia meridionale)", "text": "Pavlov (in tedesco \"Pollau\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4196743", "revid": "110157", "url": "https://it.wikipedia.org/wiki?curid=4196743", "title": "Pern\u00e1", "text": "Pern\u00e1 (in tedesco \"Bergen\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4196745", "revid": "110157", "url": "https://it.wikipedia.org/wiki?curid=4196745", "title": "Turkovice", "text": "Turkovice \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4196746", "revid": "110157", "url": "https://it.wikipedia.org/wiki?curid=4196746", "title": "Popice", "text": "Popice (in tedesco \"Poppitz\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4196749", "revid": "110157", "url": "https://it.wikipedia.org/wiki?curid=4196749", "title": "Pouzd\u0159any", "text": "Pouzd\u0159any (in tedesco \"Pausram\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4196751", "revid": "110157", "url": "https://it.wikipedia.org/wiki?curid=4196751", "title": "P\u0159\u00edtluky", "text": "P\u0159\u00edtluky (in tedesco \"Prittlach\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4196753", "revid": "287204", "url": "https://it.wikipedia.org/wiki?curid=4196753", "title": "Strachot\u00edn", "text": "Strachot\u00edn (in tedesco \"Tracht\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4196755", "revid": "110157", "url": "https://it.wikipedia.org/wiki?curid=4196755", "title": "Uhersko", "text": "Uhersko \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4196757", "revid": "110157", "url": "https://it.wikipedia.org/wiki?curid=4196757", "title": "\u0160akvice", "text": "\u0160akvice (in tedesco \"Schakwitz\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4196758", "revid": "110157", "url": "https://it.wikipedia.org/wiki?curid=4196758", "title": "\u0160itbo\u0159ice", "text": "\u0160itbo\u0159ice (in tedesco \"Sch\u00fcttboritz\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4196759", "revid": "149485", "url": "https://it.wikipedia.org/wiki?curid=4196759", "title": "Unione Sportiva Alessandro Volta", "text": "L'Unione Sportiva Alessandro Volta \u00e8 stata una societ\u00e0 calcistica italiana, con sede a Genova.\nStoria.\nL'Alessandro Volta \u00e8 stato un club calcistico genovese, attivo nel primo dopoguerra, a partire almeno dal 1920.\nPartecip\u00f2 al campionato di Promozione 1921-1922, corrispondente alla divisione cadetta nazionale gestito dalla FIGC, non avendo aderito alla CCI nella stagione che vide il calcio italiano scisso in due distinte entit\u00e0 organizzative.\nNella seconda serie ufficiale, il Volta fu inserito nel girone C della Liguria, ove giunse al quarto ed ultimo posto.\nNel 1927 la societ\u00e0 fu rifondata da alcuni fuoriusciti dell'Andrea Doria, guidati da Paolo Franchetti, che non avevano accettato la forzata fusione dell'antica societ\u00e0 biancobl\u00f9 con la Sampierdarenese, unione che diede origine a La Dominante.\nNel 1931 l'Alessandro Volta mise fine alla propria attivit\u00e0, cambiando nome in Associazione Calcio Andrea Doria, assumendo anche i colori (peraltro non molto diversi dai propri) dello storico sodalizio doriano.\nPresidenti.\nFonte:"}
{"id": "4196761", "revid": "110157", "url": "https://it.wikipedia.org/wiki?curid=4196761", "title": "Tvrdonice", "text": "Tvrdonice (in tedesco \"Turnitz\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4196763", "revid": "110157", "url": "https://it.wikipedia.org/wiki?curid=4196763", "title": "T\u00fdnec (Moravia meridionale)", "text": "T\u00fdnec (in tedesco \"Teinitz\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4196764", "revid": "196390", "url": "https://it.wikipedia.org/wiki?curid=4196764", "title": "Mitragliatrice Tipo 11", "text": ""}
{"id": "4196767", "revid": "486946", "url": "https://it.wikipedia.org/wiki?curid=4196767", "title": "The Bowery", "text": ""}
{"id": "4196768", "revid": "110157", "url": "https://it.wikipedia.org/wiki?curid=4196768", "title": "\u00dah\u0159etick\u00e1 Lhota", "text": "\u00dah\u0159etick\u00e1 Lhota \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4196769", "revid": "110157", "url": "https://it.wikipedia.org/wiki?curid=4196769", "title": "Uher\u010dice (B\u0159eclav)", "text": "Uher\u010dice (in tedesco \"Auertschitz\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4196771", "revid": "287204", "url": "https://it.wikipedia.org/wiki?curid=4196771", "title": "Uhreticka Lhota", "text": ""}
{"id": "4196773", "revid": "110157", "url": "https://it.wikipedia.org/wiki?curid=4196773", "title": "Velk\u00e9 Host\u011br\u00e1dky", "text": "Velk\u00e9 Host\u011br\u00e1dky (in tedesco \"Hostraditz\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4196775", "revid": "110157", "url": "https://it.wikipedia.org/wiki?curid=4196775", "title": "Vrbice (Moravia meridionale)", "text": "Vrbice (in tedesco \"Wrbitz\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4196776", "revid": "1649409", "url": "https://it.wikipedia.org/wiki?curid=4196776", "title": "Medaglia per il restauro del settore siderurgico del Sud", "text": "La medaglia per il restauro del settore siderurgico del Sud \u00e8 stata un premio statale dell'Unione Sovietica.\nStoria.\nLa medaglia venne istituita il 18 maggio 1948.\nAssegnazione.\nLa medaglia veniva assegnata a lavoratori, impiegati, ingegneri e professionisti per premiare il lavoro straordinario, le prestazioni di alta produzione e le realizzazioni per il restauro del settore siderurgico del Sud."}
{"id": "4196777", "revid": "46931", "url": "https://it.wikipedia.org/wiki?curid=4196777", "title": "Return of the Killer Tomatoes!", "text": ""}
{"id": "4196779", "revid": "110157", "url": "https://it.wikipedia.org/wiki?curid=4196779", "title": "\u00dajezd u P\u0159elou\u010de", "text": "\u00dajezd u P\u0159elou\u010de \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4196780", "revid": "287204", "url": "https://it.wikipedia.org/wiki?curid=4196780", "title": "Ujezd u Prelouce", "text": ""}
{"id": "4196782", "revid": "1649409", "url": "https://it.wikipedia.org/wiki?curid=4196782", "title": "Medaglia per lo sviluppo delle terre vergini", "text": "La medaglia per lo sviluppo delle terre vergini \u00e8 stata un premio statale dell'Unione Sovietica.\nStoria.\nLa medaglia venne istituita il 26 ottobre 1956.\nAssegnazione.\nLa medaglia veniva assegnata agli agricoltori e ai lavoratori di aziende statali per premiare i meriti nello sviluppo delle terre vergini e incolte in Kazakistan, Siberia, negli Urali, nel bacino del Volga e nel Caucaso del Nord."}
{"id": "4196783", "revid": "110157", "url": "https://it.wikipedia.org/wiki?curid=4196783", "title": "\u00dajezd u Sezemic", "text": "\u00dajezd u Sezemic \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4196784", "revid": "287204", "url": "https://it.wikipedia.org/wiki?curid=4196784", "title": "Ujezd u Sezemic", "text": ""}
{"id": "4196786", "revid": "46931", "url": "https://it.wikipedia.org/wiki?curid=4196786", "title": "The Iron Duke", "text": ""}
{"id": "4196791", "revid": "46931", "url": "https://it.wikipedia.org/wiki?curid=4196791", "title": "Linked by Fate (film 1912)", "text": ""}
{"id": "4196792", "revid": "661526", "url": "https://it.wikipedia.org/wiki?curid=4196792", "title": "Bianco avorio", "text": ""}
{"id": "4196794", "revid": "1649409", "url": "https://it.wikipedia.org/wiki?curid=4196794", "title": "Medaglia per la costruzione della ferrovia Baikal-Amur", "text": "La medaglia per la costruzione della ferrovia Baikal-Amur \u00e8 stata un premio statale dell'Unione Sovietica.\nStoria.\nLa medaglia venne istituita l'8 ottobre 1976.\nAssegnazione.\nLa medaglia veniva assegnata ai partecipanti attivi alla costruzione della ferrovia Baikal-Amur e a chi avesse lavorato negli impianti di produzione, nella costruzione degli alloggi per i lavoratori civili, avesse svolto buon lavoro nel settore delle costruzioni, a chi si fosse occupato di progetti di alta qualit\u00e0 e di indagine e a chi avesse svolto un lavoro onesto nelle imprese, nelle istituzioni e nelle organizzazioni dirette a sostenere gli sforzi di costruzione e dei lavoratori."}
{"id": "4196797", "revid": "599013", "url": "https://it.wikipedia.org/wiki?curid=4196797", "title": "The Wandering Jew", "text": ""}
{"id": "4196802", "revid": "1980709", "url": "https://it.wikipedia.org/wiki?curid=4196802", "title": "Grey Cup", "text": "La Grey Cup (fr.: \"La Coupe Grey\") \u00e8 il nome sia del campionato della Canadian Football League (CFL) che del trofeo assegnato alla squadra vittoriosa. La sfida per il trofeo si disputa tra le vincenti dei divisional playoff tra le conference East e West della CFL ed uno degli eventi sportivi annuali pi\u00f9 seguiti della televisione canadese. I Toronto Argonauts hanno vinto 17 campionati, pi\u00f9 di qualsiasi altra squadra. I detentori della Grey Cup 2019 sono i Winnipeg Blue Bombers, che hanno sconfitto in finale gli Hamilton Tiger-Cats con il punteggio di 33-12.\nStoria.\nIl trofeo fu commissionato nel 1909 dal Albert Grey IV, governatore generale del Canada, che in origine sperava di dornarla al campionato amariotale senior di hockey del Canada. Dopo che la Allan Cup fu donata per lo stesso proposito, Grey rese il suo trofeo disponibile per la lega di football canadese. Il trofeo ha un calice argenteo fissato su una voluminosa base in cui sono scritti tutti i nomi dei membri delle squadre vincitrici, inclusi giocatori e dirigenti. La Grey Cup \u00e8 rimasta danneggiata in diverse occasioni, rubata due volte e una volta \u00e8 stato chiesto un riscatto. Nel 1947 \u00e8 sopravvissuta a un incendio che ha distrutto numerosi artefatti presenti nello stesso edificio.\nLa prima Grey Cup fu vinta dagli University of Toronto Varsity Blues. Il trofeo fu sospeso per tra il 1916 e il 1918 a causa della prima guerra mondiale e nel 1919 a causa di una disputa sulle regole. La gara \u00e8 tipicamente divenuta uno scontro est contro ovest sin dagli anni venti. Tradizionalmente, la sfida si tiene l'ultima domenica di novembre con qualsiasi condizione atmosferica, tra cui un \"Mud Bowl\" (sfida nel fango) del 1950, dove un giocatore and\u00f2 ripetutamente vicino ad annegare in una pozzanghera, un \"Fog Bowl\" (sfida nella nebbia) nel 1962, dove gli ultimi nove minuti della gara furono posticipati al giorno successivo per una pesante nebbia, e un \"Ice Bowl\" (sfida congelata) nel 1972, giocata in un campo congelato allo Stadio Olimpico di Montr\u00e9al. Gli Edmonton Eskimos detengono la pi\u00f9 lunga striscia di vittorie consecutive, cinque dal 1978 al 1982. La competizione \u00e8 sempre stata riservata esclusivamente alle squadre canadesi, eccetto per tre anni dal 1993 al 1995 in cui vi fu una breve espansione negli Stati Uniti con i Baltimore Stallions che vinsero il titolo nel 1995."}
{"id": "4196804", "revid": "114752551", "url": "https://it.wikipedia.org/wiki?curid=4196804", "title": "Ernst Felle", "text": "Partecip\u00f2 ai Giochi della II Olimpiade che si svolsero a Parigi nel 1900. Con la sua squadra, il \"Ludwigshafener Ruder Verein\", prese parte alla gara di quattro con, dove vinse la medaglia di bronzo nella finale B."}
{"id": "4196808", "revid": "52543294", "url": "https://it.wikipedia.org/wiki?curid=4196808", "title": "Geographical Information System", "text": ""}
{"id": "4196810", "revid": "1543377", "url": "https://it.wikipedia.org/wiki?curid=4196810", "title": "Michael Wood (accademico)", "text": "Tra le sue opere: \"America in the Movies\" (Basic Books, 1975), tradotto anche in Italiano con il titolo \"L'America e il cinema\" (Garzanti, 1979)."}
{"id": "4196813", "revid": "114752538", "url": "https://it.wikipedia.org/wiki?curid=4196813", "title": "Otto Fickeisen", "text": "Partecip\u00f2 ai Giochi della II Olimpiade e a quelli della V Olimpiade che si svolsero rispettivamente a Parigi nel 1900 e a Stoccolma nel 1912. Con la sua squadra, il \"Ludwigshafener Ruder Verein\", prese parte in entrambe le Olimpiadi alla gara di quattro con. Nella sua prima Olimpiade vinse la medaglia di bronzo nella finale B mentre nella seconda ottenne la medaglia d'oro assieme al fratello Rudolf."}
{"id": "4196815", "revid": "114752380", "url": "https://it.wikipedia.org/wiki?curid=4196815", "title": "Carl Lehle", "text": "Partecip\u00f2 ai Giochi della II Olimpiade che si svolsero a Parigi nel 1900. Con la sua squadra, il \"Ludwigshafener Ruder Verein\", prese parte alla gara di quattro con, i quali vinse la medaglia di bronzo nella finale B."}
{"id": "4196817", "revid": "422900", "url": "https://it.wikipedia.org/wiki?curid=4196817", "title": "Karl Lehle", "text": ""}
{"id": "4196820", "revid": "24989", "url": "https://it.wikipedia.org/wiki?curid=4196820", "title": "Jezerska Ko\u010dna", "text": "Lo Jezerska Ko\u010dna (2.540 ) \u00e8 una montagna delle Alpi di Kamnik e della Savinja nelle Alpi di Carinzia e di Slovenia. Si trova in Slovenia (Alta Carniola).\nCaratteristiche.\nLa montagna \u00e8 collocata ad ovest del Grintovec."}
{"id": "4196821", "revid": "117762464", "url": "https://it.wikipedia.org/wiki?curid=4196821", "title": "Hermann Wilker", "text": "Partecip\u00f2 ai Giochi della II Olimpiade e a quelli della V Olimpiade che si svolsero rispettivamente a Parigi nel 1900 e a Stoccolma nel 1912. Con la sua squadra, il \"Ludwigshafener Ruder Verein\", prese parte in entrambe le Olimpiadi alla gara di quattro con. Nella sua prima Olimpiade vinse la medaglia di bronzo nella finale B mentre nella seconda ottenne la medaglia d'oro."}
{"id": "4196825", "revid": "149485", "url": "https://it.wikipedia.org/wiki?curid=4196825", "title": "Franz Kr\u00f6werath", "text": "Partecip\u00f2 ai Giochi della II Olimpiade che si svolsero a Parigi nel 1900. Con la sua squadra, il \"Ludwigshafener Ruder Verein\", prese parte, come timoniere, alla gara di quattro con, in cui vinse la medaglia di bronzo nella finale B."}
{"id": "4196831", "revid": "114751207", "url": "https://it.wikipedia.org/wiki?curid=4196831", "title": "Wilhelm Carstens", "text": "Partecip\u00f2 ai Giochi della II Olimpiade che si svolsero a Parigi nel 1900. Con la sua squadra, il \"Favorite Hammonia\", prese parte alla gara di quattro con, dove vinse la medaglia di bronzo nella finale A."}
{"id": "4196838", "revid": "24443", "url": "https://it.wikipedia.org/wiki?curid=4196838", "title": "Prealpi Clautane", "text": ""}
{"id": "4196839", "revid": "114751216", "url": "https://it.wikipedia.org/wiki?curid=4196839", "title": "Julius K\u00f6rner", "text": "Partecip\u00f2 ai Giochi della II Olimpiade che si svolsero a Parigi nel 1900. Con la sua squadra, il \"Favorite Hammonia\", prese parte alla gara di quattro con, dove vinse la medaglia di bronzo nella finale A."}
{"id": "4196843", "revid": "114751223", "url": "https://it.wikipedia.org/wiki?curid=4196843", "title": "Adolf M\u00f6ller", "text": "Partecip\u00f2 ai Giochi della II Olimpiade che si svolsero a Parigi nel 1900. Con la sua squadra, il \"Favorite Hammonia\", prese parte alla gara di quattro con, dove vinse la medaglia di bronzo nella finale A."}
{"id": "4196849", "revid": "125829907", "url": "https://it.wikipedia.org/wiki?curid=4196849", "title": "Riz Ahmed", "text": "Inizia ad ottenere popolarit\u00e0 recitando nella serie tv \"The Night Of - Cos'\u00e8 successo quella notte?\", per il quale riceve la sua prima candidatura al Golden Globe ed al Premio Emmy.\nNel 2021 ottiene il plauso della critica per la sua interpretazione del batterista sordo Ruben Stone nel film \"Sound of Metal\", con il quale si aggiudica la sua prima candidatura al Premio Oscar come miglior attore divenendo il primo attore musulmano e pakistano ad essere nominato per questo riconoscimento, ai British Academy Film Awards, ai Critics' Choice Awards e la seconda candidatura al Golden Globe ed ai Screen Actors Guild Award.\nBiografia.\nFiglio di immigrati musulmani pakistani, Ahmed nasce nel quartiere di Wembley a Londra il 1\u00ba dicembre 1982. Durante la partizione dell'India, i suoi antenati di lingua urdu si trasferirono dall'India del Nord a Karachi, in Pakistan. Sua madre ha vissuto per molti anni a Calcutta. Ha frequentato la Merchant Taylors' School, attraverso un programma di borse di studio. Si laurea in filosofia, politica ed economia al Christ Church di Oxford e ha studiato recitazione alla Central School of Speech and Drama.\nCinema e televisione.\nDebutta nel 2006 nel film di Michael Winterbottom \"The Road to Guantanamo\"; nello stesso anno recita nel film televisivo \"11 settembre - Tragedia annunciata\". Negli anni seguenti partecipa a varie produzioni televisive, come il film TV in due parti di Channel 4 \"Britz\", e le serie televisive \"Dead Set\" e \"Wired\". Nel 2008 partecipa al film indipendente \"Shifty\", per cui riceve una candidatura come miglior attore ai British Independent Film Awards 2008. \nNel 2009 viene diretto da Sally Potter in \"Rage\", mentre nel 2010 partecipa al film satirico \"Four Lions\" e allo storico \"Centurion\". Nel 2011 parte del cast de \"Il principe del deserto\" di Jean-Jacques Annaud ed \u00e8 protagonista de \"Il fondamentalista riluttante\" di Mira Nair. Nel 2014 recita in \"Lo sciacallo - Nightcrawler\", al fianco di Jake Gyllenhaal. Per la sua interpretazione Ahmed ha ottenuto diversi candidature a premi, tra cui Independent Spirit Award per il miglior attore non protagonista.\nNel 2016 \u00e8 protagonista, nel ruolo di Nasir \"Naz\" Khan, nella miniserie televisiva della HBO \"The Night Of - Cos'\u00e8 successo quella notte?\", per cui ottiene la sua prima candidatura al Golden Globe e vince il premio Emmy come miglior attore in una miniserie. Nello stesso anno fa parte del cast di \"Jason Bourne\" e di \"\".\nNel 2018 ha ottenuto il ruolo del \"villain\" Carlton Drake, alias Riot, nel film \"Venom\", diretto da Ruben Fleischer.\nAhmed ha recitato nel film drammatico americano Sound of Metal, distribuito da Amazon Studios e pubblicato nel 2020, dopo essere stato presentato in anteprima al Toronto International Film Festival nel 2019. Ahmed interpreta un batterista che perde l'udito. Il film \u00e8 interpretato da Olivia Cooke nei panni della sua ragazza e Paul Raci nel ruolo del leader di un ritiro per non udenti. Per la sua interpretazione ha ricevuto nomination all'Oscar, al Golden Globe, allo Screen Actors Guild Award, al Bafta Award, al Critics Choice Award e all'Independent Spirit Award. \u00c8 il primo attore musulmano e pakistano ad essere nominato per l'Oscar come miglior attore.\nNel 2021, Ahmed \u00e8 stato anche produttore esecutivo del film documentario d'animazione Flee, che ha fatto il suo debutto internazionale al Sundance Film Festival. Il film \u00e8 stato elogiato universalmente e ha un 100% su Rotten Tomatoes. Il film avrebbe dovuto essere presentato in anteprima mondiale al Festival di Cannes nel 2020, ma il festival \u00e8 stato annullato a causa della pandemia di COVID-19.\nNel febbraio 2021, Ahmed \u00e8 stato nominato e ha vinto nella categoria miglior sceneggiatore d'esordio per il film Mogul Mowgli ai British Independent Film Awards 2020. Protagonista nel ruolo principale di un rapper anglo-pakistano, la critica cinematografica del \"The Guardian\" Wendy Ide ha elogiato la sua \"performance esplosiva\" sullo schermo.\nMusica.\nNel 2006 ha pubblicato un singolo rap dal titolo \"Post 9/11 Blues\". Al brano \u00e8 stato inizialmente vietato l'airplay radiofonico nel Regno Unito a causa dei testi satirici e sociali considerati \"politicamente sensibili\". Tra gli altri singoli che ha pubblicato vi sono \"Sour Times\", di cui \u00e8 stato realizzato un videoclip con Scroobius Pip, Plan B e Jim Sturgess, e \"Shifty\", colonna sonora dello omonimo film eseguito in collaborazione con Sway e Plan B.\nSi \u00e8 esibito in numerosi festival musicali, tra cui il Festival di Glastonbury, Meltdown Festival e Royal Festival Hall.\nNel 2011 ha pubblicato il suo album di debutto \"MICroscope\". Successivamente ha firmato un contratto con l'etichetta indipendente di Brighton Tru Thoughts. Ha anche cofondato la manifestazione Hit &amp; Run, nata a Oxford e successivamente trasferitasi a Manchester, divenuta negli anni uno degli eventi pi\u00f9 importanti della scena musicale underground di Manchester.\nRiconoscimenti.\nPremio Oscar\nGolden Globe\nBritish Academy Film Awards\nCritics' Choice Awards\nEmpire Awards\nFestival internazionale del cinema di Berlino\nGotham Independent Film Awards\nIndependent Spirit Awards\nNational Board of Review\nPremio Emmy\nSatellite Award\nScreen Actors Guild Award"}
{"id": "4196850", "revid": "363629", "url": "https://it.wikipedia.org/wiki?curid=4196850", "title": "Huke", "text": "Carriera.\nDopo essersi diplomato presso l'istituto per animatori, Huke ha iniziato a lavorare collaborando alla realizzazione grafica dei libretti di illustrazioni di vari videogiochi. Tuttavia la popolarit\u00e0 per lui arriver\u00e0 soltanto qualche anno dopo, quando creer\u00e0 il personaggio di Black\u2605Rock Shooter.\n\"Black Rock Shooter\" serv\u00ec da ispirazione a Ryo, il cantante del gruppo dei Supercell, per comporre un brano musicale nel 2008, che spinse l'album in cui era contenuto a superare le 100.000 copie vendute. Huke collabor\u00f2 con i Supercell nelle realizzazione delle illustrazioni utilizzate per il video musicale del brano. Il personaggio \u00e8 stato sfruttato negli anni successivi per lanciare manga, vari prodotti di animazione, videogiochi, action figure ed altro merchandise.\nSuccessivamente a \"Black Rock Shooter\", Huke ha realizzato il character design dei personaggi del videogioco \"Steins;Gate\", da cui nel 2011 \u00e8 stata tratta una serie televisiva."}
{"id": "4196851", "revid": "2110845", "url": "https://it.wikipedia.org/wiki?curid=4196851", "title": "Max Ammermann", "text": "Partecip\u00f2 ai Giochi della II Olimpiade che si svolsero a Parigi nel 1900. Con la sua squadra, il \"Favorite Hammonia\", vinse la medaglia di bronzo nella finale A della gara di quattro con come timoniere. Ciononostante, il CIO assegna la medaglia a Gustav Adolf Moths, il timoniere che il \"Favorite Hammonia\" utilizz\u00f2 nella semifinale."}
{"id": "4196852", "revid": "71433", "url": "https://it.wikipedia.org/wiki?curid=4196852", "title": "Riz MC", "text": ""}
{"id": "4196853", "revid": "297059", "url": "https://it.wikipedia.org/wiki?curid=4196853", "title": "Interleuchina-6", "text": ""}
{"id": "4196858", "revid": "114751238", "url": "https://it.wikipedia.org/wiki?curid=4196858", "title": "Gustav Adolf Moths", "text": "Partecip\u00f2 ai Giochi della II Olimpiade che si svolsero a Parigi nel 1900. Con la sua squadra, il \"Favorite Hammonia\", prese parte, come timoniere, alla sola semifinale di quattro con che qualific\u00f2 la sua squadra alla finale A, dove poi il \"Favorite Hammonia\" vinse la medaglia di bronzo. Il CIO inserisce tra i medagliati Moths anzich\u00e9 Max Ammermann, che fu timoniere nella finale."}
{"id": "4196859", "revid": "422900", "url": "https://it.wikipedia.org/wiki?curid=4196859", "title": "Gustav Moths", "text": ""}
{"id": "4196862", "revid": "71433", "url": "https://it.wikipedia.org/wiki?curid=4196862", "title": "Ben Drew", "text": ""}
{"id": "4196866", "revid": "1543377", "url": "https://it.wikipedia.org/wiki?curid=4196866", "title": "Goran Sud\u017euka", "text": "Biografia.\nSud\u017euka ha iniziato al propria carriera come animatore, dedicandosi soltanto successivamente al fumetto, pubblicando alcuni lavori per la Darko Macan in Croazia e Germania.\nFra i suoi lavori principali si possono citare \"Outlaw Nation\", \"Y - L'ultimo uomo sulla Terra\" e \"Hellblazer: Lady Constantine\", insieme a Andy Diggle.\nCome parte delle pubblicazione per il ventesimo anniversario di \"Hellblazer\", Sud\u017euka ha disegnato una miniserie basata su un personaggio di John Constantine intitolata, \"\", scritto da Simon Oliver."}
{"id": "4196867", "revid": "114751233", "url": "https://it.wikipedia.org/wiki?curid=4196867", "title": "Hugo R\u00fcster", "text": "Partecip\u00f2 ai Giochi della II Olimpiade che si svolsero a Parigi nel 1900. Con la sua squadra, il \"Favorite Hammonia\", prese parte alla gara di quattro con, dove vinse la medaglia di bronzo nella finale A."}
{"id": "4196870", "revid": "715366", "url": "https://it.wikipedia.org/wiki?curid=4196870", "title": "Sestetto per archi n. 2 in sol maggiore op. 36 (Brahms)", "text": ""}
{"id": "4196874", "revid": "715366", "url": "https://it.wikipedia.org/wiki?curid=4196874", "title": "Sestetto per archi n. 1 in si bemolle maggiore op. 18 (Brahms)", "text": ""}
{"id": "4196881", "revid": "1851848", "url": "https://it.wikipedia.org/wiki?curid=4196881", "title": "Karl Duill", "text": "Partecip\u00f2 ai Giochi della II Olimpiade che si svolsero a Parigi nel 1900. Prese parte alla gara di velocit\u00e0, dove fu eliminato ai quarti di finale.\nDuill disput\u00f2 anche alla corsa a punti dove risult\u00f2 vincitore della medaglia d'argento, medaglia non riconosciuta ufficiale dal CIO."}
{"id": "4196882", "revid": "585241", "url": "https://it.wikipedia.org/wiki?curid=4196882", "title": "Danilo Medina S\u00e1nchez", "text": ""}
{"id": "4196889", "revid": "1851848", "url": "https://it.wikipedia.org/wiki?curid=4196889", "title": "Paul Gottron", "text": "Partecip\u00f2 ai Giochi della II Olimpiade che si svolsero a Parigi nel 1900. Prese parte alla gara di velocit\u00e0, dove fu eliminato ai quarti di finale."}
{"id": "4196890", "revid": "1979289", "url": "https://it.wikipedia.org/wiki?curid=4196890", "title": "Gianni Monduzzi", "text": "Biografia.\nDopo aver conseguito la laurea in medicina intraprende la carriera di editore, fondando nel 1968 la Monduzzi Editore, specializzata in materiale accademico. Dal 1984 si dedica all'attivit\u00e0 di umorista; i suoi libri sono stati pubblicati dalla Mondadori.\nDal 2000 al 2004 \u00e8 stato Assessore alle Politiche Giovanili, Sicurezza, Polizia Municipale e Protezione Civile del Comune di Bologna per la giunta di Giorgio Guazzaloca.\nBibliografia.\nQui di seguito le opere pubblicate:"}
{"id": "4196893", "revid": "729019", "url": "https://it.wikipedia.org/wiki?curid=4196893", "title": "Louis Ren\u00e9 Edmond Le Pivain", "text": "Biografia.\nNacque a Brest il 18 maggio 1887, arruolandosi nella Marine Nationale nel 1905. Divenuto Aspirante guardiamarina il 5 ottobre 1908, si imbarc\u00f2 sull'incrociatore corazzato \"Marsellaise\", appartenente all'Escadre du Nord (Cdt. Anne De Spitz) il 1\u00ba gennaio 1909 e venne promosso sottotenente di vascello il 5 ottobre 1910.\nIl 1\u00ba gennaio 1912 si imbarc\u00f2 sulla cannoniera \"Z\u00e9l\u00e9e\", appartenente alla Divisione Navale dell'Estremo Oriente al comando del Cdt. Jean Fischbacher.\nDal 1 ottobre 1913 frequent\u00f2 la Scuola per Ufficiali d'artiglieria di Tolone.\nOttenne il brevetto di Ufficiale d'artiglieria nel 1914, prendendo parte alla prima guerra mondiale, per essere promosso tenente di vascello il 30 luglio 1917. fu decorato con la Croce di Cavaliere della Legion d'onore il 15 ottobre 1919.\nIl 1\u00ba gennaio 1921, si imbarca sull\"'Armorique\", nave scuola per apprendisti marittimi e allievi della marina mercantile.\nPromosso capitano di corvetta il 9 novembre 1926, e poi capitano di fregata il 7 novembre 1930, divenne Ufficiale della Legion d'onore l'11 luglio 1931. Il 15 gennaio 1939 venne promosso capitano di vascello, ed assunse il comando della nave da battaglia \"Bretagne\" mantenendolo anche dopo lo scoppio della seconda guerra mondiale.\nDurante il combattimento contro la flotta inglese a Mers-el-K\u00e9bir, il 3 luglio 1940, la sua nave fu colpita da alcuni proiettili da 381\u00a0mm ed affond\u00f2 rapidamente, capovolgendosi e trascinando con s\u00e9 977 uomini. Egli fu uno dei pochi superstiti, e si salv\u00f2 gettandosi in mare raggiungendo la riva a nuoto.\nDivenuto Commendatore della Legion d'onore l'11 settembre 1940, fu elevato al grado di contrammiraglio il 17 dicembre 1941 e in quella stessa data venne collocato in posizione di riserva. Muore l'8 marzo 1962."}
{"id": "4196897", "revid": "1851848", "url": "https://it.wikipedia.org/wiki?curid=4196897", "title": "Georg Drescher", "text": "Partecip\u00f2 ai Giochi della II Olimpiade che si svolsero a Parigi nel 1900. Prese parte alla gara di velocit\u00e0, dove fu eliminato al primo turno."}
{"id": "4196898", "revid": "305330", "url": "https://it.wikipedia.org/wiki?curid=4196898", "title": "Repubblica d'Austria", "text": ""}
{"id": "4196900", "revid": "239447", "url": "https://it.wikipedia.org/wiki?curid=4196900", "title": "Calcio ai Giochi Bolivariani", "text": ""}
{"id": "4196902", "revid": "124123", "url": "https://it.wikipedia.org/wiki?curid=4196902", "title": "Ingrid Kr\u00e4mer", "text": "Ha rappresentato la Squadra Unificata Tedesca ai Giochi olimpici di e , vincendo tre medaglie d'oro ed una d'argento.\nRiconoscimenti.\n\u00c8 stata eletta sportiva tedesca orientale dell'anno negli anni 1960, 1962, 1963 e 1964.\n\u00c8 stata inserita nell'International Swimming Hall of Fame a Fort Lauderdale Florida nel 1975."}
{"id": "4196904", "revid": "253269", "url": "https://it.wikipedia.org/wiki?curid=4196904", "title": "Edward Stevenson", "text": "Fu capo designer alla RKO dal 1936 al 1951.\nBiografia.\nNato Edward Manson Stevenson a Pocatello, nell'Idaho, all'et\u00e0 di sedici anni si trasfer\u00ec con la famiglia a Hollywood. La sua carriera di designer inizi\u00f2 quando fece per Norma Talmadge degli schizzi per i suoi costumi. Alla MGM, fu - a diciannove anni - assistente di Ert\u00e9 quando il celebre scenografo e costumista parigino di origine russa arriv\u00f2 a Hollywood per disegnare alcuni film.\nLasciata la scuola dopo essersi diplomato, Stevenson divent\u00f2 assistente designer alla Fox. Pass\u00f2 in seguito alla First National dove rimase per due anni e mezzo. Negli anni trenta, fu il designer personale di alcune delle dive pi\u00f9 famose della casa, tra cui Barbara Stanwyck e Jean Harlow.\nNel 1936, divent\u00f2 alla RKO assistente di Bernard Newman - che aveva sostituito Walter Plunkett. Dopo il ritiro di Newman, Stevenson ne prese il posto che conserv\u00f2 nei quindici anni seguenti. In seguito, lavor\u00f2 per la Twentieth Century Fox per poi passare alla televisione, dove fu uno dei designer pi\u00f9 apprezzati, lavorando per la famosa serie Lucy ed io, in cui vestiva la protagonista Lucille Ball."}
{"id": "4196914", "revid": "92723", "url": "https://it.wikipedia.org/wiki?curid=4196914", "title": "Tarquinio il Vecchio", "text": ""}
{"id": "4196915", "revid": "1452073", "url": "https://it.wikipedia.org/wiki?curid=4196915", "title": "Tokyo Jungle", "text": " \u00e8 un videogioco stealth sviluppato dalla PlayStation C.A.M.P. e Crispy's e pubblicato dalla Sony Computer Entertainment esclusivamente per PlayStation 3. Il gioco \u00e8 ambientato a Tokyo, in un futuristico Giappone deserto nel quale le citt\u00e0 si sono trasformate in ambienti selvaggi ed ostili. Gli esseri umani hanno abbandonato il pianeta, lasciando sulla Terra soltanto gli animali che devono lottare per la sopravvivenza. Il giocatore potr\u00e0 impersonare vari animali, carnivori ed erbivori, e portare a termine missioni specifiche per ogni specie, raccogliendo indizi sulle ragioni per cui l'umanit\u00e0 \u00e8 scomparsa. \"Tokyo Jungle\" \u00e8 stato pubblicato in Giappone il 7 giugno 2012. Durante un'intervista con il sito \"Joystiq\", concessa in occasione dell'Electronic Entertainment Expo 2012, Scott Rohde della Sony ha confermato la pubblicazione del gioco in America Settentrionale ed Europa. Il videogioco \u00e8 stato pubblicato il 25 settembre attraverso il PlayStation Network."}
{"id": "4196917", "revid": "1714743", "url": "https://it.wikipedia.org/wiki?curid=4196917", "title": "Francesco Leopoldo d'Asburgo-Lorena", "text": "Biografia.\nFrancesco Leopoldo era il secondo dei sei figli di Ferdinando III, Granduca di Toscana, e Luisa Maria Amalia di Borbone ed era il primo figlio maschio, quindi gli spettava il titolo di Gran principe essendo il primo in linea di successione.\nMor\u00ec a Vienna, ove si trovava con la famiglia per l'esilio del padre Ferdinando, all'et\u00e0 di cinque anni cadendo da una carrozza. Alla sua morte, divenne Gran principe suo fratello minore Leopoldo Giovanni, che divent\u00f2 Granduca di Toscana col nome di Leopoldo II alla morte del padre nel 1824.\nCollegamenti esterni.\nGli Asburgo-Lorena del Granducato di Toscana"}
{"id": "4196919", "revid": "1540383", "url": "https://it.wikipedia.org/wiki?curid=4196919", "title": "Gai-Jin", "text": "Gai-Jin \u00e8 un romanzo storico del 1993 scritto da James Clavell. Costituisce il terzo capitolo in ordine cronologico della \"Saga Asiatica\" dell'autore, anche se fu pubblicato per ultimo.\nTrama.\nLa vicenda del romanzo si svolge circa vent'anni dopo gli eventi di \"Tai-Pan\" e ha come protagonista Malcolm Struan, il figlio di Culum e Tess Struan. La storia approfondisce notevolmente la situazione politica giapponese di met\u00e0 ottocento e l'ostilit\u00e0 diffusa, nei confronti degli occidentali. Le vicende sono vagamente ispirate all'incidente di Namamugi e al conseguente bombardamento di Kagoshima."}
{"id": "4196921", "revid": "1649409", "url": "https://it.wikipedia.org/wiki?curid=4196921", "title": "Medaglia per la trasformazione delle terre non nere della Repubblica Socialista Federativa Sovietica Russa", "text": "La medaglia per la trasformazione delle terre non nere della Repubblica Socialista Federativa Sovietica Russa \u00e8 stata un premio statale dell'Unione Sovietica.\nStoria.\nLa medaglia venne istituita il 30 settembre 1977.\nAssegnazione.\nLa medaglia veniva assegnata a operai, contadini e impiegati che avessero lavorato all'attuazione del programma a lungo termine per lo sviluppo dell'agricoltura delle terre non nere della RSS Russa e che avesse lavorato, in linea di principio, per non meno di tre anni in questo campo in aziende agricole statali o collettive, o che avesse lavorato in aziende, enti o istituzioni le cui attivit\u00e0 fossero direttamente connesse con la trasformazione della terra non nera."}
{"id": "4196922", "revid": "287204", "url": "https://it.wikipedia.org/wiki?curid=4196922", "title": "Sporting \u00c9toile Club de Bastia 1971-1972", "text": "Questa voce raccoglie le informazioni riguardanti lo Sporting \u00c9toile Club de Bastia nelle competizioni ufficiali della stagione 1971-1972.\nMaglie e sponsor.\nVengono confermate le divise introdotte nella stagione precedente, prodotte da Le Coq Sportif."}
{"id": "4196924", "revid": "2033069", "url": "https://it.wikipedia.org/wiki?curid=4196924", "title": "The Mob Doctor", "text": "The Mob Doctor \u00e8 una serie televisiva statunitense trasmessa dal 17 settembre 2012 sul canale Fox, la quale, visti gli ascolti deludenti, l'ha cancellata il 28 novembre 2012 trasmettendo tuttavia tutti gli episodi prodotti.\nIn Italia ha debuttato in prima visione assoluta sul canale satellitare Fox Life a partire dal 24 giugno 2013.\nTrama.\nLa serie segue un brillante chirurgo di Chicago che deve proteggere la propria carriera e reputazione, minate da un debito verso la mafia, a causa del quale sono in pericolo anche i suoi cari e i suoi amici.\nProduzione.\nIl 9 maggio 2012 l'emittente Fox ha acquistato la serie, per mandarla in onda nella stagione televisiva 2012-2013."}
{"id": "4196926", "revid": "729019", "url": "https://it.wikipedia.org/wiki?curid=4196926", "title": "Operazione Substance", "text": "Operazione Substance era il nome in codice di un'azione della Royal Navy britannica svoltasi nel luglio 1941, durante i pi\u00f9 ampi eventi della battaglia del Mediterraneo della seconda guerra mondiale.\nL'azione consistette nell'invio di un convoglio di rifornimenti dalla Gran Bretagna a Malta attraverso Stretto di Gibilterra e, al contempo, di un gruppo di mercantili vuoti da Malta alla volta di Gibilterra; la scorta a distanza fu fornita dalla Force H dell'ammiraglio James Somerville. Nel corso dell'operazione le forze britanniche furono ripetutamente attaccate da velivoli della Regia Aeronautica italiana a sud delle coste della Sardegna, oltre che da una formazione di MAS nel Canale di Sicilia: gli attacchi italiani provocarono varie perdite (l'affondamento di un cacciatorpediniere e il danneggiamento di un incrociatore leggero, un cacciatorpediniere e due mercantili), ma non impedirono il compimento della missione da parte dei britannici.\nAntefatti.\nFin dall'entrata in guerra dell'Italia nel giugno 1940, l'isola di Malta si era ritrovata al centro di vaste operazioni aeronavali degli opposti schieramenti: la sua posizione ne faceva un'importante base per la Royal Navy e la Royal Air Force nelle loro operazioni di contrasto ai convogli italiani diretti a rifornire le truppe dell'Asse in Libia, impegnate nella campagna del Nordafrica contro le forze britanniche in Egitto; di converso, tuttavia, la Royal Navy doveva impegnarsi a fondo per garantire periodici rifornimenti di truppe, aerei e materiali al fine di mantenere l'operativit\u00e0 di Malta come base militare, allestendo vari convogli navali e scortandoli con forti aliquote di naviglio da guerra.\nA parte alcuni fugaci e inconcludenti interventi della squadra navale da battaglia italiana, l'opera di contrasto delle missioni di rifornimento di Malta da parte della Royal Navy era stata devoluta principalmente alla Regia Aeronautica: penalizzata dal non aver curato negli anni precedenti il conflitto la specialit\u00e0 degli aerosiluranti (e quasi completamente priva di altri apparecchi utili nel contrasto aeronavale, come i bombardieri in picchiata), l'aeronautica si era ritrovata impreparata nella gestione delle operazioni aeronavali, dovendo improvvisare a ostilit\u00e0 ormai iniziate. L'interdizione alle operazioni britanniche divenne pi\u00f9 efficace con il passare del tempo e conobbe una decisa impennata con l'arrivo dei primi contingenti della Luftwaffe tedesca a fine dicembre 1940: l'operazione Excess del 6 - 13 gennaio 1941 mise ben presto in chiaro l'accresciuta minaccia aerea che le forze britanniche dovevano affrontare nel Mediterraneo.\nLa Royal Navy rimand\u00f2 altre operazioni su vasta scala di rifornimento di Malta fino al maggio seguente, preferendo servirsi nel mentre di convogli pi\u00f9 piccoli o viaggi di singole unit\u00e0. Tra il 6 e 12 maggio, invece, la Royal Navy port\u00f2 a compimento la vasta operazione Tiger: un convoglio salpato direttamente dalla Gran Bretagna, carico di carri armati e aerei per il fronte nordafricano, comp\u00ec sotto la protezione della Force H prima e della Mediterranean Fleet poi l'intera traversata del bacino da Gibilterra ad Alessandria d'Egitto (un unico mercantile and\u00f2 perduto su una mina), mentre due convogli raggiungevano Malta da Alessandria senza essere disturbati. La notevole riduzione del contingente della Luftwaffe schierato in Sicilia, dovuto all'imminenza dell'invasione dell'Unione Sovietica, diminu\u00ec la minaccia che le forze britanniche si trovavano ad affrontare nel Mediterraneo, consentendo loro di progettare nuove operazioni. Le pesanti perdite di naviglio registrate dalla Mediterranean Fleet nel corso della convulsa battaglia di Creta misero per\u00f2 temporaneamente fuori combattimento la squadra di Alessandria, delegando la conduzione della successiva operazione alla Force H di Gibilterra.\nSotto il nome in codice di operazione Substance (\"sostanza\" in lingua inglese), l'azione avrebbe visto lo svolgersi di due missioni in contemporanea: un convoglio di rifornimento salpato dal Regno Unito, accompagnato da unit\u00e0 da guerra distaccate dalla Home Fleet per rinforzare la Force H, avrebbe raggiunto Malta passando per lo Stretto di Gibilterra, mentre un secondo gruppo di mercantili vuoti avrebbe lasciato l'isola per dirigere su Gibilterra. La Force H dell'ammiraglio James Somerville avrebbe incrociato nel Mediterraneo occidentale per fornire copertura a distanza a queste due operazioni.\nL'operazione.\nLa partenza del convoglio.\nSubstance prese avvio l'11 luglio 1941 quando varie unit\u00e0 navali partirono dal Firth of Clyde e dal Canale di Bristol alla volta di Gibilterra. Sotto la designazione di \"WS 9C\" si trovava un convoglio composto di sei piroscafi carichi di rifornimenti (\"City of Pretoria\", \"Deucalion\", \"Durham\", \"Melbourne Star\", \"Port Chalmers\", \"Sydney Star\", pi\u00f9 la nave frigorifera \"Avila Star\" che avrebbe fatto parte del convoglio nel primo tratto per poi procedere autonomamente alla volta del Sudamerica) e due navi passeggeri convertite in navi trasporto truppe (\"Leinster\" e \"Pasteur\", la quale si sarebbe fermata a Gibilterra per sbarcare rinforzi alla guarnigione locale); accompagnava il convoglio, sia come scorta che come rinforzo per la Force H di Gibilterra, una formazione della Royal Navy designata \"Force X\" e composta dalla nave da battaglia , dagli incrociatori leggeri e , dal posamine veloce e dai cacciatorpediniere , , , e (australiano). Per il primo tratto del percorso furono assegnati come scorta ulteriore l'incrociatore leggero olandese e quattro cacciatorpediniere, poi distaccatisi e rientrati nel Regno Unito il 15 luglio.\nLa navigazione attraverso l'Oceano Atlantico si svolse senza incidenti e, il 16 luglio, il \"Manxman\" si separ\u00f2 dal convoglio e procedette autonomamente a forte velocit\u00e0 verso Gibilterra, dove giunse il 19 luglio; la sera del 17 luglio invece la Force X si separ\u00f2 in due formazioni distinte che procedettero per conto proprio verso Gibilterra: la nave trasporto truppe \"Pasteur\" con l'incrociatore \"Manchester\" e i cacciatorpediniere \"Lightning\" e \"Nestor\" arrivarono a Gibilterra il 19 luglio, la \"Leinster\" con l'incrociatore \"Arethusa\" e i cacciatorpediniere \"Maori\", \"Sikh\" e \"Cossack\" vi giunsero il giorno seguente. Il convoglio WS 9C e la \"Nelson\" furono raggiunti la mattina del 18 luglio da una formazione di sei cacciatorpediniere salpati da Gibilterra, sostituiti poi a mezzogiorno del 20 luglio da una seconda formazione che sarebbe poi divenuta la scorta ravvicinata durante il passaggio nel Mediterraneo: l'incrociatore leggero (capo scorta), il posamine \"Manxman\" e i cacciatorpediniere \"Nestor\", \"Lightning\", , e .\nAlle 23:45 del 20 luglio il convoglio WS 9C entr\u00f2 nello Stretto di Gibilterra e assunse la nuova designazione di \"GM 1\". Il comando britannico aveva scelto per il passaggio dello stretto e la partenza della Force H una notte con fitta nebbia e mare in burrasca, al fine di sviare gli osservatori dell'Asse appostati sulle coste della neutrale Spagna, ma la pessima visibilit\u00e0 port\u00f2 a ritardi nei movimenti navali e qualche incidente: il transito del GM 1 per lo stretto fu completato alle 01:45 del 21 luglio, mentre un quarto d'ora dopo partirono da Gibilterra la petroliera \"Brown Ranger\" scortata dal cacciatorpediniere HMS \"Beverly\". Alle 03:20 seguirono gli incrociatori \"Arethusa\" e \"Manchester\" diretti a rinforzare la scorta del GM 1 e, poco dopo, salp\u00f2 anche la nave trasporto truppe \"Leinster\", ma a causa della nebbia l'unit\u00e0 fin\u00ec con l'incagliarsi lungo la costa nei pressi di Capo Carnero a sud di Algeciras, dove rimase bloccata. L'ammiraglio Somerville lasci\u00f2 gli ormeggi alle 04:30 con la Force H, composta dall'incrociatore da battaglia (nave ammiraglia), dalla portaerei , dall'incrociatore leggero e da sette cacciatorpediniere (, , , , , e ) cui se ne aggiunse pi\u00f9 tardi un ottavo (il ): tuttavia, per evitare collisioni stante la pessima visibilit\u00e0, le unit\u00e0 procedettero in maniera indipendente verso est, riunendosi in gruppo solo verso le 06:00 e venendo raggiunte anche dalla \"Nelson\". Infine, alle 05:30, i cacciatorpediniere \"Cossack\", \"Maori\" e \"Sikh\" lasciarono Gibilterra per andare a scortare la \"Leinster\", ma informati che la nave era rimasta incagliata furono dirottati e aggregati alla scorta della formazione di Somerville: questi stava soppesando l'ipotesi di distaccare l'incrociatore \"Hermione\" per trasbordare dal vascello immobilizzato l'importante personale della RAF, destinato a Malta, ma decise poi di procedere oltre.\nNella mattina del 21 luglio Somerville, a causa dei vari rimescolamenti di formazioni, rinomin\u00f2 la Force H come \"Group 4\" e la Force X come \"Group 5\", al fine di evitare confusione nelle comunicazioni radio; la navigazione per il resto del giorno si svolse senza particolari eventi, salvo l'avvistamento alle 12:55 e alle 19:00 di due mercantili neutrali appartenenti alla Francia di Vichy. Alle 08:50 il Group 4 rilev\u00f2 di essere stato avvistato da un idrovolante da ricognizione italiano, subito fuggito all'approssimarsi dei caccia Fairey Fulmar decollati dalla \"Ark Royal\": la segnalazione del velivolo giunse al comando della Marina italiana (Supermarina) pi\u00f9 tardi quella mattinata, ma in mancanza di altri particolari si ritenne che la formazione britannica avvistata fosse uno scaglione della Force H diretto a lanciare aerei per Malta dalla zona a sud delle isole Baleari e, quindi, furono prese solo generiche precauzioni. Un altro aereo non identificato fu segnalato dalle vedette britanniche alle 14:00, ma ancora una volta i Fulmar mancarono l'intercettazione; dopo di che, alle 17:30, i cacciatorpediniere di scorta al Group 4 si rifornirono di carburante dalla petroliera \"Brown Ranger\", che completata l'operazione invert\u00ec la rotta e rientr\u00f2 a Gibilterra accompagnata dal cacciatorpediniere \"Beverly\".\nGli attacchi del 23 luglio.\nAlle 23:15 la formazione di Somerville entr\u00f2 nella zona di pattugliamento del sommergibile , in agguato al largo di Bougie in Algeria: il battello lanci\u00f2 una salva di siluri all'indirizzo della \"Ark Royal\", ma gli ordigni furono avvistati dal cacciatorpediniere \"Nestor\" ed evitati con una serie di violente accostate; dopo essere stato sorpassato da altri due siluri a lui indirizzati (che probabilmente passarono sotto lo scafo perch\u00e9 regolati a una maggiore profondit\u00e0), il \"Nestor\" and\u00f2 al contrattacco lanciando bombe di profondit\u00e0 sulla posizione del \"Diaspro\" che tuttavia riusc\u00ec ad allontanarsi dopo aver riportato solo danni leggeri. Il rapporto del sommergibile, nonch\u00e9 nuovi avvistamenti aerei effettuati la mattina del 23 luglio, confermarono a Supermarina che l'operazione britannica consisteva in realt\u00e0 in una missione di rifornimento di Malta, ma si rivel\u00f2 troppo tardi per poter progettare un'uscita della squadra da battaglia: si decise di delegare alla Regia Aeronautica un primo contrasto del convoglio britannico, mentre nel frattempo tre torpediniere e quattro MAS, le uniche unit\u00e0 immediatamente disponibili, andavano a posizionarsi in zone di agguato nel Canale di Sicilia.\nAlle 09:10 le unit\u00e0 britanniche rilevarono una formazione di aerei nemici in avvicinamento e la \"Ark Royal\" si affrett\u00f2 a catapultare altri sette caccia Fulmar per integrare i quattro della \"combat air patrol\" gi\u00e0 in volo. Gli aerei in avvicinamento erano otto Savoia-Marchetti S.M.79 in versione aerosilurante, decollati alle 08:05 dalla base di Elmas in Sardegna, seguiti da sette S.M.79 in versione bombardiere provenienti da Decimomannu; i velivoli italiani riuscirono a organizzare un attacco coordinato verso le 09:40, con gli aerosiluranti suddivisi in tre pattuglie (due da tre e una da due velivoli) in volo a pelo dell'acqua mentre i bombardieri procedevano ad alta quota. I Fulmar diressero inizialmente sui bombardieri, ne scompaginarono la formazione e impedirono un preciso sgancio degli ordigni, ma questo consent\u00ec agli aerosiluranti di portarsi molto vicino alla squadra navale britannica provenendo da direzioni diverse; due delle pattuglie dovettero desistere dall'attacco a causa del violento fuoco contraereo, ma la terza con i tre velivoli guidati dal tenente Bruno Pandolfi riusc\u00ec a penetrare nella formazione britannica e a lanciare le sue armi a distanze variabili dai 600 ai metri. Il cacciatorpediniere \"Fearless\" fu colpito verso poppa sul lato di babordo da un siluro che caus\u00f2 gravi danni, immobilizzandolo e appiccando un incendio oltre a infliggere 26 morti all'equipaggio; un secondo siluro centr\u00f2 l'incrociatore \"Manchester\" sempre sul lato di babordo, disabilitando uno dei suoi motori e provocando 26 morti e un ferito tra i membri dell'equipaggio, pi\u00f9 13 morti e 4 feriti tra i passeggeri presi a bordo dall'unit\u00e0 (750 soldati del King's Own Royal Regiment). Lo S.M.79 del tenente Pandolfi fu colpito a un motore durante l'azione, ammar\u00f2 e tutti i sei membri dell'equipaggio sopravvissero, venendo poi tratti in salvo dal cacciatorpediniere \"Avon Vale\"; nel corso dello scontro furono abbattuti anche tre Fulmar con la morte di quattro aviatori.\nSomerville ordin\u00f2 al \"Manchester\" di uscire dalla formazione e di rientrare a Gibilterra sotto la scorta del cacciatorpediniere \"Avon Vale\"; il \"Fearless\", troppo danneggiato per proseguire, fu lasciato indietro con l'assistenza del cacciatorpediniere \"Forester\", ma impossibilitato a essere salvato fu evacuato dall'equipaggio e quindi finito con un siluro alle 10:55. Nel frattempo, alle 10:11, un secondo attacco alle unit\u00e0 del Group 4 fu portato da cinque bombardieri in quota Fiat B.R.20, che sfuggirono poi all'inseguimento dei Fulmar della \"Ark Royal\": gli ordigni piovvero nelle vicinanze dei cacciatorpediniere \"Sikh\" e \"Foxhound\", ma non causarono danni. Alle 16:00 quattro degli aerosiluranti S.M.79 che non avevano lanciato nel precedente attacco tornarono all'assalto della formazione britannica, ma a 20 miglia di distanza dalle navi nemiche furono intercettati da tre Fulmar che ne abbatterono due e obbligarono gli altri a ritirarsi: dei due equipaggi italiani uno fu preso a bordo un'ora pi\u00f9 tardi dal cacciatorpediniere \"Foresight\", l'altro fu tratto in salvo da un idrovolante da soccorso Savoia-Marchetti S.66 al largo di Capo Carbonara. Alla ricerca del \"Manchester\" danneggiato partirono da Elmas alle 16:20 tre S.M.79 siluranti che, avvistata l'unit\u00e0 verso le 18:05, si gettarono all'attacco senza, per\u00f2, ottenere alcun centro. Alle 17:00 quattro S.M.79 siluranti lanciarono sul convoglio GM 1, giunto ormai all'altezza di Capo Bon: tre siluri furono sganciati dalla distanza di metri sotto un pesante fuoco contraereo, ma nessuno di essi raggiunse un bersaglio e i velivoli rientrarono danneggiati alla base.\nAlle 17:13, con la sua formazione ormai giunta all'imboccatura del Canale di Sicilia, Somerville ordin\u00f2 al Group 4 di invertire la rotta e di dirigere verso ovest; alla scorta del convoglio che prosegu\u00ec alla volta di Malta furono aggregati altri cacciatorpediniere nonch\u00e9 l'incrociatore \"Hermione\", che prese il posto del danneggiato \"Manchester\". Le due squadre della Royal Navy riassunsero quindi le designazioni di Force H e Force X; i Fulmar della \"Ark Royal\" continuarono a coprire il convoglio fino alle 18:30, quando furono rilevati dai caccia Bristol Beaufighter decollati da Malta. Un ultimo attacco aereo sulle navi britanniche si svilupp\u00f2 alle 19:45 a nord di Capo Bon da parte di alcuni bombardieri in quota italiani; il bersaglio fu il convoglio GM 1 e una bomba da 500 chili esplose nelle vicinanze del cacciatorpediniere \"Firedrake\" che con il gemello \"Foxhound\" stava compiendo una missione di dragaggio mine sulla rotta dei mercantili. L'onda d'urto dell'esplosione caus\u00f2 danni strutturali e l'allagamento di entrambe le sale macchine dell'unit\u00e0 che, immobilizzata, fu presa a rimorchio dal cacciatorpediniere \"Eridge\" per rientrare a Gibilterra.\nAzioni successive.\nAll'1:00 del 24 luglio la \"Ark Royal\" catapult\u00f2 come previsto sei aerosiluranti Fairey Swordfish diretti a rinforzare la guarnigione di Malta, tutti giunti felicemente a destinazione alcune ore dopo. Alle 02:45 il radar del cacciatorpediniere \"Cossack\", ora aggregato alla Force X in navigazione a nord di Pantelleria, individu\u00f2 alcune unit\u00e0 navali in rapido avvicinamento: si trattava dei MAS italiani \"532\" e \"533\" che, al comando del capo-flottiglia capitano di fregata Forza, lanciarono un deciso attacco contro il convoglio riuscendo a colpire con un siluro il piroscafo \"Sydney Star\" e ad allontanarsi indenni sotto un pesante fuoco nemico. L'azione fu tanto fulminea da mandare in confusione i britannici, i quali ritennero di essere stati attaccati da dodici motosiluranti e di averne affondate due e danneggiate altrettante. Il cacciatorpediniere \"Nestor\" affianc\u00f2 il mercantile danneggiato: l'intenzione iniziale fu quella di abbandonare la nave, ma alla fine si decise di evacuare sul cacciatorpediniere i 500 tra membri dell'equipaggio e passeggeri del mercantile (impresa non facile visto che lo stesso \"Nestor\" imbarcava gi\u00e0 300 persone tra equipaggio e passeggeri) e di pilotare il \"Sydney Star\" verso Malta con una ciurma ridotta al minimo indispensabile. Raggiunti poi dall'incrociatore \"Hermione\", il \"Nestor\" e il \"Sydeny Star\" riuscirono ad arrivare a Malta 72 ore pi\u00f9 tardi.\nMentre la Force X e il GM 1 proseguivano per Malta, alle 08:16 un idrovolante da ricognizione italiano CANT Z.506 fu individuato mentre procedeva al largo della Force H e fu ben presto abbattuto dai Fulmar decollati dalla \"Ark Royal\"; attorno alle 09:45, invece, un solitario S.M.79 silurante decollato da Pantelleria port\u00f2 un ultimo attacco al GM 1, ma pur rivendicando un centro ai danni di un piroscafo in realt\u00e0 non colp\u00ec alcun bersaglio.\nAlle 05:00 del 23 luglio, con gli italiani concentrati sul Mediterraneo occidentale, era partita l'azione da Malta: designati come convoglio MG 1A, dall'isola salparono la nave rifornimento HMS \"Breconshire\" e sei mercantili scarichi (i piroscafi \"Talabot\", \"Thermopylae\", \"Settler\" e \"Amerika\", le petroliere \"Hoegh Hood\" e \"Sven\u00f8r\") accompagnati dall'unica unit\u00e0 di scorta disponibile, il cacciatorpediniere ; la \"Sven\u00f8r\" dovette rientrare quasi subito a Malta perch\u00e9 rimase danneggiata dall'urto con un frangiflutti mentre usciva dal porto e salp\u00f2 nuovamente in solitaria pi\u00f9 tardi dopo essere stata sommariamente riparata; gli altri mercantili si divisero in tre coppie a seconda della velocit\u00e0 massima sviluppabile e si diressero isolatamente verso ovest, con l'\"Encounter\" che si aggreg\u00f2 alla seconda coppia. Le varie sezioni del convoglio MG 1A presero una rotta molto a sud di Pantelleria, che li port\u00f2 poi a entrare nelle acque territoriali della colonia francese della Tunisia tra la punta di Capo Bon e l'isola di Zembra.\nIl convoglio MG 1A fu ignorato dalle forze nemiche per tutto il 23 luglio, ma la mattina del 24 fin\u00ec anch'esso sotto gli attacchi dei velivoli italiani: alle 12:30 la seconda sezione, con i piroscafi \"Amerika\" e \"Thermopylae\" scortati dallo \"Encounter\", fu attaccata da tre S.M.79 siluranti a nord di Capo Blanc, ma nessun siluro fu messo a segno e uno dei velivoli rientr\u00f2 con danni ai motori causati dalla contraerea; una mezz'ora pi\u00f9 tardi la sezione dello \"Encounter\" fu invece attaccata da bombardieri in quota, ma ancora una volta non riport\u00f2 alcun danno. Alle 13:40 la prima sezione, composta dal \"Breconshire\" e dal \"Talabot\", fin\u00ec sotto il tiro di bombardieri in quota al largo delle coste orientali dell'Algeria ma non riport\u00f2 danni, mentre alle 17:30 la terza sezione con la \"Hoegh Hood\" e il \"Settler\" fu attaccata da tre S.M.79 siluranti: i velivoli italiani riuscirono a piazzare un siluro sulla \"Hoegh Hood\", che tuttavia pot\u00e9 proseguire anche se a velocit\u00e0 ridotta. Infine alle 17:40 il cacciatorpediniere \"Encounter\", distaccatosi dalla seconda sezione per raggiungere la prima, fu ancora una volta preso di mira da bombardieri italiani che per\u00f2 lo mancarono.\nIl rientro a Gibilterra.\nGli incrociatori \"Edinburgh\" e \"Arethusa\" e il posamine \"Manxman\" si separarono dal convoglio GM 1 la mattina del 24 luglio e giunsero a Malta per conto proprio verso le 12:00, dove scaricarono le truppe e i materiali che avevano a bordo; circa quattro ore pi\u00f9 tardi arrivarono a destinazione anche i mercantili, seguiti poco dopo dall'incrociatore \"Hermione\" con a rimorchio il danneggiato \"Sydney Star\". Alle 18:00 i tre incrociatori salparono nuovamente alla volta di Gibilterra insieme ai cacciatorpediniere \"Sikh\", \"Cossack\", \"Maori\", \"Foxhound\" e \"Nestor\", mentre il \"Farndale\" fu lasciato a Malta a causa di problemi ai motori. A sud di Pantelleria anche il cacciatorpediniere \"Sikh\" dovette fermarsi a causa di malfunzionamenti alle caldaie e fu lasciato indietro dal resto della formazione, ma riusc\u00ec poi a rimettersi in moto e a procedere isolatamente verso ovest; infine, alle 08:15 del 25 luglio la Force X si ricongiunse alla Force H di Somerville, rimasta in attesa nelle acque a sud-ovest della Sardegna, per poi procedere insieme verso Gibilterra.\nAlle 08:22 dalle navi di Somerville fu avvistato un idrovolante da ricognizione italiano CANT Z.506, contro cui diressero i Fulmar della \"Ark Royal\"; nello scontro seguente sia il CANT che uno dei Fulmar furono abbattuti: due aviatori britannici rimasero uccisi mentre i quattro membri dell'equipaggio del velivolo italiano furono recuperati dal cacciatorpediniere \"Foxhound\". Alle 10:35 i radar delle unit\u00e0 britanniche rilevarono un grosso gruppo di velivoli in avvicinamento, identificati come 20 bombardieri S.M.79; i Fulmar diressero al loro intercettamento e nel corso di un duro scontro tra le 11:00 e le 11:05 furono abbattuti tre S.M.79 italiani e due caccia britannici: la formazione italiana fu rotta e le poche bombe sganciate finirono a poca distanza dall'incrociatore \"Renown\".\nDopo quest'ultima azione non si registrarono pi\u00f9 altri combattimenti. Il danneggiato \"Manchester\", scortato da due cacciatorpediniere usciti da Gibilterra, arriv\u00f2 in porto alle 02:39 del 26 luglio, seguito alcune ore dopo dalle prime due sezioni del convoglio MG 1A; le unit\u00e0 di Somerville rientrarono a Gibilterra nel corso del 27 luglio divise in pi\u00f9 gruppi, unitamente all'ultima sezione del MG 1A compresa la danneggiata petroliera \"Hoegh Hood\". L'ultima ad arrivare fu la petroliera \"Sven\u00f8r\", salpata singolarmente da Malta e infine approdata a Gibilterra alle 05:00 del 28 luglio: il suo arriv\u00f2 segn\u00f2 quindi la fine dell'operazione Substance.\nConseguenze.\nSubstance fu un altro buon successo per la Royal Navy nella sua opera di vettovagliamento di Malta: tutti i rifornimenti e le truppe convogliati verso l'isola erano arrivati a destinazione (salvo i soldati imbarcati sul \"Manchester\" e sulla \"Leinster\") e le navi vuote presenti a La Valletta furono fatte rientrare felicemente a Gibilterra, sebbene due mercantili avessero dovuto registrare gravi danni. L'ammiraglio Somerville rimase sorpreso dall'apprendere che sulle unit\u00e0 fatte rientrare da Malta erano stati imbarcati a sua insaputa molti civili, soprattutto donne e bambini, sfollati dall'isola assediata: pensando di dover proteggere solo degli scafi vuoti l'ammiraglio aveva fornito un unico cacciatorpediniere di scorta e solo per fortuna non si erano registrate vittime a bordo. Le perdite per la Royal Navy erano state per\u00f2 sensibili, sebbene non incapacitati: oltre all'affondamento del cacciatorpediniere \"Fearless\", il cacciatorpediniere \"Firedrake\" non rientr\u00f2 in squadra fino al gennaio 1942 e l'incrociatore \"Manchester\" dovette rimanere fuori servizio per le riparazioni fino al maggio 1942.\nIl concentramento dei mercantili britannici del convoglio GM 1 nel porto di La Valletta spinse il comando italiano a tentare una lungamente progettata operazione di attacco a Malta tramite l'azione dei mezzi insidiosi della X\u00aa Flottiglia MAS; l'attacco fu portato nella notte tra il 25 e 26 luglio 1941, ma si concluse con un completo fallimento e pesanti perdite per gli italiani a causa della reazione della guarnigione britannica, preavvertita dai rilevamenti radar."}
{"id": "4196927", "revid": "115752259", "url": "https://it.wikipedia.org/wiki?curid=4196927", "title": "Plehan", "text": "Plehan \u00e8 un villaggio sotto l'amministrazione di Derventa. \u00c8 presente una comunit\u00e0 di frati francescani con relativi monastero e chiesa. Si tratta di un villaggio collinare con case sparse."}
{"id": "4196933", "revid": "767487", "url": "https://it.wikipedia.org/wiki?curid=4196933", "title": "La sfida di Zorro", "text": "La sfida di Zorro (\"The Sign of Zorro\") \u00e8 un film del 1958 diretto da Norman Foster e Lewis R. Foster. \u00c8 un film di montaggio ricavato da otto episodi della serie televisiva \"Zorro\" (1957), all'epoca ancora inedita all'estero. Fu seguito l'anno successivo da \"La rivincita di Zorro\", ottenuto montando altri sei episodi della prima stagione.\nTrama.\nDon Diego de la Vega, rampollo della famiglia pi\u00f9 ricca della California, fa ritorno in patria dopo un lungo periodo di studio in Spagna; il giovane, richiamato dal padre per risolvere problemi di stato, viene a sapere che il suo popolo \u00e8 tiranneggiato dal giovane Capitano Enrique-Sanchez Monastario, un astuto e perfido ufficiale che usa il suo potere per scopi personali. L'assistente del comandante \u00e8 il Sergente Demetrio-Lopez Garcia, un sottoufficiale molto corpulento, amico di Don Diego. Sebbene Garcia sia un uomo buono, non pu\u00f2 ribellarsi al suo superiore, in quanto \u00e8 stato nominato legittimamente.\nAd aiutare il giovane Diego \u00e8 il servo muto Bernardo, che finge di essere anche sordo in modo da fare la spia senza che i nemici abbiano da sospettare. Sapendo di non poter sconfiggere apertamente Monastario e le sue truppe, Diego si finge un innocente studioso e uno spadaccino incapace per non destare sospetti e, grazie ad un passaggio segreto collegato alla sua casa, il veloce e fedele cavallo Tornado e un costume nero che funge da travestimento, adotta l'identit\u00e0 segreta di Zorro, un fuorilegge amico del popolo e spadaccino imbattibile che sconfigge i prepotenti umiliandoli e capace di rivendicare la libert\u00e0 degli altri.\nCome prima impresa Zorro libera Ignacio Torres (un vicino dei de la Vega che aveva osato protestare contro l'ingiustizia del comandante e arrestato da quest'ultimo per tradimento) e gli consiglia di recarsi subito dal governatore di Monterey per ottenere giustizia. Monastario, per screditare Zorro agli occhi di tutti, organizza due rapine servendosi di un impostore, che tuttavia verr\u00e0 scoperto e battuto dal vero Zorro nel primo caso, e da Diego nel secondo caso. Dopo il secondo scontro con l'impostore, Monastario capisce che Don Diego e Zorro sono la stessa persona e lo arresta in occasione della visita del Vicer\u00e9; questi si rivela un amico di Diego, convinto che egli non possa essere un criminale. Il comandante non riesce tuttavia a dimostrare che Diego sia Zorro, e viene arrestato perch\u00e9 riconosciuto colpevole dei suoi crimini. Il sergente Garcia diventa il comandante provvisorio su ordine del Vicer\u00e9.\nProduzione.\nIl film \u00e8 principalmente composto da scene tratte dai primi 13 episodi della serie televisiva, che costituiscono il primo arco narrativo della serie e vedono il Capitano Monastario come antagonista principale di Zorro. Dovendo riassumere 13 episodi in un solo film, sono stati saltati interamente gli episodi dal 2 al 5 e l'episodio 10, sebbene una breve scena d'azione dell'episodio 2 sia stata utilizzata per sostituire una simile scena d'azione dell'episodio 8.\nL'ordine di alcune scene nel film \u00e8 occasionalmente diverso dall'ordine in cui le stesse scene appaiono negli episodi della serie televisiva, e inoltre sono presenti delle brevi scene tratte da episodi seguenti al numero 13. La frase finale di Zorro del primo episodio \u00e8 stata ridoppiata in modo che l'eroe mascherato consigli a Torres di recarsi dal governatore di Monterey e non alla missione di San Gabriel, dato che tutte le scene di Torres alla missione si trovano in episodi non inclusi nel film. La sincronia tra le musica e le varie scene \u00e8 stata in alcuni casi modificata per adattarsi al nuovo montaggio.\nInfine, nel film sono presenti numerose scene inedite, una delle quali \u00e8 stata poi riutilizzata nell'ultimo episodio della seconda stagione della serie televisiva.\nDi seguito sono elencati gli episodi da cui provengono le scene incluse nel film:\nIn alcuni casi quasi tutte le scene di un episodio appaiono nel film, mentre in altri casi solo poche scene sono state incluse."}
{"id": "4196948", "revid": "729019", "url": "https://it.wikipedia.org/wiki?curid=4196948", "title": "Albatros C.VI", "text": "L'Albatros C.VI era un monomotore biplano da ricognizione sviluppato dall'allora azienda tedesco imperiale Albatros Flugzeugwerke GmbH negli anni dieci del XX secolo.\nSviluppo del precedente Albatros C.III, dal quale se ne distingueva essenzialmente per l'adozione di una motorizzazione pi\u00f9 potente, venne prodotto in piccola serie ed introdotto nel 1916 come equipaggiamento dei reparti da ricognizione della Luftstreitkr\u00e4fte, la componente aerea del Deutsches Heer (l'esercito imperiale tedesco)."}
{"id": "4196949", "revid": "767487", "url": "https://it.wikipedia.org/wiki?curid=4196949", "title": "Non aprite quella porta 3D", "text": "Non aprite quella porta 3D (\"Texas Chainsaw 3D\") \u00e8 un film del 2013 diretto da John Luessenhop. Rappresenta un sequel e al tempo stesso reboot di \"Non aprite quella porta\" del 1974.\nLa storia narrata \u00e8 differente rispetto alla trama del secondo film della saga (uscito nel 1986, sequel diretto non canonico del primo film), risultando essere del tutto incompatibile ad essa.\nTrama.\nTexas, 19 agosto 1973. Un gruppo di ragazzi \u00e8 appena stato massacrato dai componenti di una famiglia di cannibali tra i quali spicca Faccia di Cuoio, colosso mentalmente ritardato armato di motosega e che indossa una maschera di pelle umana. Sally Hardesty, l'unica ragazza riuscita a scappare, viene raccolta da un automobilista in un grande stato di shock e completamente coperta di sangue, e portata alla stazione di polizia pi\u00f9 vicina. La ragazza, sconvolta, racconta allo sceriffo Hooper i fatti drammatici appena vissuti. Lo sceriffo si dirige subito alla casa colonica dei Sawyer e intima a Drayton Sawyer (il \"Cuoco\") di uscire con le mani in alto e di consegnargli suo figlio Jedidiah, conosciuto come Jed e chiamato dal fratello Nubbins (l\"'Autostoppista\") Faccia di Cuoio.\nDrayton giustifica gli omicidi commessi dal figlio come atto di difesa personale, in quanto Sally e gli altri ragazzi erano entrati nella loro propriet\u00e0 senza permesso. Il clan comandato da Boss Sawyer con l'appoggio degli altri parenti, cerca di convincere Drayton a consegnare Jed allo sceriffo Hooper. Drayton va nella stanza di Jed e lo rimprovera, perch\u00e8 lui e suo fratello Nubbins si sono fatti scappare Sally, cos\u00ec attirando l'attenzione della polizia. All'improvviso quando stanno per consegnare Jed a Hooper, la situazione degenera, perch\u00e9 la voce si \u00e8 diffusa rapidamente, e una folla di cittadini inferociti circondano la roccaforte dei Sawyer, bruciando, radendo al suolo e uccidendo sino all'ultimo membro della famiglia, ponendo apparente fine alla loro scia di terrore.\nI piromani sono celebrati come eroi in citt\u00e0, e tutta la famiglia \u00e8 da considerarsi morta. Tuttavia, una bambina, Edith Rose Sawyer, viene trovata e portata via dalle macerie da uno dei concittadini, Gavin Miller, che prontamente uccide sua madre, Loretta Sissy Sawyer, sorella minore di Jed, che chiede aiuto.\nAnni pi\u00f9 tardi, Edith ormai \u00e8 cresciuta, ed \u00e8 stata allevata da Gavin e Arlene Miller con il nome di Heather. Un giorno, la ragazza viene informata che la sua nonna biologica, Verna Carson, coniugata Sawyer, \u00e8 morta, e ha lasciato tutto a lei, scoprendo cos\u00ec di essere stata adottata, e decide di conoscere il proprio vero retaggio contro il parere dei genitori adottivi. Heather e il suo fidanzato Ryan, e altri due amici, Nikki e Kenny, si dirigono a Newt per raccogliere la sua eredit\u00e0. Lungo la strada, il gruppo raccoglie l'autostoppista Darryl. Quando arrivano, l'avvocato della famiglia Sawyer, Farnsworth, le d\u00e0 le chiavi della villa di famiglia insieme a una lettera da parte di sua nonna Verna.\nEccitata sulla propriet\u00e0 che ora possiede, Heather e i suoi amici una volta aver visto la villa, decidono di passare la notte, e subito vanno in citt\u00e0 per comprare rifornimenti e del cibo, dicendo a Darryl di rimanere e guardare la casa. Darryl crede di trovare oggetti di valore in una stanza chiusa a chiave nella cantina di casa, tuttavia, entrando nella stanza chiusa a chiave viene catturato dal feroce e vendicativo Leatherface. Heather e i suoi amici ritornano e scoprendo che la casa \u00e8 stata saccheggiata, ma scelgono di non dare importanza alla cosa. Come Kenny prepara la cena intravede una cantina, cui Darryl \u00e8 stato ucciso, e Jed lo infilza su un gancio. Heather trova un corpo in decomposizione al piano di sopra e corre ad avvertire i suoi amici, ma lei viene catturata, per poi svegliarsi in camera di Jed. Poi riesce a fuggire al cimitero. Sentendo le urla e motosega, Ryan e Nikki richiamano l'attenzione di Jed, mentre Heather prende il furgone e fa salire i suoi amici.\nNell'inseguimento con la motosega, Jed attraverso uno degli pneumatici del furgone, provoca un incidente e successivamente uccide Ryan. Heather fugge e si fa strada in un parco di divertimenti, ma Jed fugge alla vista della polizia che pattugliano le strade. Lo sceriffo Hooper si rende conto che Jed \u00e8 sopravvissuto all'incendio ed \u00e8 ancora vivo e vegeto. Il sindaco Burt Hartman, un uomo cinico e senza scrupoli, e il figlio del defunto sceriffo Hal Hartman e il fratello della defunta Betty, manda l'ufficiale Marvin Cassel a Villa Carson per uccidere Jed, contro gli ordini di Hooper. Mentre cerca Jed, Marvin si spaventa e uccide involontariamente Nikki, prima di essere ucciso da Jed stesso. Mentre alla stazione, Heather scopre di ci\u00f2 che la gente del paese ha fatto alla sua famiglia, e cos\u00ec fugge. Lei \u00e8 presto catturata dallo squilibrato vice sceriffo Carl Hartman, il figlio di Burt e il nipote di Hal e di Betty, che la porta al macello abbandonato dei Sawyer per attirare Jed.\nUna volta l\u00ec, Jed trova Heather legata, e mentre sta per ucciderla scopre che la ragazza \u00e8 sua Cugina e taglia le corde con cui \u00e8 legata, ma viene attaccato dal sindaco Hartman e dall'amico Ollie Brown. Heather sentendo il cugino picchiato a morte, decide di aiutarlo, uccidendo Ollie con un forcone e dando a Jed la sua motosega, che usa per spingere il sindaco Hartman in un tritacarne. Lo sceriffo Hooper vista la scena \u00e8 tentato di ammazzare Jed, ma lascia uccidere il sanguinario sindaco al bestione. Al posto di arrestarli, l'uomo decider\u00e0 di coprire i due cugini. In seguito, Heather e Jed ritornano a casa, dove Heather legge la lettera di Verna che le dice di proteggere e curare Jed. Rendendosi conto che Jed \u00e8 l'unica famiglia che ha, Heather decide di rimanere con lui.\nDopo i titoli di coda c'\u00e8 una piccola scenetta di 32 secondi. I genitori adottivi della protagonista Heather vanno a trovarla nella sua nuova ed enorme casa e rimangono sbalorditi su quanto abbia ereditato. La moglie ricorda al marito di dirle che le vuole bene e bussano alla porta. Sentono un ronzio di una motosega e Jed, riconoscendo l'uomo, li uccide.\nProduzione.\nInizialmente, \"Non aprite quella porta 3D\" doveva far parte di una nuova trilogia dedicata alla famiglia di cannibali texani: il primo film doveva essere quello cronologicamente centrale, con l'ambientazione all'interno di un ospedale, il secondo doveva essere un prequel che doveva spiegare l'arrivo nell'ospedale, il terzo avrebbe dovuto completare la storyline. Tuttavia, i produttori hanno reputato troppo ambiziosa e rischiosa l'idea di una nuova trilogia, e hanno optato semplicemente per un film che si ricollegasse all'originale \"Non aprite quella porta\" del 1974.\nPromozione.\nIl 14 settembre 2012 \u00e8 stato diffuso online il primo trailer originale del film. Il 14 febbraio 2013 \u00e8 stato diffuso, sempre online, il primo trailer della pellicola in italiano.\nDistribuzione.\nIl film \u00e8 uscito nelle sale statunitensi il 4 gennaio 2013; quando la data iniziale era invece fissata per il 5 ottobre 2012. In Italia \u00e8 arrivato nelle sale il 28 febbraio 2013; in seguito alle varie richieste dei fan italiani, la Moviemax ha deciso di anticipare la data di uscita del film.\nIncongruenze.\nL'inizio del film si svolge il 19 agosto 1973, quando \u00e8 avvenuto l'eccidio della famiglia Sawyer, e in tale sequenza appare Edith (la futura Heather) in fasce; tuttavia quando accadono i fatti principali del film ci troviamo nel 2012 (cos\u00ec come confermato dalla data di morte inscritta sulla lapide di Verna Carson) dunque Heather dovrebbe avere circa 39 anni, ma il suo personaggio ne dimostra molti di meno, e ci\u00f2 accade anche per gli altri personaggi. Un modo per risolvere questa incongruenza \u00e8 stata quella di non menzionare mai nel film il 1973 come anno dell'eccidio, citando invece, e a pi\u00f9 riprese, solamente il giorno e il mese, ovvero il 19 agosto. Anche nel film di cui ne \u00e8 il sequel, uscito nel 1974, non viene mai nominato l'anno 1973."}
{"id": "4196953", "revid": "121366645", "url": "https://it.wikipedia.org/wiki?curid=4196953", "title": "Cornaget", "text": "Il Cornaget (2.323 ; letteralmente \"corno aggettante\" ) \u00e8 una montagna della Catena Chiarescons-Cornaget-Resettum nelle Prealpi Carniche. \nCaratteristiche.\nSi trova ad est della Val Settimana.\nSalita alla vetta.\nSi pu\u00f2 salire sulla vetta partendo da Claut. Dal paese si sale verso il Rifugio Pussa. Poco prima del rifugio si sale la \"Val della Meda\" arrivando al \"Bivacco Anita-Goitan\" (1.810\u00a0m). Si sale poi alla \"Forcella Savalon\" (2.140\u00a0m) ed infine si percorre la cresta nord della montagna."}
{"id": "4196955", "revid": "125590964", "url": "https://it.wikipedia.org/wiki?curid=4196955", "title": "Regina del Castello di Oliveto Citra", "text": "La Regina del Castello (o Vergine del Castello di Oliveto Citra, o pi\u00f9 semplicemente la Madonna di Oliveto Citra) \u00e8 il titolo con cui si invoca la Vergine Maria, che sarebbe apparsa nella cittadina di Oliveto Citra il 24 maggio 1985.\nStoria dell'apparizione.\nLa sera del 24 maggio 1985, durante i festeggiamenti per il patrono san Macario Abate, dodici ragazzi giocavano nella piazzetta del Castello Normanno, dove si erano recati \"\"dopo aver visto una stella\" \"cadente che si dirigeva verso il castello\".\"I ragazzi sentirono il pianto di un bambino proveniente dal di l\u00e0 del cancello. Non trascorse molto tempo, quando videro una giovane e bellissima Signora con un bambino tra le braccia. Sorridente, li invito' a non fuggire e a non aver paura. Alcuni adulti, allertati dai fortunati veggenti, si recarono sul posto. Tra questi, Anita Rio, una giovane barista, che nonostante lo scetticismo iniziale, fu investita dalla stessa visione. L'apparizione venne descritta come una donna giovanissima vestita di bianco, con il manto celeste con filettatura d'oro e una cintura gialla, una corona di stelle intorno al capo e i piedi poggiati su delle nubi, mentre reggeva sul braccio destro il Bambino e questi a sua volta una corona del rosario.\nLa notte seguente la Madonna sarebbe nuovamente apparsa ad Anita. La veggente le avrebbe chiesto perch\u00e9 era stata scelta, e la Madonna avrebbe risposto che non aveva scelto solo lei, ma che sarebbe stata vista da molte persone e che alla fine sarebbero restati solo quelli che avrebbero avuto il coraggio di credere. \nDa quella sera comincer\u00e0 una lunga serie di visioni per la giovane e per altri veggenti ( Bacco Umberto, Donato Bracigliano, Rosaria Giglio, Angela Abbate, Umberto Gagliardi, Carmine Acquaviva).\nLa Vergine, inoltre, si sarebbe manifestata anche attraverso fenomeni straordinari, come la presenza di una nuvola rosa che avrebbe cominciato a roteare intorno al castello e alla vista di centinaia di fedeli proprio come sarebbe stato annunciato precedentemente ai presunti veggenti, in segno della sua presenza. Da menzionare il profumo indescrivibile che avvolge il luogo sacro, la cui fonte non si \u00e8 riuscita ad individuare e che ha accompagnato, gioiosamente, l'esperienza di quanti si sono recati nel luogo sacro. \nFu costituito un comitato che raccoglieva i messaggi dati ai veggenti e gestiva l'accesso al cancello ,delle apparizioni , dei numerosissimi pellegrini . Il comitato poi fu trasformato in fondazione . Facevano parte sia del comitato che della fondazione alcune persone tra i quali Raffaele Di Guida, ed altre persone del posto . \nNell\u2019anno 1989 il Parroco Don Peppino Amato costitui' la \"Fondazione Regina del Castello\". Uno degli scopi principali era l'assistenza alle famiglie bisognose e ai meno abbienti, e vigilare su tutto ci\u00f2 che si verificava in relazione alle apparizioni. \nIn onore della Santa Vergine, fu costruita su esplicito desiderio della Madonna, un'edicola. L'opera fu affidata al progettista prof. Riccardo Dalisi, ordinario di architettura presso l\u2019Universit\u00e0 degli Studi di Napoli, che nel realizzarla si ispirer\u00e0 ad una stella cos\u00ec come riferito dai dodici fanciulli che asserirono di aver visto, la sera del 24 maggio 1985, prima una scia luminosa dirigersi verso il castello (stella cadente), poi il lamento di una giovane donna con un bambino in braccio. "}
{"id": "4196961", "revid": "767487", "url": "https://it.wikipedia.org/wiki?curid=4196961", "title": "Smiling Irish Eyes", "text": "Smiling Irish Eyes \u00e8 un film muto del 1929 diretto da William A. Seiter. Venne distribuito anche in versione sonora.\nTrama.\nRory O'More lascia l'Irlanda per andare a cercare fortuna negli Stati Uniti come musicista. Ha promesso a Kathleen, la sua innamorata, che ritorner\u00e0 appena avr\u00e0 fatto fortuna. Ogni giorno, Rory scrive una lettera al suo amore, ma non la imposta mai: aspetta il giorno in cui potr\u00e0 darle la bella notizia.\nKathleen, non ricevendo notizie da Rory, parte per l'America: qui, finalmente ritrova l'amato, ma lo vede sul palco di un teatro mentre viene baciato da una ragazza bionda. Sconvolta, Kathleen torna in Irlanda, convinta che Rory l'abbia dimenticata. Ma Rory, che \u00e8 riuscito ad avere un lavoro in una produzione teatrale, torna e si spiega con la sua ragazza: adesso l'intera famiglia pu\u00f2 emigrare in America.\nProduzione.\nIl film fu prodotto dalla First National Pictures.\nDistribuzione.\nDistribuito dalla Warner Bros. Pictures e dalla First National Pictures, usc\u00ec nelle sale cinematografiche statunitensi il 28 luglio in versione sonora e, in versione muta, il 22 settembre 1929."}
{"id": "4196972", "revid": "486946", "url": "https://it.wikipedia.org/wiki?curid=4196972", "title": "Salernitana Femminile", "text": ""}
{"id": "4196973", "revid": "287204", "url": "https://it.wikipedia.org/wiki?curid=4196973", "title": "Blackpool Pleasure Beach", "text": "Blackpool Pleasure Beach \u00e8 il parco di divertimento pi\u00f9 visitato del Regno Unito, situato sulla costa del Mare d'Irlanda a Blackpool nella contea del Lancashire. Il parco, con le sue 39 attrazioni, \u00e8 di propriet\u00e0 della famiglia Thompson dal 1929. Nel 2011 \u00e8 stata aperta Nickelodeon Land, una nuova area per bambini.\nStoria.\nPleasure Beach \u00e8 stato fondato nel 1896 da William George Bean con l'obbiettivo di creare un parco simile a Coney Island negli Stati Uniti. La prima attrazione fu il \"Hiram Maxim Captive Flying Machine\" nel 1904, tuttora attiva, seguita da \"The River Caves of the World\" nel 1905, anno in cui venne deciso come nome definitivo del parco \"Blackpool Pleasure Beach\". Durante la sua attivit\u00e0 Bean fece realizzare diverse attrazioni tra cui Virginia Reel, Whip, Noah's Ark e Big Dipper. Queste ultime due sono ancora oggi in funzione nel parco. Nel 1920 venne portata a termine la costruzione del Casin\u00f2 Palace, edificio simbolo del parco, in cui oggi sono presenti l'Information Center, la biglietteria, l'ufficio della direttrice amministrativa, Amanda Thompson, del segretario della societ\u00e0, David Cam, del direttore commerciale, Mike Brown e di altri amministratori. Sopraggiunta nel 1929 la morte di Bean, la propriet\u00e0 del parco pass\u00f2 alla figlia, Lillian 'Doris' Bean, gi\u00e0 sposata con il giovane imprenditore Leonard Thompson. La famiglia Thompson fece apportare diverse modifiche architettoniche da Joseph Emberton. La propriet\u00e0 di Pleasure Beach pass\u00f2 nel 1976 a Geoffrey Thompson, gi\u00e0 amministratore di una lavanderia a Londra e del ristorante presso il Casin\u00f2 Palace.\nDopo la morte di Leonard, Geoffrey ha progressivamente esteso il business di Pleasure Beach, che divenne nel 1986 una delle prime aziende del Regno Unito. Sotto la sua propriet\u00e0 il parco vide l'apertura di Steeplechase, Avalanche, Revolution, Big One, Ice Blast e Valhalla.\nGeoffrey Thompson mor\u00ec il 12 giugno 2004, durante il matrimonio della figlia. Pleasure Beach divenne quindi propriet\u00e0 di Amanda Thompson, sotto la cui gestione si \u00e8 assistito a diverse trasformazioni atte a modernizzare l'architettura e l'organizzazione del parco di divertimento. Nel 2009 l'area nord \u00e8 stata trasformata con l'introduzione di Bean Street(dedicata al fondatore del parco, Alderman William George Bean), che ospita numerosi punti di ristoro e \"Spectacular Dancing Water Show\": fontana con giochi d'acqua accompagnati da musica pop, i cui zampilli raggiungono i 30 metri d'altezza. Nel 2011 \u00e8 stata inaugurata una nuova sezione del parco dedicata ai bambini e ispirata alla serie animata statunitense \"SpongeBob\". Nello stesso anno il parco venne inserito nella Top Ten dei migliori parchi di divertimento.\nHot Ice Show.\nHot Ice Show \u00e8 uno spettacolo di Pattinaggio su ghiaccio in corso ormai da molti anni nella citt\u00e0, in cui si esibiscono i migliori ballerini e pattinatori olimpionici. Lo show si svolge all'interno della Pleasure Beach Arena, una delle principali strutture del parco.\nBig One.\nPi\u00f9 grande e pi\u00f9 veloce roller coaster del parco, il Big One, con il suo caratteristico profilo, \u00e8 senza dubbio la pi\u00f9 famosa attrazione di Pleasure Beach. Inaugurata nel 1994, era la montagna russa pi\u00f9 alta e veloce al mondo. I treni raggiungono l'altezza di 71 metri per poi scendere in picchiata a 140\u00a0km/h, con un'inclinazione di 65 gradi, donando al passeggero scariche d'adrenalina uniche. Il Big One, con oltre un miglio di lunghezza \u00e8 anche uno dei roller coaster pi\u00f9 lunghi al mondo, nonch\u00e9 il pi\u00f9 alto e il pi\u00f9 veloce del Regno Unito.\nNel luglio del 1994 diverse persone rimasero ferite a seguito di un guasto ai freni di un treno. Il risultato fu la collisione con un treno in attesa alla stazione. Sebbene non vi furono feriti gravi, l'accaduto fu ampiamente pubblicizzato dai media.\nBig Blue Hotel.\nIl Big Blue Hotel \u00e8 un hotel 4 stelle di propriet\u00e0 di Pleasure Beach Blackpool, situato all'esterno del parco nei pressi della stazione ferroviaria \"Blackpool South\". L'hotel \u00e8 stato inaugurato nella primavera del 2003."}
{"id": "4196976", "revid": "585241", "url": "https://it.wikipedia.org/wiki?curid=4196976", "title": "Ruini Firenze", "text": ""}
{"id": "4196981", "revid": "179521", "url": "https://it.wikipedia.org/wiki?curid=4196981", "title": "Christian Hoffmann", "text": "Biografia.\nIn Coppa del Mondo debutt\u00f2 il 14 dicembre 1994 a Tauplitzalm (33\u00b0), ottenne il primo podio il 10 dicembre 1997 a Milano (3\u00b0) e la prima vittoria il 21 dicembre 2003 a Ramsau am Dachstein.\nIn carriera prese parte a due edizioni dei Giochi olimpici invernali, (3\u00b0 nella 50\u00a0km, 9\u00b0 nella staffetta) e (1\u00b0 nella 30\u00a0km, 4\u00b0 nella staffetta), e a sette dei Campionati mondiali, vincendo una medaglia.\nRitiratosi nel 2009, nel 2011 sub\u00ec una squalifica di sei anni da parte dell'agenzia anti-doping austriaca. Sebbene non fosse mai risultato positivo ad un controllo, l'agenzia accert\u00f2 da parte di Hoffmann il ricorso a pratiche illecite (autoemotrasfusione) tra il 2003 e il 2009. Lo sciatore (che si \u00e8 sempre proclamato innocente) risult\u00f2 coinvolto nell\"'affaire\" dei ciclisti Bernhard Kohl e Michael Rasmussen e dell'allenatore Stefan Matschiner, presso il cui domicilio fu sequestrata una centrifuga per l'arricchimento del sangue destinato all'autoemotrasfusione. Sebbene retroattiva di dua anni, la squalifica non comport\u00f2 revoche dei titoli vinti in carriera.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTL = tecnica libera"}
{"id": "4196983", "revid": "446353", "url": "https://it.wikipedia.org/wiki?curid=4196983", "title": "HMS Welshman (M84)", "text": "La HMS \"Welshman\" (M84) \u00e8 stata un posamine classe Abdiel della Royal Navy. Costruita nei cantieri Hawtorn Leslie, venne impostata l'8 giugno 1939, varata il 4 settembre 1940 e ed entr\u00f2 in servizio il 25 agosto 1941. Durante la seconda guerra mondiale serv\u00ec con la Home Fleet eseguendo operazioni di posa di mine, prima di essere trasferita alla Mediterranean Fleet nella met\u00e0 del 1942 per far parte dei convogli diretti a Malta. Partecip\u00f2 anche all'operazione Torch prima di essere colpita da un siluro e affondata presso Tobruch dal sottomarino tedesco \"U-671\" con la perdita di 157 vite.\nServizio.\nHome Fleet, 1941-1942.\nEntrata in servizio nella fine agosto del 1941, la \"Welshman\" navig\u00f2 verso Scapa Flow per unirsi alla Home Fleet, prima dell'assegnazione al 1st Minelaying Squadron a Kyle of Lochalsh in settembre. Condusse operazioni di posa di mine nelle acque al largo della Scozia occidentale prima di essere distaccata in dicembre per lo spiegamento nel golfo di Biscaglia.\nNel gennaio 1942 trasport\u00f2 scorte e personale a Gibilterra, Freetown e Takoradi prima del dispiegamento presso lo stretto di Dover ai primi di febbraio per posare mine lungo le rotte che era pi\u00f9 probabile fossero usate nel caso di uno sfondamento da parte delle navi da battaglia tedesche \"Gneisenau\" e \"Scharnhorst\". Dopo un riequipaggiamento, la \"Welshman\" riprese le operazioni di posa di mine nel Golfo di Biscaglia in aprile. \nForce H, 1942-1943.\nNel maggio del 1942 navig\u00f2 verso il Mediterraneo per unirsi alla Force H nei convogli di Malta. L'8 maggio la \"Welshman\" salp\u00f2 da Gibilterra camuffata da cacciatorpediniere francese, con 240 tonnellate di scorte e personale della RAF a bordo, nell'operazione Bowery. Fu avvistata da un aereo nemico il giorno seguente, ma il suo camuffamento funzion\u00f2. Entrando al Porto Grande a Malta il 10 fece esplodere due mine con i suoi paramine, subendo qualche danno. Ritorn\u00f2 a Gibilterra il 12 e salp\u00f2 per il Regno Unito per riparazioni presso gli stabilimenti Yarrow a Scotstoun, facendo ritorno a Gibilterra alla fine del mese. \nL'11 giugno la \"Welshman\" salp\u00f2 per Malta come parte di un convoglio di rifornimento nell'operazione Harpoon. Il giorno seguente lasci\u00f2 il convoglio e prosegu\u00ec da sola. Dopo aver scaricato il suo carico a Malta il 15 si riun\u00ec al convoglio che era sotto pesante attacco da parte degli aeroplani dell'Asse e delle navi da guerra Italiane. Il giorno dopo fece ritorno a Malta con i due mercantili superstiti e la loro scorta. La nave poi torn\u00f2 a Gibilterra e in seguito a Scotstoun per riparazioni.\nIl 13 luglio la nave si ricongiunse alla Force H a Gibilterra, salpando per Malta ancora una volta nell'operazione Pinpoint il giorno seguente. Arriv\u00f2 a Malta il 16 e torn\u00f2 a Gibilterra il 21, nonostante i tentativi da parte delle navi e degli aerei italiani di intercettarla. \nIn agosto prese parte a un altro convoglio di Malta ferocemente contrastato - l'operazione Pedestal. Arriv\u00f2 il 16, poi fu trasferita al Mediterraneo orientale in settembre. In ottobre fece un altro viaggio a Malta con la Force H, consegnando aeroplani nell'operazione Train, e ritorn\u00f2 a Gibilterra il 2 novembre. La \"Welshman\" poi offr\u00ec supporto agli sbarchi alleati in Nord Africa nell'operazione Torch. In dicembre condusse operazioni di posa di mine al largo di Haifa. \nNel gennaio 1943 la \"Welshman\" trasport\u00f2 scorte, incluse 150 tonnellate di patate da seme a Malta, prima di effettuare operazioni di posa di mine nel canale di Skerki, lungo la rotta di evacuazione dell'Asse dalla Tunisia. Trasport\u00f2 anche truppe da Beirut a Famagosta, Cipro.\nAffondamento.\nIl 1\u00ba febbraio 1943 mentre trasportava scorte e personale a Tobruch fu colpita da un siluro lanciato dall'U-617, comandato da Albrecht Brandi. Affond\u00f2 due ore dopo, a est di Tobruch alle coordinate . I sopravvissuti furono tratti in salvo dai cacciatorpediniere \"Tetcott\" e \"Belvoir\" e portati ad Alessandria."}
{"id": "4196988", "revid": "599013", "url": "https://it.wikipedia.org/wiki?curid=4196988", "title": "Andrej Nutrichin", "text": "Biografia.\nIn Coppa del Mondo debutt\u00f2 il 10 febbraio 1996 a Kavgolovo (59\u00b0) e ottenne il primo podio il 11 marzo 1998 a Lahti (3\u00b0).\nIn carriera prese parte a un'edizione dei Giochi olimpici invernali, (15\u00b0 nella 50\u00a0km), e a tre dei Campionati mondiali (4\u00b0 nella 50\u00a0km a Lahti 2001 e nella staffetta a Val di Fiemme 2003 i migliori risultati)."}
{"id": "4196989", "revid": "104458", "url": "https://it.wikipedia.org/wiki?curid=4196989", "title": "Andrey Nutrikhin", "text": ""}
{"id": "4196990", "revid": "104458", "url": "https://it.wikipedia.org/wiki?curid=4196990", "title": "Andrey Noutrikhin", "text": ""}
{"id": "4197001", "revid": "547034", "url": "https://it.wikipedia.org/wiki?curid=4197001", "title": "Rendez-vous a Parigi", "text": "Rendez-vous a Parigi (\"Adriana et moi\") \u00e8 un film del 2007 diretto da Williams Cr\u00e9pin.\nTrama.\nFran\u00e7ois \u00e8 un uomo vedovo, con un figlio a carico, che possiede un vivaio chiamato \"La Fleur de Vie\", prossimo al fallimento. Durante il trasporto di una pianta, incontra una modella di fama internazionale, Adriana, venuta a Parigi in occasione di una sfilata di beneficenza presso il th\u00e9\u00e2tre du Ch\u00e2telet.\nCon il tempo i due si conoscono, pur non sentendosi a loro agio data la loro diversit\u00e0. Nonostante la bella vita, Adriana gli confida che desidera una vita lontano dai riflettori, dal lusso e dai paparazzi e cos\u00ec iniziano a girare per le vie del quartiere nei pressi della Senna. Una sera Fran\u00e7ois tenta di darle un bacio, ma lei rifiuta, sostenendo che non si sentiva pronta; il mattino dopo Fran\u00e7ois scopre che Adriana ha un marito, Ted, che lavora anch'esso nella moda insieme a lei. A questa scoperta Fran\u00e7ois si indigna e se ne va, nonostante le suppliche di Adriana, finch\u00e9 non tentano di riappacificarsi e trascorrono una notte insieme, inseguiti dai paparazzi che Ted ha inviato su di loro in modo da provocare uno scandalo. Adriana vuole andare via, ma con una telefonata, il figlio di Fran\u00e7ois la convince a non partire e a farli incontrare."}
{"id": "4197011", "revid": "380453", "url": "https://it.wikipedia.org/wiki?curid=4197011", "title": "Lega Nazionale A 2012-2013 (pallavolo maschile)", "text": "La Lega Nazionale A 2012-2013 si \u00e8 svolta dal 29 settembre 2012 al 20 aprile 2013: al torneo hanno partecipato 9 squadre di club svizzere e la vittoria finale \u00e8 andata per la prima volta alla Pallavolo Lugano.\nRegolamento.\nLa competizione prevede che tutte le squadre si incontrino in due volte in gironi di andata e ritorno, al termine dei quali le prime sei classificate disputano play-off, mentre le ultime quattro prendono parte ai play-out. Ai play-off tutte le squadre si incontrano nuovamente per due volte; le prime due classificate accedono alla finale scudetto, mentre terza e quarta classificata si qualificano per la finale 3\u00ba posto. I play-out hanno la medesima forma dei play-off e a retrocedere \u00e8 l'ultima classificata."}
{"id": "4197015", "revid": "585241", "url": "https://it.wikipedia.org/wiki?curid=4197015", "title": "Ravalico Trieste", "text": ""}
{"id": "4197027", "revid": "767487", "url": "https://it.wikipedia.org/wiki?curid=4197027", "title": "La squadriglia dell'aurora", "text": "La squadriglia dell'aurora (\"The Dawn Patrol\") \u00e8 un film del 1930 diretto da Howard Hawks. Il regista, che firma anche la sceneggiatura, compare nel film in un piccolo ruolo, quello di un pilota tedesco.\nIl soggetto \u00e8 tratto da una storia di John Monk Saunders, ambientata nel 1915 in Francia, durante la prima guerra mondiale, con protagonisti i piloti del 59th British Squadron.\nTrama.\nPrima guerra mondiale: i piloti di uno squadrone dell'RFC affrontano la tensione del combattimento con forti bevute notturne. I due assi dello squadrone \"A Flight\", Courtney e Scott, hanno finito per odiare il comandante Brand, accusandolo di aver inviato delle reclute direttamente in combattimento su un velivolo di scarsa qualit\u00e0.\nSenza che loro lo sappiano, Brand ha dovuto affrontare continue discussioni coi massimi vertici militari per consentire ai nuovi piloti di fare pratica, ma il comando supremo, deciso a mantenere ad ogni costo la superiorit\u00e0 aerea, ne ordina l'immediato invio al combattimento. La tensione peggiora quando uno squadrone d'\u00e9lite Luftstreitkr\u00e4fte guidato da \"von Richter\" prende posizione proprio di fronte a loro.\nDopo aver perso diversi piloti veterani dello squadrone, le truppe divengono composte da numero sempre maggiore di reclute, che non hanno assolutamente alcuna possibilit\u00e0 contro i veterani tedeschi. Von Richter lancia una provocazione a cui Courtney e Scott rispondono attaccando l'aerodromo dei tedeschi disobbedendo gli ordini di Brand. Quest'ultimo viene richiamato al quartier generale e Courtney viene nominato comandante di squadrone.\nScott e Courtney litigano quando vengono a sapere che il fratello minore di Scott \u00e8 uno dei nuovi sostituti e viene immediatamente mandato in missione, in cui perde la vita. Brand ritorna al comando di una nuova missione, che equivale ad un suicidio dietro le linee nemiche. A Courtney \u00e8 proibito condurre la missione, cos\u00ec Scott si offre volontario. Courtney lo ubriaca e si mette al comando al posto suo. Abbatte von Richter, ma tornando dalla missione viene ucciso da un altro pilota tedesco. Scott diventa il nuovo comandante di squadriglia.\nProduzione.\nIl film fu prodotto dalla Vitaphone e dalla First National Pictures (con il nome A First National Talking Picture)\nDistribuzione.\nDistribuito dalla First National Pictures, usc\u00ec nelle sale cinematografiche USA il 20 agosto 1930."}
{"id": "4197029", "revid": "122246", "url": "https://it.wikipedia.org/wiki?curid=4197029", "title": "Sergio Veljak", "text": "Carriera.\nClub.\nInizia la sua carriera pallavolistica alla squadra triestina della Bor, con cui gioca nel 1961 le qualificazioni del campionato propaganda per la promozione in Serie C: la Bor arriva seconda, ma viene ripescata per la rinuncia del Vis. L'anno successivo la Bor vince il campionato di Serie C ma alle qualificazioni di Padova si classifica seconda. Nel 1963 la squadra, con Veljak in primo piano, riesce invece a superare le qualificazioni di Padova, approdando quindi in Serie B.\nVeljak passa quindi alla Ravalico Trieste, esordiendo in Serie A il 16 novembre 1963, nella partita persa contro l'Olimpia Vercelli.\nNel 1966 passa alla Ruini Firenze, con cui vince il campionato 1967-1968. Nella stagione successiva, pur non vincendo nuovamente il titolo, viene eletto dalla \"Gazzetta dello Sport\" miglior giocatore della Serie A, e contribuisce alla buona prestazione della squadra in Coppa dei Campioni.\nRitorna quindi alla Bor, con cui disputa tre stagioni in serie B da allenatore-giocatore.\nNazionale.\nIl 22 ottobre 1963, avendo fino ad allora giocato solo in serie C, esordisce con la nazionale italiana nel corso degli Europei in Romania, nella partita persa contro l'Ungheria.\nCuriosamente, ha giocato prima con la nazionale maggiore che con quella giovanile (in cui esord\u00ec nel 1964).\nOltre agli Europei del 1963, con la nazionale Veljak ha partecipato anche alle Universiadi di Budapest 1965 e ai Giochi del Mediterraneo di Tunisi 1967."}
{"id": "4197032", "revid": "120685590", "url": "https://it.wikipedia.org/wiki?curid=4197032", "title": "Il circolo delle ingrate", "text": "Il circolo delle ingrate (\"The Benefactress\") \u00e8 il terzo romanzo della scrittrice Elizabeth von Arnim pubblicato nel 1901.\nTrama.\nAnne Estcourt, una giovane aristocratica inglese bella e colta ma povera, vive in casa del fratello Peter che, a sua volta, ha sposato Susie, una \"parvenu\" ricca e snob. Anne \u00e8 ancora nubile all'et\u00e0 di venticinque anni, con dispetto della cognata la quale non si capacita come mai una ragazza priva di mezzi, invece di sfruttare la sua avvenenza e il nome illustre per sposare un uomo ricco, rifiuti i vari pretendenti. In realt\u00e0 Anna vorrebbe lavorare, e accetterebbe anche lavori umili (\u00aba volte parlava di fare la spazzina agli incroci\u00bb), ma le viene impedito dalla cognata (\u00abSusie, per\u00f2, non voleva sentir parlare di incroci [...] essendo dell'opinione che un marito ricco con una buona posizione fosse di gran lunga preferibile a un incrocio, oltre che pi\u00f9 propenso a ricompensare lei per tutte le spese sostenute\u00bb). Il desiderio di indipendenza della ragazza \u00e8 compreso dallo zio Joachim, fratello della madre tedesca, il quale, alla sua morte, lascia in eredit\u00e0 ad Anna una propriet\u00e0 di campagna, che le garantisce un luogo dove vivere in autonomia ed un reddito. Anna si trasferisce a Kleinwalde, una campagna nei pressi di Stralsund, in Pomerania, nel nord della Germania, e decide di mettere la residenza a disposizione di una dozzina di donne sole desiderose di avere un po' di indipendenza dalle famiglie.\nL'idea non si riveler\u00e0 felice. Le donne, che hanno appreso dell'iniziativa da un annuncio pubblicato su un giornale locale, si riveleranno quasi tutte profittatrici, bugiarde o impostore, e comunque tutte ingrate e fonte di fastidi per l'utopista Anna; ugualmente fastidiosi si dimostrano i maschi imparentati con le ospiti, tutti intenti a infastidire ad Anna con proposte di matrimonio dettate soprattutto dal patrimonio della giovane ereditiera. Gli abitanti del villaggio si riveleranno tutti rozzi, misogini e antisemiti, tranne Axel Lohm, un grande proprietario terriero della regione colto e sensibile il quale fino ad allora si \u00e8 sacrificato per i propri familiari. Anne si rende conto che l'indipendenza pura presenta qualche inconveniente e ricambia l'amore di Axel. L'accettazione dell'amore di Axel avviene in un carcere: il nobile tedesco era stato arrestato sebbene innocente e Anne, che si era recata in prigione per portare aiuto allo spasimante fino ad allora respinto, \u00abgli cinse il collo con le braccia; con quell'unico gesto gli consegn\u00f2 se stessa e il suo futuro completamente, ammain\u00f2 per sempre la bandiera dell'indipendenza\u00bb.\nElementi autobiografici.\nCome il primo romanzo della scrittrice (\"Il giardino di Elizabeth\"), anche \"Il circolo delle ingrate\" presenta numerosi aspetti autobiografici. Come Elizabeth von Arnim, la protagonista Anna Estcourt \u00e8 una giovane donna colta, amante dell'indipendenza economica e protofemminista, che si trasferisce dall'Inghilterra in una piccola localit\u00e0 della Pomerania. Anche il marito di Anna, Axel Lohm, viene incarcerato: la stessa cosa accadde al marito dell'autrice, che nel 1901 venne accusato di truffa."}
{"id": "4197033", "revid": "834", "url": "https://it.wikipedia.org/wiki?curid=4197033", "title": "The Benefactress", "text": ""}
{"id": "4197034", "revid": "1305772", "url": "https://it.wikipedia.org/wiki?curid=4197034", "title": "Sangolqu\u00ed", "text": "Sangolqu\u00ed \u00e8 una citt\u00e0 dell'Ecuador che si trova nella provincia del Pichincha ed \u00e8 il capoluogo del Cantone di Rumi\u00f1ahui. Al censimento del 2010 la sua popolazione era di 75.080 abitanti, il che ne fa la diciottesima citt\u00e0 dell'Ecuador per popolazione.\nSangolqu\u00ed \u00e8 una delle citt\u00e0 con maggior sviluppo dell'Ecuador; situata a circa mezz'ora da Quito \u00e8 geograficamente, economicamente e storicamente legata alla capitale ecuadoriana. \u00c8 considerata, cos\u00ec come Eloy Alfaro (Dur\u00e1n) lo \u00e8 per Guayaquil, una \"citt\u00e0 dormitorio\" di Quito, per i numerosi lavoratori che giungono per via terrestre quotidianamente a lavorare nella metropoli andina."}
{"id": "4197037", "revid": "741067", "url": "https://it.wikipedia.org/wiki?curid=4197037", "title": "Ren\u00e9 Hubert", "text": "Il regista L\u00e9once Perret lo present\u00f2 come costumista a Gloria Swanson quando questa si rec\u00f2 in Francia per girare \"Madame Sans-G\u00eane\". I suoi bozzetti e i suoi abiti conquistarono immediatamente la diva che lo prese sotto la sua protezione portandolo, a riprese finite, con s\u00e9 a Hollywood dove Hubert inizi\u00f2 la sua carriera americana."}
{"id": "4197039", "revid": "767487", "url": "https://it.wikipedia.org/wiki?curid=4197039", "title": "Madame Sans-G\u00eane (film 1925)", "text": "Madame Sans-G\u00eane \u00e8 un film muto del 1925 diretto da L\u00e9once Perret.\nIl soggetto \u00e8 tratto dal lavoro teatrale \"Madame Sans-Gene\" di \u00c9mile Moreau e Victorien Sardou che era stato rappresentato a Broadway gi\u00e0 il 14 gennaio 1895, ripreso in seguito nel 1901 dalla compagnia di Ellen Terry e Henry Irving.\nLa storia della lavandaia divenuta duchessa ha avuto numerosi adattamenti cinematografici, tra cui, nel 1961, un \"Madame Sans-G\u00eane\" diretto da Christian-Jaque e interpretato da Sophia Loren.\nTrama.\nA Parigi, Catherine Hubscher \u00e8 la proprietaria di una lavanderia. I suoi modi disinvolti e franchi le hanno guadagnato il nomignolo di Madame Sans-G\u00eane. Molti dei suoi clienti sono dei militari. Tra questi, un giovane tenente di artiglieria che viene dalla Corsica, tale Napoleone. Un altro \u00e8 Lefebvre, un bel soldato di cui Catherine accetta volentieri la corte.\nDopo la rivoluzione, l'ex tenente ha fatto carriera ed \u00e8 diventato imperatore dei francesi. Al suo fianco Lefebvre, che viene ricompensato per i suoi meriti, diventando duca di Danzica. Sua moglie Catherine, l'ex lavandaia, \u00e8 ora una duchessa. Ma i suoi modi spicci e da popolana dispiacciono alle sorelle dell'imperatore che intimano al fratello di far sparire da corte quella presenza imbarazzante. Napoleone, messo alle strette, ordina a Lefebvre di divorziare. Ma Catherine non si perde d'animo: si presenta davanti all'imperatore e gli ricorda i bei momenti passati quand'erano tutti e due pi\u00f9 giovani e il debito che lui e l'esercito hanno contratto nei suoi confronti durante la rivoluzione quando lei, piena di fiducia nei nuovi ideali, si era messa totalmente al servizio della patria.\nProduzione.\nIl film, girato in Francia, fu prodotto dalla Famous Players-Lasky Corporation con un budget stimato di 700.000 dollari.\nMessi a disposizione dal governo francese, alcuni palazzi dove aveva realmente abitato Napoleone furono usati come set: a Compi\u00e8gne, Emile Drain - nei panni dell'imperatore - gir\u00f2 una scena nell'autentica biblioteca di Napoleone, piena ancora dei libri che gli erano appartenuti. A Fontainebleau, la sala Enrico II fece da set alla presentazione a corte di Madame Sans-G\u00eane. Mentre Suzanne Bianchetti, ovvero l'imperatrice Maria Luisa, si trov\u00f2 a girare una scena nel letto dove aveva dormito la vera Maria Luisa e, prima di lei, Maria de' Medici e Giuseppina di Beauharnais.\nDistribuzione.\nIl film usc\u00ec nei cinema statunitensi il 17 aprile 1925. Distribuito dalla Paramount Pictures, il film fu distribuito in Francia il 15 dicembre 1925.\nLa pellicola viene considerata presumibilmente perduta."}
{"id": "4197054", "revid": "111966127", "url": "https://it.wikipedia.org/wiki?curid=4197054", "title": "Assistente al Soglio Pontificio", "text": "Assistente al Soglio Pontificio \u00e8 stato un titolo ecclesiastico della Chiesa cattolica.\nGli assistenti avevano con il papa la stessa relazione che i canonici della cattedrale hanno con il loro vescovo. Alle funzioni solenni questi prelati, adornati con piviale e mitra, circondavano il trono papale. Gli altri vescovi infatti non avevano il privilegio di trovarsi nelle sue immediate vicinanze.\nSe non diversamente specificato, tutti gli assistenti al Soglio Pontificio entravano immediatamente nella nobilt\u00e0 papale con il titolo di conte di Roma. Gli insigniti di questo titolo erano classificati immediatamente sotto il Collegio cardinalizio ed erano anche conti del Palazzo Apostolico. I patriarchi cattolici erano assistenti \"ex officio\".\nAvevano il privilegio di celebrare la messa in oratori privati e di disporre di una certa somma dei loro benefici episcopali a favore di chierici o di loro parenti, o di metterla da parte per le loro esequie. Appartenevano inoltre alla corte pontificia.\nIl 22 maggio 1862, durante la cerimonia di canonizzazione di ventisei martiri del Giappone, papa Pio IX elev\u00f2 tutti i vescovi presenti al grado di Assistente al Soglio Pontificio. L'8 gennaio 1866 Ruggero Luigi Emidio Antici Mattei venne nominato decano degli assistenti al soglio pontificio dopo che papa Pio IX lo nomin\u00f2 patriarca di Costantinopoli dei Latini. Il 17 giugno 1867 durante le celebrazioni per il 1800\u00ba anniversario del martirio dei santi Pietro e Paolo, papa Pio IX elev\u00f2 tutti i vescovi presenti al grado di Assistente al Pontificio Trono.\nIl titolo non \u00e8 pi\u00f9 in uso dal 28 marzo 1968, data nella quale papa Paolo VI pubblic\u00f2 il motu proprio \"Pontificalis Domus\" che riform\u00f2 la corte pontificia, ribattezzandola casa pontificia ed elimin\u00f2 tutti i precedenti titoli di nobilt\u00e0."}
{"id": "4197057", "revid": "115005839", "url": "https://it.wikipedia.org/wiki?curid=4197057", "title": "Catena Chiarescons-Cornaget-Resettum", "text": "La Catena Chiarescons-Cornaget-Resettum \u00e8 un gruppo montuoso delle Prealpi Carniche, posto in Friuli-Venezia Giulia (provincia di Pordenone e Udine), che prende il nome dalle tre montagne pi\u00f9 significative: il Monte Chiarescons, il Cornaget ed il Resettum, formando la parte centrale delle Prealpi Carniche.\nClassificazione.\nSecondo la SOIUSA la Catena Chiarescons-Cornaget-Resettum \u00e8 un supergruppo alpino con la seguente classificazione:\nDelimitazioni.\nRuotando in senso orario i limiti geografici sono: Forcella di Lareseit, valle del Tagliamento, Forcella di Monte Rest, Val Meduna, \"Piana di Maniago\", Valcellina, Val Settimana, Forcella di Lareseit.\nSuddivisione.\nSecondo la SOIUSA la Catena Chiarescons-Cornaget-Resettum \u00e8 ulteriormente suddivisa in tre gruppi:\nVette.\nAlcune delle vette principali della Catena Chiarescons-Cornaget-Resettum sono:"}
{"id": "4197059", "revid": "183666", "url": "https://it.wikipedia.org/wiki?curid=4197059", "title": "Certum est quia impossibile est", "text": "Certum est quia impossibile est \u00e8 una locuzione latina che, tradotta letteralmente, significa \"\u00e8 certo perch\u00e9 \u00e8 impossibile\".\nLa frase \u00e8 attribuita a Tertulliano, apologeta del II secolo, secondo il quale i dogmi della religione cristiana vanno sostenuti con convinzione tanto maggiore quanto meno sono comprensibili alla ragione. La frase \u00e8 scritta in relazione alla resurrezione di Cristo."}
{"id": "4197061", "revid": "1935652", "url": "https://it.wikipedia.org/wiki?curid=4197061", "title": "Arcidiocesi di Beirut", "text": ""}
{"id": "4197062", "revid": "1935652", "url": "https://it.wikipedia.org/wiki?curid=4197062", "title": "Arcieparchia di Beirut", "text": ""}
{"id": "4197064", "revid": "438678", "url": "https://it.wikipedia.org/wiki?curid=4197064", "title": "Lupin the Third - Trailer History", "text": ""}
{"id": "4197066", "revid": "287204", "url": "https://it.wikipedia.org/wiki?curid=4197066", "title": "Il re (romanzo)", "text": "Il re (titolo orig. \"King Rat\") \u00e8 un romanzo storico scritto da James Clavell del 1962, il suo debutto letterario. \u00c8 stato il primo libro della \"Saga Asiatica\" ad essere pubblicato ed \u00e8 il quarto della serie in ordine cronologico.\nTrama.\nAmbientato durante la Seconda Guerra Mondiale, il romanzo descrive la lotta per la sopravvivenza di un gruppo di prigionieri di guerra occidentali - Americani, Australiani, Olandesi e Neozelandesi - in un campo giapponese a Singapore. Il racconto \u00e8 basato sull'esperienza autobiografica dei tre anni di prigionia nel campo di Changi vissuta da Clavell stesso: uno dei protagonisti, \"Peter Marlowe\", \u00e8 ispirato al giovane Clavell. Mentre \u00e8 possibile che il personaggio de \"il re\" sia basato su un prigioniero vissuto realmente, chiamato Theodore \"Ted\" Lewin, le cui gesta sono molto simili a quelle del re.\nAdattamenti.\nDal libro fu tratto nel 1965 il film \"Qualcuno da odiare\" \"(King Rat)\", diretto da Bryan Forbes ed interpretato da George Segal e James Fox."}
{"id": "4197068", "revid": "92723", "url": "https://it.wikipedia.org/wiki?curid=4197068", "title": "Diocesi di Ky\u00efv-\u017dytomyr", "text": ""}
{"id": "4197069", "revid": "34392", "url": "https://it.wikipedia.org/wiki?curid=4197069", "title": "Flebologo", "text": ""}
{"id": "4197070", "revid": "599013", "url": "https://it.wikipedia.org/wiki?curid=4197070", "title": "Marsha Hunt", "text": ""}
{"id": "4197078", "revid": "88740", "url": "https://it.wikipedia.org/wiki?curid=4197078", "title": "Farini (disambigua)", "text": ""}
{"id": "4197085", "revid": "767487", "url": "https://it.wikipedia.org/wiki?curid=4197085", "title": "Urbanice (Pardubice)", "text": "Urbanice \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4197086", "revid": "1115778", "url": "https://it.wikipedia.org/wiki?curid=4197086", "title": "FIBA Europe League 2003-2004", "text": "La FIBA Europe League 2003-2004 \u00e8 stata la prima edizione dell'EuroChallenge, conosciuta come \"FIBA Europe League\", organizzato dalla FIBA Europe. In tutto hanno partecipato 30 squadre provenienti da 17 paesi.\nLa coppa \u00e8 stata vinta dall'.\nFinal Four.\nDal 22 al 24 aprile 2004 a Kazan'"}
{"id": "4197090", "revid": "110157", "url": "https://it.wikipedia.org/wiki?curid=4197090", "title": "Valy (Pardubice)", "text": "Valy \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4197091", "revid": "110157", "url": "https://it.wikipedia.org/wiki?curid=4197091", "title": "V\u00e1pno", "text": "V\u00e1pno \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4197092", "revid": "31886", "url": "https://it.wikipedia.org/wiki?curid=4197092", "title": "Giulia Cavallari Cantalamessa", "text": "\u00c8 stata la prima donna a laurearsi in Lettere in Italia. Stimata e ammirata da allieve e colleghi, durante tutto il corso della sua vita ha intrattienuto rapporti di amicizia con numerose personalit\u00e0 dell'epoca.\nBiografia.\nGiulia Cavallari nasce ad Imola il 5 marzo 1856 in una famiglia di intellettuali legata ai valori dell'Illuminismo.\nSi sensibilizza fin da subito alla condizione femminile grazie alla nonna, Maddalena Monteschi, gi\u00e0 fondatrice della prima scuola femminile di Imola, e grazie al clima dell'Italia postunitaria, favorevole ai valori della laicit\u00e0, dell'uguaglianza e del diritto all'istruzione: \u00e8 proprio negli anni della sua giovinezza che si delineano le prime politiche a favore dell'istruzione superiore delle donne.\nTerminato il corso di studi presso il liceo Galvani nel 1878, Giulia Cavallari si iscrive alla facolt\u00e0 di Lettere e Filosofia dove conosce Giovanni Pascoli di cui diventa grande amica. Si laurea in Lettere nel 1882 e successivamente in Filosofia, diventando di fatto la prima donna in Italia laureata in Lettere.\nViene scelta da Giosu\u00e8 Carducci, gi\u00e0 suo insegnante all'Alma Mater Studiorum, come insegnante della figlia Titti. Con il poeta sviluppa un legame di stima e amicizia.\nDue anni dopo \u00e8 docente di latino e greco presso la Scuola superiore femminile Erminia Fu\u00e0 Fusinato di Roma, sino al matrimonio nel 1886 con Ignazio Cantalamessa, primario dell'ospedale Maggiore di Bologna e docente universitario, con cui avr\u00e0 una figlia. \nRimasta vedova nel 1896, Cavallari riprende ad insegnare presso la Scuola Normale femminile di Bologna che intitoler\u00e0 alla Regina Margherita.\nGiulia Cavallari scrive liriche, saggi, commedie per ragazzi e testi didattici.\nLa sua militanza nell'ambito del campo educativo \u00e8 autentica passione volta al miglioramento culturale della donna. Pertanto si fa promotrice di avvenimenti culturali cittadini, mentre collabora al periodico \"La donna\" (1868-1891), fondato da Gualberta Beccari, importantissimo mezzo informativo del movimento per l'emancipazione femminile. In particolare due saggi, \"La donna nel Risorgimento nazionale\" e \"Della dignit\u00e0 della donna\" attestano un senso di solidariet\u00e0 particolare e di rispetto che coinvolge, senza distinzioni, le protagoniste borghesi del Risorgimento e le operaie. \nOltre alle tematiche femminili si interessa alle figure di Nicol\u00f2 Tommaseo e al riformista Huldreich Zwingli su cui tiene conferenze, in un quadro pi\u00f9 ampio di riflessione critica sui compromessi tra gli ideali repubblicani e la monarchia sabauda.\nIl suo salotto \u00e8 frequentato da Pascoli, Carducci, Ferrari, Costa, Cavallotti, Saffi e altri intellettuali.\nDal 1899 diviene direttrice, per oltre trent'anni, dell'Istituto delle figlie dei militari della Villa della Regina a Torino, citt\u00e0 in cui si trasferisce assieme alla famiglia. Con il suo approccio pedagogico pi\u00f9 aperto riformer\u00e0 il sistema dell'istruzione dell'Istituto.\nLa sua produzione letteraria in et\u00e0 giolittiana \u00e8 in linea con gli ideali patriottici e confluisce nei \"Canti di guerra, di vittoria e di pace\" del 1925.\nConclusa l'esperienza torinese, rientra a Bologna, la citt\u00e0 particolarmente amata, e qui si spegne all'et\u00e0 di 79 anni, il 6 novembre 1935. La sua lapide \u00e8 posta nel braccio centrale della Galleria del Chiostro IX, nel cimitero monumentale della Certosa di Bologna.\nIl fondo speciale Giulia Cavallari Cantalamessa.\nLa biblioteca dell'Archiginnasio conserva nel \"Fondo Giulia Cavallari Cantalamessa\" la documentazione di carattere personale e familiare della saggista nonch\u00e9 quella relativa alla sua attivit\u00e0 professionale, con documenti databili dal 1882 al 1935. \nLe carte personali comprendono diplomi di laurea, carteggio con il marito e con amici, fotografie, manoscritti, appunti, volumi e opuscoli a stampa; la parte inerente all'attivit\u00e0 professionale comprende documentazione manoscritta e dattiloscritta, fotografie e articoli a stampa.\nL'acquisizione del fondo \u00e8 avvenuta con modalit\u00e0 e in periodi distinti.\nTiziano Costa, che aveva stretto legami amicali con la famiglia Cantalamessa, ha donato un primo nucleo di documentazione nel 2005, a cui ne sono seguiti altri.\nNel 2008 il fondo si \u00e8 arricchito di una nuova donazione dell'associazione bolognese \"Fam\u00e8ja Bulgn\u00e8isa\".\nUn anno dopo, grazie a una sponsorizzazione privata, ha raggiunto il fondo un cospicuo nucleo di fotografie raccolte da Tiziano Costa e provenienti dalla famiglia Cantalamessa.\nNel 2011 il progetto \u00abCensimento degli archivi femminili della provincia di Bologna\u00bb ha recensito tra altri il fondo Giulia Cavallari.\nLa corrispondenza con Giosu\u00e8 Carducci \u00e8 invece conservata presso l'archivio di Casa Carducci."}
{"id": "4197093", "revid": "287204", "url": "https://it.wikipedia.org/wiki?curid=4197093", "title": "Vapno", "text": ""}
{"id": "4197094", "revid": "767487", "url": "https://it.wikipedia.org/wiki?curid=4197094", "title": "Marsha Hunt (cantante)", "text": "Biografia.\nDopo essersi iscritta alla Universit\u00e0 della California, Berkeley nel febbraio 1966 si trasferisce a Edimburgo, e intraprende le carriere di modella e di corista. Alla fine dello stesso anno conosce Mike Ratledge dei Soft Machine, che sposa il 15 aprile del 1967 per separarsi dopo poco tempo; qualche mese dopo collabora con Alexis Korner nel gruppo \"Free at Last\". Il debutto da solista avviene nel musical \"Hair\", in cui interpreta \"Dionne\": grazie alla sua foltissima capigliatura, viene scelta per la rappresentazione del poster pubblicitario dello spettacolo; realizza quindi per la Track Records il suo primo singolo, \"Walk on Gilded Splinters\", una cover di Dr. John, e forma un suo gruppo, i \"White Trash\", con cui suona alla seconda edizione del \"Festival dell'Isola di Wight\".\nCollabora poi con i Rolling Stones e conosce Mick Jagger, con cui nel 1970 ha la figlia Karis Jagger; il cantante le dedicher\u00e0 la canzone \"Brown Sugar\". Nel 1970 collabora con Robert Wyatt nella realizzazione del suo primo album da solista, \"The End of an Ear\" ed ottiene un buon successo con \"Keep the Customer Satisfied\", cover di una canzone di Simon &amp; Garfunkel contenuta nell'album \"Bridge over Troubled Water\", che ha anche un buon riscontro in Italia, dove la Hunt \u00e8 ospite in alcune trasmissioni televisive tra cui \"Speciale per voi\". Nel 1971 realizza l'album \"Woman Child\", pubblicato in Germania con il titolo \"Desdemona\"; dopo qualche anno di inattivit\u00e0 pubblica nel 1977 il nuovo album di discomusic \"Marsha\", realizzato ai Musicland Studios di Monaco di Baviera con la produzione di Pete Belotte.\nDopo qualche anno si ritira dal mondo musicale, dedicandosi alla carriera di attrice. Nel 1985 pubblica la sua autobiografia, \"Real Life: The Story of a Survivor\", con molti particolari sulla sua carriera musicale; in seguito scrive libri per ragazzi. Nel 2005 racconta nel volume \"Undefeated\" la sua battaglia contro il cancro. Nel novembre 2012, a causa di alcuni problemi economici, vende all'asta le lettere d'amore inviatele nel 1969 da Mick Jagger."}
{"id": "4197099", "revid": "110157", "url": "https://it.wikipedia.org/wiki?curid=4197099", "title": "Veliny", "text": "Veliny \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4197100", "revid": "282094", "url": "https://it.wikipedia.org/wiki?curid=4197100", "title": "J\u00f6rg Cajacob", "text": ""}
{"id": "4197101", "revid": "282094", "url": "https://it.wikipedia.org/wiki?curid=4197101", "title": "J\u00f6rg Blaurock", "text": ""}
{"id": "4197105", "revid": "106908", "url": "https://it.wikipedia.org/wiki?curid=4197105", "title": "Vesel\u00ed (comune)", "text": "Vesel\u00ed \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4197106", "revid": "287204", "url": "https://it.wikipedia.org/wiki?curid=4197106", "title": "Veseli", "text": ""}
{"id": "4197108", "revid": "4711", "url": "https://it.wikipedia.org/wiki?curid=4197108", "title": "Eurocup Finals MVP", "text": ""}
{"id": "4197109", "revid": "4711", "url": "https://it.wikipedia.org/wiki?curid=4197109", "title": "Eurocup Coach of the Year", "text": ""}
{"id": "4197111", "revid": "4711", "url": "https://it.wikipedia.org/wiki?curid=4197111", "title": "Eurocup Rising Star", "text": ""}
{"id": "4197112", "revid": "4711", "url": "https://it.wikipedia.org/wiki?curid=4197112", "title": "Eurocup MVP", "text": ""}
{"id": "4197113", "revid": "110157", "url": "https://it.wikipedia.org/wiki?curid=4197113", "title": "Vl\u010d\u00ed Hab\u0159ina", "text": "Vl\u010d\u00ed Hab\u0159ina \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4197114", "revid": "287204", "url": "https://it.wikipedia.org/wiki?curid=4197114", "title": "Vlci Habrina", "text": ""}
{"id": "4197115", "revid": "1573940", "url": "https://it.wikipedia.org/wiki?curid=4197115", "title": "Al-Bana", "text": "Il razzo al-Ban\u0101 () \u00e8 un'arma messa a punto dalle Brigate Izz al-Din al-Qassam di Hamas, sotto la direzione di Adnan al-Ghul e Muhammad Deyf. \nCostruito con materiale grossolano e componenti ottenute tramite contrabbando nella Striscia di Gaza, usando i tunnel di Rafah, l'\"al-Ban\u0101\" \u00e8 stato il primo esempio, nel corso della Seconda Intifada (\"Intifada al-Aqsa\"), delle capacit\u00e0 ingegneristiche di Hamas di produrre armamento relativamente sofisticato. \nIl lanciatore brandeggiabile dell'\"al-Ban\u0101\" \u00e8 stato frequentemente impiegato nel corso delle frequenti incursioni delle forze armate israeliane contro i carri armati e i mezzi blindati dell'esercito di Tel Aviv.\nL'\"al-Ban\u0101\" \u00e8 stato sostituito nel 2003 dal pi\u00f9 elaborato \"Batar\" e non \u00e8 stato pi\u00f9 usato, quindi, da Hamas. Versioni leggermente modificate dell'\"al-Ban\u0101\" sono state impiegate da altri gruppi militanti palestinesi. Nel 2004 gli ingegneri di Hamas hanno fornito alle loro formazioni un nuovo razzo, parimenti brandeggiabile: lo \"Y\u0101s\u012bn\"."}
{"id": "4197116", "revid": "528319", "url": "https://it.wikipedia.org/wiki?curid=4197116", "title": "Stand Up! (serie televisiva)", "text": ""}
{"id": "4197117", "revid": "110157", "url": "https://it.wikipedia.org/wiki?curid=4197117", "title": "Vole\u010d", "text": "Vole\u010d \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4197118", "revid": "287204", "url": "https://it.wikipedia.org/wiki?curid=4197118", "title": "Volec", "text": ""}
{"id": "4197126", "revid": "287204", "url": "https://it.wikipedia.org/wiki?curid=4197126", "title": "EuroChallenge Finals MVP", "text": "L'EuroChallenge Finals MVP \u00e8 il premio conferito dalla FIBA Europe al miglior giocatore delle finali."}
{"id": "4197127", "revid": "110157", "url": "https://it.wikipedia.org/wiki?curid=4197127", "title": "Vysok\u00e9 Chvojno", "text": "Vysok\u00e9 Chvojno \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4197129", "revid": "287204", "url": "https://it.wikipedia.org/wiki?curid=4197129", "title": "Vysoke Chvojno", "text": ""}
{"id": "4197131", "revid": "767487", "url": "https://it.wikipedia.org/wiki?curid=4197131", "title": "Vy\u0161ehn\u011bvice", "text": "Vy\u0161ehn\u011bvice \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4197132", "revid": "287204", "url": "https://it.wikipedia.org/wiki?curid=4197132", "title": "Vysehnevice", "text": ""}
{"id": "4197133", "revid": "729019", "url": "https://it.wikipedia.org/wiki?curid=4197133", "title": "Stazione di Amsterdam Centrale", "text": "La stazione di Amsterdam Centrale (in olandese \"Amsterdam Centraal\" abbreviato: \"Amsterdam CS\") \u00e8 la principale stazione ferroviaria di Amsterdam e fu realizzata tra il 1881 e il 1889 su progetto di Pierre Cuypers e A. L. van Gendt.\nLa stazione vede transitare ogni giorno circa 1.500 treni, tra cui una cinquantina di convogli internazionali, e 250.000/300.000 persone.\nL'edificio \u00e8 classificato come \"rijksmonument\" (dal 1974).\nUbicazione.\nLa stazione Centrale di Amsterdam si trova nella zona del porto sull'IJ, nella parte settentrionale della citt\u00e0 e della Nieuwe Zijde (\"Zona Nuova\"), di fronte alla chiesa di San Nicola e alla Schreierstoren e nei pressi della Scheepvaarthuis.\nCaratteristiche architettoniche.\nLa stazione \u00e8 edificata su tre isole artificiali e poggia su 8.687 pali.\nL'edificio principale, in mattoni rossi, presenta una sfarzosa facciata neogotica e neorinascimentale della lunghezza di circa 100 metri che ricorda quella del Rijksmuseum, altra opera di Cuypers, e che presenta decorazioni che fanno riferimento al passato marittimo della citt\u00e0. Ai lati della facciata centrale, spiccano due torri dell'orologio (ma, mentre la lancetta della torre est indica l'ora, la lancetta della torre ovest indica la direzione del vento).\nAll'interno dell'edificio principale, si trova l'ex-sala d'attesa di prima classe in stile liberty che ora ospita il Gran Caf\u00e9 e la Koninklijke Wachtkamer (\"Sala d'attesa reale\"), il cui accesso al pubblico \u00e8 consentito solo in occasioni speciali.\nLa stazione dispone di 15 binari, coperti da due cupole, la prima (opera dell'ingegnere L.J. Eijmer) con una campata di 45 metri, la seconda (realizzata nel 1922) con una campata di 34 metri.\nStoria.\nLa costruzione di una stazione ferroviaria nel centro di Amsterdam si rese necessaria in seguito alla creazione, nel 1860, della linea ferroviaria Amsterdam-Alkmaar-Den Helder.\nLa costruzione fu quindi concepita negli anni settanta del XIX secolo.\nPer la scelta del luogo dove realizzarla, furono presi in considerazione vari siti, tra cui il luogo dove ora si trova il Sarphatipark o presso la Leidseplein, ma alla fine (con decisione finale che spett\u00f2 al Governo centrale olandese) si opt\u00f2 per la zona del porto sull'IJ, una decisione che fu molto contrastata, in quanto avrebbe significato perdere per sempre la vista sul mare e creato una separazione con la zona di Amsterdam-Noord. La scelta di questa location era stata dapprima bocciata nel 1864 dal consiglio comunale (decisione sollecitata dal primo ministro Johan Rudolf Thorbecke), consiglio che aveva indicato un'area intorno alla Leidsepoort, ma fu infine approvata dal governo a causa delle pressioni dell'ingegnere di Stato.\nIl progetto per la costruzione fu affidato nel 1875 all'architetto Pierre Cuypers e all'architetto-ingegnere A. L. van Gendt (autore del Concertgebouw). A Cuypers, gi\u00e0 autore del Rijksmuseum, fu in particolare incaricato di creare una sorta di monumentale \"porta d'accesso\" alla citt\u00e0.\nI lavori di costruzione iniziarono nel 1881 e terminarono nel 1889\nL'inaugurazione ufficiale avvenne il 15 ottobre 1889: in occasione dell'inaugurazione, furono venduti14.000 biglietti per l'accesso alla stazione.\nNei primi anni circolavano nell'Amsterdam Centraal 194 treni, numero che gi\u00e0 nel 1904 sal\u00ec a 404.\nNel 1920 fu demolita l'ala orientale dell'edificio progettata da Cuypers.\nVari lavori di restauro sono stati infine intrapresi all'inizio del XXI secolo.\nPrincipali collegamenti.\nL'Amsterdam Centraal garantisce collegamenti con citt\u00e0 quali Bruxelles, Colonia e Parigi.\nI collegamenti con la citt\u00e0 di Parigi vengono effettuati tramite un treno ad alta velocit\u00e0, che garantisce l'arrivo nella capitale francese in 1h22 minuti.\nTrasporti urbani.\nGarantiscono i collegamenti con la Stazione Centrale di Amsterdam tre linee della metropolitana, la 51 la 52 la 53 e la 54.\nLa stazione \u00e8 inoltre collegata con la zona di Amsterdam-Noord tramite un servizio di traghetto gratuito."}
{"id": "4197134", "revid": "339392", "url": "https://it.wikipedia.org/wiki?curid=4197134", "title": "Amsterdam Centraal Station", "text": ""}
{"id": "4197135", "revid": "125713901", "url": "https://it.wikipedia.org/wiki?curid=4197135", "title": "Ulisse. Il mio nome \u00e8 Nessuno", "text": "Ulisse. Il mio nome \u00e8 Nessuno \u00e8 un cartone animato firmato dal fumettista Massimo Rotundo e diretto da Giuseppe Lagan\u00e0, musiche di Vanni Boccuzzi. Ha ventisei episodi della durata di ventisei minuti ed \u00e8 stato adattato, attraverso l'animazione, per un target di bambini dai cinque ai dodici anni. \u00c8 stato trasmesso da Rai 2 a partire dall'8 luglio 2012. L'ordine di alcuni episodi \u00e8 stato alterato rispetto all'effettiva trama. La serie fa ampio uso della tecnica della computer grafica, mantenendo per\u00f2 la colorazione il pi\u00f9 uniforme possibile, in modo da rendere l'aspetto simile a un cartone animato tradizionale.\nTrama.\nUlisse, il re di Itaca, \u00e8 impegnato assieme agli altri re ed eroi della Grecia nella decennale guerra di Troia, di cui non si riesce a vedere la fine. Quando il suo grande amico Achille viene ucciso dal principe troiano Paride grazie all'aiuto di Poseidone, violando cos\u00ec la regola celeste secondo cui gli dei non possono interferire nelle vicende degli umani, Atena, su autorizzazione di Zeus, ispira all'eroe lo stratagemma del cavallo di legno, permettendogli di soggiogare Troia una volta per tutte.\nTerminata la guerra, Ulisse e i suoi uomini si preparano a fare ritorno ad Itaca, ma per loro sar\u00e0 l'inizio di un'avventura irta di pericoli. Poseidone, infatti, era un alleato dei troiani e, aver visto la sua citt\u00e0 ridotta in cenere dall'astuzia di un mortale, fa nascere in lui un insanabile desiderio di vendetta."}
{"id": "4197136", "revid": "339392", "url": "https://it.wikipedia.org/wiki?curid=4197136", "title": "Amsterdam Centraal", "text": ""}
{"id": "4197137", "revid": "121670137", "url": "https://it.wikipedia.org/wiki?curid=4197137", "title": "Beniamino Marcone", "text": "Biografia.\nDiplomatosi presso il Centro sperimentale di cinematografia, fin dal 2003 \u00e8 sulle scene teatrali per numerose produzioni.\nHa collaborato in progetti curati da Marco Bellocchio, Daniele Luchetti, oltre ad essere stato diretto da Malcom McKay e Lenore Lohman.\nDebutta al cinema nel 2009 con \"Feisbum - Il film\", pellicola in otto episodi ispirata al famoso social network.\nNel 2010 partecipa al film \"20 sigarette\" diretto da Aureliano Amedei e l'anno successivo \u00e8 sul set di \"Febbre da fieno\", opera prima della regista Laura Luchetti.\nNel 2012, sotto la regia di Gianluca Maria Tavarelli, arriva il suo debutto da coprotagonista nella serie Tv di Rai 1 \"Il giovane Montalbano\", tratta dai racconti di Andrea Camilleri. Nella serie interpreta il ruolo di Giuseppe Fazio.\nDa settembre 2012 \u00e8 tra i protagonisti della quinta stagione della serie TV di Canale 5 \"I Cesaroni\" nelle vesti di Diego Bucci, figlio adottivo dei personaggi di Max Tortora ed Elda Alvigini.\nNel 2013 \u00e8 al cinema con una partecipazione nel film \"Il venditore di medicine\" diretto dal regista Antonio Morabito e che vede protagonisti gli attori Claudio Santamaria e Isabella Ferrari.\nNel 2014 torna a recitare nelle vesti dell'ispettore Giuseppe Fazio per la seconda stagione della serie tv \"Il giovane Montalbano\", prodotta da Rai Fiction e Palomar con la firma di Andrea Camilleri e Francesco Bruni.\nContemporaneamente all'attivit\u00e0 d'interprete, svolge l'attivit\u00e0 di doppiatore, prestando la voce ad animazioni, documentari e film, nonch\u00e9 di regista documentarista, oltre a curare progetti di comunicazione multimediale."}
{"id": "4197138", "revid": "1935652", "url": "https://it.wikipedia.org/wiki?curid=4197138", "title": "Jos\u00e9 Domingo Ulloa Mendieta", "text": "Biografia.\nJos\u00e9 Domingo Ulloa Mendieta \u00e8 nato il 24 dicembre 1956 a Chitr\u00e9, provincia di Herrera ed arcidiocesi di Panam\u00e1 (oggi nella diocesi di Chitr\u00e9), nella parte centro-meridionale della Repubblica di Panama; \u00e8 il terzo dei tre figli di Dagoberto Ulloa e Clodomira Mendieta.\nHa ricevuto l'ordinazione sacerdotale il 17 dicembre 1983, presso la Cattedrale di San Giovanni Battista a Chitr\u00e9, per imposizione delle mani di Jos\u00e9 Mar\u00eda Carrizo Villarreal, vescovo di Chitr\u00e9; si \u00e8 incardinato, una settimana prima di compiere ventisette anni, come presbitero dell'omonima diocesi. Entrato nell'Ordine di Sant'Agostino nel 1987, ha emesso i voti temporanei il 10 settembre 1988 e poi la professione solenne il 28 agosto 1991.\nMinistero episcopale.\nVescovo ausiliare di Panam\u00e1.\nIl 26 febbraio 2004 papa Giovanni Paolo II lo ha nominato, quarantasettenne, vescovo ausiliare di Panam\u00e1, assegnandogli contestualmente la sede titolare di Naratcata. Ha ricevuto la consacrazione episcopale il 17 aprile 2004, presso la Cattedrale dell'Assunzione di Maria Vergine a Panama, per imposizione delle mani di Jos\u00e9 Dimas Cede\u00f1o Delgado, arcivescovo metropolita di Panam\u00e1, assistito dai co-consacranti Giacomo Guido Ottonello, arcivescovo titolare di Sasabe e nunzio apostolico a Panama, ed Oscar Mario Brown Jim\u00e9nez, vescovo di Santiago de Veraguas. Come suo motto episcopale il neo vescovo Ulloa Mendieta ha scelto \"Humildad servicio caridad\", che tradotto vuol dire \"Umilt\u00e0, servizio, carit\u00e0\".\nNel 2007 \u00e8 stato eletto segretario generale della Conferenza Episcopale di Panam\u00e1, ricoprendo tale incarico fino al 2011 quando gli \u00e8 succeduto Pablo Varela Server, vescovo titolare di Macomades Rusticiana ed ausiliare di Panam\u00e1.\nIl 18 settembre 2008 si \u00e8 recato in Vaticano, assieme agli altri membri dell'episcopato panamense, per la visita visita \"ad limina apostolorum\", discutendo con il Pontefice della situazione e dei problemi relativi alla sua zona pastorale\nArcivescovo di Panam\u00e1.\nIl 18 febbraio 2010 papa Benedetto XVI lo ha promosso, cinquantatreenne, arcivescovo metropolita di Panam\u00e1; \u00e8 succeduto al settantaseienne Jos\u00e9 Dimas Cede\u00f1o Delgado, dimissionario per raggiunti limiti d'et\u00e0. Ha preso possesso dell'arcidiocesi durante una cerimonia svoltasi presso la Cattedrale dell'Assunzione di Maria Vergine a Panama il 18 aprile seguente. Il 29 giugno successivo, giorno della solennit\u00e0 dei Santi Pietro e Paolo, si \u00e8 recato presso la Basilica di San Pietro in Vaticano, dove il Pontefice gli ha imposto il pallio, simbolo di comunione tra la Santa Sede e il metropolita.\nNel novembre 2012 \u00e8 stato eletto presidente del Segretariato Episcopale di America Centrale e Panam\u00e1, succedendo a Leopoldo Jos\u00e9 Brenes Sol\u00f3rzano, arcivescovo metropolita di Managua e futuro cardinale; ha ricoperto tale incarico per quattro anni, venendo sostituito il 26 novembre 2016 da Jos\u00e9 Luis Escobar Alas, arcivescovo metropolita di San Salvador.\nNel gennaio 2013 \u00e8 stato eletto anche presidente della Conferenza Episcopale di Panam\u00e1, succedendo a Jos\u00e9 Luis Lacunza Maestroju\u00e1n, O.A.R., vescovo di David; dopo sei anni, l'11 marzo 2019 gli p succedto Rafael Valdivieso Miranda, vescovo di Chitr\u00e9 e fino ad allora vicepresidente.\nL'8 giugno 2017 ha compiuto una seconda visita \"ad limina\" insieme ai membri dell'episcopato panamense.\nGenealogia episcopale.\nLa genealogia episcopale \u00e8:"}
{"id": "4197140", "revid": "767487", "url": "https://it.wikipedia.org/wiki?curid=4197140", "title": "Ulugbek Bakaev", "text": ""}
{"id": "4197142", "revid": "110157", "url": "https://it.wikipedia.org/wiki?curid=4197142", "title": "Zdechovice (Pardubice)", "text": "Zdechovice \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4197143", "revid": "339392", "url": "https://it.wikipedia.org/wiki?curid=4197143", "title": "Stazione Centrale di Amsterdam", "text": ""}
{"id": "4197147", "revid": "287204", "url": "https://it.wikipedia.org/wiki?curid=4197147", "title": "\u017d\u00e1ravice", "text": "\u017d\u00e1ravice \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4197148", "revid": "287204", "url": "https://it.wikipedia.org/wiki?curid=4197148", "title": "Zaravice", "text": ""}
{"id": "4197150", "revid": "1805885", "url": "https://it.wikipedia.org/wiki?curid=4197150", "title": "I POM", "text": "I POM sono una band italiana, attiva dalla fine degli anni settanta fino alla prima met\u00e0 degli anni ottanta\nLa band nacque a Roma alla fine del 1978, e venne notata dal grande Maestro Enrico Polito (compositore di famose canzoni come \"Rose rosse\", \"Erba di casa mia\", \"Se bruciasse la citt\u00e0\") che decide di scritturarli per la sua neonata etichetta discografica \"POM Record\". Il nome del gruppo deriva da quello della loro etichetta discografica, essendo stata la prima band a sottoscriverne un contratto.\nIl gruppo, nel corso della sua carriera, \u00e8 stato autore di \"Soccer Supporter\", famosa sigla di Tg 2 Diretta Sport di Rai 2, ed ha partecipato a trasmissioni televisive, fra le quali: \"Domenica In\", \"Il barattolo\", \"Fresco Fresco\", \"Disco ring\", \"Popcorn\", \"Dedicato a voi\". Inoltre \u00e8 stato il primo gruppo italiano ad incidere un intero LP di cover italiane, dal titolo \"I POM travestono Enrico Polito\", disco contenente i brani pi\u00f9 noti del loro produttore, rivisitati in chiave moderna.\nSempre negli anni ottanta pubblica un terzo 45 giri intitolato \"Io son cos\u00ec\" seguito dal retro \"Tu mi fai gola\". I POM hanno inoltre collaborato, in qualit\u00e0 di musicisti, con artisti quali: Paolo Frescura (con cui parteciparono alla tourn\u00e9e nel 1982), Nino D'Angelo, Milk and Coffee, Gegia, Adriano Pappalardo.\nNel 2010 I POM sono stati premiati per la loro sigla di TG 2 Diretta Sport, in occasione del Campionato d'Elite di calcio, durante la manifestazione \"Avversari s\u00ec, Nemici mai\" tenutasi allo Stadio Flaminio di Roma, condotta dal giornalista Luciano Cesaretti di RTL. Nel 2011 I POM, vennero nuovamente ospitati allo stadio Flaminio di Roma, come testimonial della loro sigla sportiva di TG 2 Diretta Sport di Rai 2 \"Soccer Supporter\", insieme a grandi nomi dello sport italiano come Morgan De Sanctis, e lo scomparso Pietro Mennea. La canzone \u00e8 stata trasmessa come sigla di apertura della famosa rubrica sportiva dal 1980 fino ai primi anni 90.\nIl 1\u00ba maggio 2013 hanno partecipato al concerto del 1\u00ba Maggio di Napoli, tenuto presso la \"Citt\u00e0 della Scienza\" ma la loro esibizione di \"Soccer Supporter\" \u00e8 stata interrotta dopo pochi istanti da tafferugli sotto il palco ad opera di manifestanti, in particolar modo dei centri sociali.\nNel giugno 2013, hanno partecipato come ospiti alla presentazione del libro Journey to Rainbow Island, scritto dalla produttrice hollywoodiana Christie Hsiao, presso il parco di divertimenti Rainbow Magicland di Valmontone, insieme al famoso attore Vincenzo Bocciarelli.\nFormazione.\nIl gruppo \u00e8 stato attivo dal 1979 al 1984 con la seguente formazione."}
{"id": "4197152", "revid": "110157", "url": "https://it.wikipedia.org/wiki?curid=4197152", "title": "\u017divanice", "text": "\u017divanice \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4197153", "revid": "287204", "url": "https://it.wikipedia.org/wiki?curid=4197153", "title": "Zivanice", "text": ""}
{"id": "4197154", "revid": "889336", "url": "https://it.wikipedia.org/wiki?curid=4197154", "title": "Mauro Icardi", "text": "Cresciuto nel settore giovanile del , emerge poi nei primi anni 2010 con la maglia della . Approdato all'Inter nel 2013, si afferma come uno dei migliori attaccanti del panorama internazionale, vincendo il titolo di capocannoniere della Serie A nel 2014-2015 e nel 2017-2018; della squadra interista \u00e8 stato anche capitano dal 2015 al 2019. Nello stesso anno si trasferisce al , con cui vince un campionato francese, due Coppe di Francia, una Coppa di Lega e una Supercoppa francese.\n\u00c8 stato nominato miglior calciatore AIC nel 2018, oltre ad essere stato inserito nella squadra dell'anno AIC nel 2015 e nel 2018.\nBiografia.\nPrimogenito di Juan, di origini piemontesi (il suo bisnonno era di Carmagnola) e Analia Rivero, possiede il doppio passaporto. Il 27 maggio 2014 si \u00e8 sposato con Wanda Nara, ex moglie di Maxi L\u00f3pez (suo compagno di squadra alla Sampdoria), da cui ha avuto due figlie, nate rispettivamente nel 2015 e nel 2016.\nCompare al fianco di Lionel Messi nella copertina dell'edizione italiana del videogioco \"FIFA 16\". Nel 2016 ha pubblicato la sua autobiografia, \"Sempre avanti\", scritta con Paolo Fontanesi.\nCaratteristiche tecniche.\nSoprannominato \"El ni\u00f1o del partido\" (in italiano \"il ragazzo della partita\"), Icardi \u00e8 un classico centravanti, forte fisicamente nonch\u00e9 dotato di fiuto del gol. Da iniziale centravanti puro qual era, ha saputo in seguito trasformarsi anche in attaccante di manovra, spesso uomo-assist per i compagni di reparto, pur restando pi\u00f9 avvezzo a finalizzare che a contribuire al gioco corale della squadra.\nCarriera.\nClub.\nGli inizi.\nViene iscritto all'et\u00e0 di cinque anni al Club Infantil Sarratea, piccola squadra di quartiere della zona nord di Rosario. Nel 2002, per via della crisi economica argentina, la famiglia Icardi si trasferisce in Spagna, nelle Canarie, precisamente nel comune di Las Palmas, ed \u00e8 tesserato dal . Qui Icardi segna 384 gol in sei anni, prima di chiedere alla famiglia di trasferirsi in Catalogna dove, a partire dal 2008, si aggrega alle giovanili del . Nella \"cantera\" dei \"blaugrana\" segna 38 gol in due anni, ma non riesce ad approdare in prima squadra a causa dell'opposizione dell'allenatore Josep Guardiola, il quale nel gennaio 2011 ne approva la cessione.\nSampdoria.\nCon la formula di un prestito l'argentino si trasferisce cos\u00ec in Italia, nelle file della , venendo interamente riscattato dal club genovese nel luglio seguente. Inizialmente inserito nelle file della formazione Primavera, durante la stagione 2011-2012 \u00e8 capocannoniere del campionato di categoria; debutta in prima squadra il 12 maggio 2012, in Serie B, nella trasferta contro la , subentrando nel secondo tempo a Bruno Fornaroli e realizzando la rete del successo blucerchiato (2-1). La vittoria qualifica i doriani ai play-off che, una volta vinti ai danni del , li riportano in Serie A dopo una sola stagione.\nPromosso definitivamente nei ranghi della prima squadra, esordisce nella massima serie italiana il 26 settembre 2012, nel pari sul campo della (1-1). Segna la prima rete il successivo 18 novembre, nel derby di Genova vinto per 3-1 dai blucerchiati: nell'occasione, all'et\u00e0 di 19 anni e 273 giorni, diviene il pi\u00f9 giovane marcatore nella stracittadina, battendo il primato del genoano Galante che resisteva dal 1994. Il 27 gennaio 2013 \u00e8 protagonista con una quaterna nel 6-0 sul . In questo campionato le sue reti alla (3 fra andata e ritorno) permettono inoltre alla Sampdoria di essere l'unica a sconfiggere i campioni d'Italia in entrambe le gare (2-1 a Torino e 3-2 a Genova). Chiude il suo primo campionato da professionista, e il suo ultimo in Liguria, a quota 10 reti, emergendo tra le maggiori rivelazioni della stagione.\nInter.\nNell'estate 2013 Icardi passa all' per la cifra di 13 milioni di euro. Il primo gol in nerazzurro \u00e8 nuovamente contro la Juventus, nell'1-1 interno del 14 settembre. La sua prima annata in nerazzurro, in cui realizza 9 reti, \u00e8 condizionata da alcuni problemi fisici, tra cui un'ernia alla regione inguinale per la quale viene operato. \nNel corso della stagione successiva, con l'Inter qualificata in Europa League, Icardi prende parte per la prima volta a una competizione UEFA per club e vince la classifica marcatori della Serie A (in coabitazione con Luca Toni del ) grazie alle 22 realizzazioni all'attivo. \nNella stagione 2015-2016, all'et\u00e0 di ventidue anni, viene nominato capitano della squadra dall'allenatore Roberto Mancini: si conferma sotto porta realizzando 16 gol in campionato.\nL'annata 2016-2017 \u00e8 abbastanza tribolata in casa Inter, con l'addio di Mancini nel precampionato, il breve interregno di Frank de Boer e il definitivo arrivo in panchina di Stefano Pioli; nonostante ci\u00f2 Icardi non fa mancare il suo contributo, rimanendo tra i pochi punti fermi di questa transitoria fase nerazzurra. Tra i vari, il 18 settembre 2016 un altro suo gol alla Juventus vale la vittoria per 2-1: i milanesi, in A, non vincevano il derby d'Italia a San Siro dal 2010. Invece il 15 aprile 2017 segna per la prima volta in un derby della Madonnina, poi terminato 2-2. Infine la tripletta realizzata contro la alla 33\u00aa giornata gli permette di superare il suo precedente primato di reti in un campionato, arrivando a 24.\nLa stagione 2017-2018, che vede l'attaccante stavolta agli ordini di Luciano Spalletti, si rivela la migliore della carriera sul piano realizzativo. Icardi entra nella \"top ten\" dei migliori marcatori interisti della storia, prima in Serie A e poi in assoluto; tocca inoltre quota 100 gol nella massima serie italiana e in partite ufficiali con la maglia nerazzurra. La squadra termina il campionato al quarto posto, qualificandosi in Champions League dopo sei anni di assenza, mentre Icardi si laurea capocannoniere del torneo, a pari merito con il laziale Ciro Immobile: le 29 reti realizzate, tra cui spiccano la tripletta che permette all'Inter di battere il per 3-2 e la quaterna nel 5-0 esterno sulla Sampdoria, costituiscono il suo record personale di marcature in campionato e lo rendono il primo giocatore nerazzurro a raggiungere tale soglia dai tempi di Antonio Angelillo (autore di 33 gol nel torneo 1958-59).\nNelle battute iniziali della stagione 2018-2019, il 18 settembre 2018, segna all'esordio in Champions League, realizzando il momentaneo pareggio nella partita casalinga vinta per 2-1 in rimonta contro il ; va a segno anche nella successiva vittoria, con eguale punteggio, sul campo del , diventando il primo giocatore dell'Inter ad andare a segno nelle sue prime due gare in Champions dai tempi di Adriano. Il prosieguo dell'annata appare tuttavia controverso: l'inizio del 2019 \u00e8 segnato sia da una striscia di partite senza andare in rete, sia da sopraggiunte frizioni con la dirigenza nerazzurra. Quest'ultimo si rivela l'aspetto pi\u00f9 problematico, tant'\u00e8 che nel successivo febbraio gli vengono revocati i gradi di capitano, fatto a cui seguono varie settimane ai margini della rosa: tra infortuni e mancate convocazioni, resta lontano dal campo per 53 giorni. Nonostante le vicissitudini extracampo e un finale di stagione deludente, riesce a chiudere anche quest'annata in doppia cifra, a quota 17 reti.\nParis Saint-Germain.\nNonostante il reintegro nella rosa interista, nell'estate 2019 Icardi viene estromesso dal progetto tecnico della squadra sia dalla dirigenza sia dal nuovo allenatore Antonio Conte. Il 2 settembre, al culmine di un rapporto ormai logoro con il club milanese, l'attaccante viene ceduto in prestito con diritto di riscatto ai francesi del .\nDopo l'esordio da subentrante, avvenuto il 14 dello stesso mese in occasione della vittoria interna per 1-0 contro lo , trova la sua prima rete parigina il successivo 1\u00ba ottobre, siglando il decisivo 1-0 nella trasferta di Champions League contro il . Il 5 ottobre realizza il primo gol in Ligue 1 nel 4-0 all'; il 22 dello stesso mese, durante la partita contro il , segna la sua prima doppietta in Champions League e, contestualmente, con la maglia \"rouge et bleue\". Il 30 aprile 2020, con la conclusione anticipata del campionato a causa della pandemia di COVID-19 in Francia, vince il suo primo titolo da professionista, a cui contribuisce con un bottino di 12 gol. Poche settimane dopo, il 31 maggio, il Paris Saint-Germain riscatta il cartellino dell'attaccante per una cifra stimata in 50 milioni di euro pi\u00f9 8 di bonus. Alla ripresa della stagione calcistica francese nel mese di luglio 2020, conquista anche la Coppa di Francia e la Coppa di Lega francese. Termina la stagione 2020-2021 totalizzando 20 presenze e sette reti in campionato, dove i parigini giungono al secondo posto.\nNazionale.\nNazionali giovanili.\nIl 20 aprile 2012 l' lo convoca per la partita contro i pari et\u00e0 dell'Ungheria, ma l'attaccante decide di rifiutare la chiamata, preferendo attendere quella della selezione della madrepatria. La convocazione dell' arriva il 26 luglio, quando il CT dell'Under-20 Marcelo Trobbiani lo convoca per l'amichevole contro la del 14 agosto a Francoforte, e per il Torneo di Alc\u00fadia disputato a Valencia dal 16 al 23 dello stesso mese.\nIl 19 agosto segna la sua prima rete con la maglia \"albiceleste\" dell'Under-20, nella vittoria 2-0 sul ; la sua prima doppietta invece si concretizza tre giorni dopo, nella gara contro la vinta 2-1. Il 23 agosto l'Argentina si aggiudica il Torneo di Alc\u00fadia e Icardi viene premiato, grazie alle sue tre marcature, come capocannoniere della manifestazione.\nIl 29 novembre viene convocato dall'Under-20 per disputare il campionato sudamericano di categoria in programma in Argentina, a Mendoza e San Juan, dal 9 gennaio al 3 febbraio 2013; tuttavia in dicembre l'allora suo club, la Sampdoria, gli nega il permesso su spinta del tecnico Delio Rossi, il quale vuole puntare sul giocatore per sopperire all'assenza di Maxi L\u00f3pez.\nNazionale maggiore.\nIl 1\u00ba ottobre 2013 viene convocato dal CT Alejandro Sabella per la prima volta in nazionale maggiore, esordendo il 16 dello stesso mese contro l' in una gara persa 3-2 e valida per le qualificazioni al , subentrando all'82' a Fern\u00e1ndez; rimane successivamente escluso dalla rosa argentina per la fase finale della competizione in Brasile.\nIl 19 maggio 2017, a distanza di 3 anni e mezzo dalla sua prima e fin l\u00ec unica partita con l\"Albiceleste\", \u00e8 richiamato una prima volta in nazionale, e il successivo 31 agosto torna a giocare una partita ufficiale, sempre contro l'Uruguay (0-0), nell'ambito delle qualificazioni al . Nonostante l'ottima stagione disputata con l'Inter, viene tuttavia escluso dal selezionatore Jorge Sampaoli dalla rosa argentina dei 23 per la fase finale del torneo in Russia. Al termine del Mondiale, viene richiamato nella \"Selecci\u00f3n\" dal nuovo CT Lionel Scaloni, e il 21 novembre 2018 mette a referto la prima rete in nazionale maggiore, sbloccando il risultato nel 2-0 in amichevole contro il . Tuttavia, a causa delle vicissitudini extracampo con il club e dello scarso rendimento nel finale di stagione, non viene inserito nella lista dei convocati per la Copa Am\u00e9rica 2019.\nStatistiche.\nPresenze e reti nei club.\n\"Statistiche aggiornate al 26 febbraio 2022.\""}
{"id": "4197155", "revid": "287204", "url": "https://it.wikipedia.org/wiki?curid=4197155", "title": "Basketbol'nij klub Chimik Ju\u017enyj", "text": "Il Basketbol'nij Klub Chimik Ju\u017enyj (in ucraino \u0411\u0430\u0441\u043a\u0435\u0442\u0431\u043e\u043b\u044c\u043d\u0438\u0439 \u043a\u043b\u0443\u0431 \u0425\u0456\u043c\u0456\u043a \u042e\u0436\u043d\u0438\u0439) \u00e8 un club cestistico ucraino di Ju\u017ene.\nFondato nel 2000, milita in Ukrajina Super-Liha.\nDisputa le partite interne nel Palazzo dello Sport, che ha una capacit\u00e0 di spettatori."}
{"id": "4197156", "revid": "857138", "url": "https://it.wikipedia.org/wiki?curid=4197156", "title": "Trp\u00edn", "text": "Il toponimo Trp\u00edn pu\u00f2 riferirsi a diverse localit\u00e0:"}
{"id": "4197158", "revid": "125192180", "url": "https://it.wikipedia.org/wiki?curid=4197158", "title": "Alessandro Tersigni", "text": "Biografia.\nDal 1989 al 1993 \u00e8 stato cantore presso la Schola Puerorum Cappella Sistina diretta dal Maestro Mons. Domenico Bartolucci.\nNel 2007, dopo aver lavorato come vigile del fuoco per qualche tempo, ottiene notoriet\u00e0 per la partecipazione alla settima edizione del reality show di Canale 5 \"Grande Fratello\" in cui si classifica al secondo posto: successivamente Tersigni intraprende la carriera di attore, recitando in vari film per il cinema e soprattutto in fiction televisive di Mediaset e Rai.\nDopo l'esordio cinematografico nel film \"Scusa ma ti voglio sposare\", regia di Federico Moccia, dove ha fatto una comparsa, \u00e8 protagonista del film \"5 (Cinque)\", diretto da Francesco Domined\u00f2. Tra i suoi lavori sul piccolo schermo ci sono le serie televisive \"I Cesaroni\", \"Un medico in famiglia\" e il ruolo da protagonista nella soap opera \"Il paradiso delle signore\".\nVita privata.\nDal 2007 al 2009 \u00e8 stato fidanzato con Melita Toniolo; nel 2010 Tersigni conosce la ballerina Maria Stefania Di Renzo, ex concorrente della seconda edizione del talent show di Canale 5 \"Amici di Maria De Filippi\", con cui si \u00e8 sposato il 9 luglio 2016. La coppia ha un figlio."}
{"id": "4197159", "revid": "117301193", "url": "https://it.wikipedia.org/wiki?curid=4197159", "title": "Hugo Peitsch", "text": "Partecip\u00f2 ai Giochi della II Olimpiade e a quelli della III Olimpiade che si svolsero rispettivamente a Parigi nel 1900 e a Saint Louis nel 1904. All'Olimpiade parigina, Peitsch prese parte all'unica gara di ginnastica, dove giunse ventinovesimo, mentre all'olimpiade statunitense disput\u00f2 le gare di ginnastica di concorso generale, dove giunse settimo, e di tre eventi combinati, dove arriv\u00f2 quarto. Sempre nell'Olimpiade di Saint Louis arriv\u00f2 cinquantacinquesimo nella gara di triathlon di atletica leggera."}
{"id": "4197160", "revid": "736476", "url": "https://it.wikipedia.org/wiki?curid=4197160", "title": "Wish You Were Here (Rednex)", "text": "Wish you were here \u00e8 una canzone pop-country incisa nel 1995 dalla band svedese Rednex e compresa nell'album di debutto del gruppo, \"Sex &amp; Violins\". Autore del brano \u00e8 Leskel\u00e4 Teijo.\nIl singolo, pubblicato su etichetta ZYX Music/Zomba Records e prodotto da Denniz Pop e Max Martin, raggiunse la prima posizione nelle classifiche di Austria, Germania, Norvegia e Svizzera ed \u00e8 stato disco di platino in Germania.\nTesto.\nProtagonista del brano \u00e8 una donna, che sente infinitamente la mancanza dell'uomo che ama, che in questo momento si trova lontano.\nDice che di quest'uomo, che ama sin dal primo momento in cui l'ha visto, le manca proprio tutto (il suo sorriso, la sua risata, ecc.) e nel descrivere la sensazione di vuoto e di gelo nel proprio cuore usa la metafora \"the stove is getting colder\", ovvero \"la stufa sta diventando pi\u00f9 fredda\". E mentre lui \u00e8 lontano, ogni secondo le sembra un minuto e ogni minuto un giorno intero.\nVideo musicale.\nIl video musicale \u00e8 ambientato durante la guerra civile americana: si vede una donna in un accampamento nordista mentre pensa all'uomo che ama in divisa; contemporaneamente scorrono immagini di battaglie.\nCover.\nHanno inciso una cover di \"Wish You Were Here\" dei Rednex:"}
{"id": "4197161", "revid": "729019", "url": "https://it.wikipedia.org/wiki?curid=4197161", "title": "Campionati europei di canottaggio 2012 - 2 senza femminile", "text": "Il 2 senza femminile dei Campionati europei di canottaggio 2012 si \u00e8 svolto tra il 14 e il 16 settembre 2012. Hanno partecipato 8 equipaggi.\nFormato.\nNel primo turno, i primi equipaggi di ogni batteria si sono qualificati alla finale, mentre gli altri hanno gareggiato in un ripescaggio che ha qualificato altri quattro equipaggi. Gli equipaggi eliminati al ripescaggio hanno gareggiato in una finale B per i piazzamenti."}
{"id": "4197164", "revid": "767487", "url": "https://it.wikipedia.org/wiki?curid=4197164", "title": "Sesquiterpene", "text": "I sesquiterpeni sono una classe di terpeni costituiti da tre unit\u00e0 isopreniche, aventi formula bruta C15H24. I sesquiterpeni possono essere lineari (aciclici) o contenere anelli (ciclici). Quando i sesquiterpeni sono modificati con reazioni tali da portare alla formazione di gruppi funzionali contenenti atomi diversi dal carbonio, come gruppi idrossilici, carbonilici o contenenti azoto, vengono chiamati sesquiterpenoidi. Molti autori con il termine \"sesquiterpene\" indicano anche i vari \"sesquiterpenoidi\".\nI sesquiterpeni si trovano in natura in piante e insetti come semiochimici con funzioni di difesa o feromoni.\nBiosintesi.\nLa biosintesi dei monoterpeni ha origine dalla reazione tra isopentenil pirofosfato (IPP) e dimetilallil pirofosfato (DMAPP) per formare geranil pirofosfato. Il geranil pirofosfato pu\u00f2 reagire ulteriormente con l'isopentenil pirofosfato formando il farnesil pirofosfato che \u00e8 il composto a 15 atomi di carbonio precursore di tutti i sesquiterpeni come, ad esempio, il farnesene, da cui per ossidazione si ha il corrispondente sesquiterpenoide, il farnesolo."}
{"id": "4197165", "revid": "4711", "url": "https://it.wikipedia.org/wiki?curid=4197165", "title": "Khimik Yuzhny", "text": ""}
{"id": "4197166", "revid": "599013", "url": "https://it.wikipedia.org/wiki?curid=4197166", "title": "Eugen F\u00fcrstenberger", "text": "Partecip\u00f2 ai Giochi della II Olimpiade che si svolsero a Parigi nel 1900. Prese parte all'unica gara di ginnastica in programma, in cui giunse cinquantatreesimo."}
{"id": "4197167", "revid": "339392", "url": "https://it.wikipedia.org/wiki?curid=4197167", "title": "ItaloTreno", "text": ""}
{"id": "4197168", "revid": "599013", "url": "https://it.wikipedia.org/wiki?curid=4197168", "title": "Jafar Irismetov", "text": "Carriera.\nClub.\nHa diviso la sua ventennale carriera tra Uzbekistan, Grecia, Russia, Bielorussia, Ucraina, Azerbaigian, Kazakistan e Cina, segnando 242 gol in 438 partite di campionato, alla media di 0,55 reti a partita. Tra il 1996 e il 1997, in due stagioni, realizza 57 marcature in 57 giornate di campionato, vincendo due titoli di miglior marcatore e conservando una media di 1 gol a incontro. Dopo la disavventura greca, dove gioca un solo incontro con la prima squadra, torna in patria, segnando 8 gol in 10 giornate (0,8 di media). Nel 1998 si trasferisce in Russia ma dopo aver cambiato due maglie \u00e8 di nuovo a Tashkent: firma 45 reti in 37 giornate di campionato, alla media di 1,22 realizzazioni a partita. Veste la casacche di Spartak Mosca, Slavija Mozyr, Anzhi, Paxtakor e Kryvbas prima di stabilirsi definitivamente in Kazakistan: tra il 2004 e il 2008 segna 62 gol in 128 partite di campionato vestendo i colori di tre squadre diverse, tentando l'avventura asiatica, nella seconda divisione cinese. Tornato in patria nel 2009, decide di terminare la carriera tre anni pi\u00f9 tardi.\nTotalizza 174 gol in 265 incontri di campionato uzbeko, che ne fanno uno dei migliori marcatori e uno dei migliori giocatori in termini di media realizzativa (0,66) della storia del torneo.\nNazionale.\nHa giocato per un decennio nella Nazionale uzbeka, segnando 15 gol in 36 sfide internazionali (alla media di 0,42 gol a partita)."}
{"id": "4197174", "revid": "599013", "url": "https://it.wikipedia.org/wiki?curid=4197174", "title": "Richard Genserowski", "text": "Partecip\u00f2 ai Giochi della II Olimpiade che si svolsero a Parigi nel 1900. Prese parte all'unica gara di ginnastica in programma, in cui giunse cinquantaquattresimo."}
{"id": "4197180", "revid": "984922", "url": "https://it.wikipedia.org/wiki?curid=4197180", "title": "Emil R\u00f6thong", "text": "Partecip\u00f2 ai Giochi della II Olimpiade che si svolsero a Parigi nel 1900. Prese parte all'unica gara di ginnastica in programma, in cui giunse cinquantanovesimo."}
{"id": "4197181", "revid": "52551983", "url": "https://it.wikipedia.org/wiki?curid=4197181", "title": "Santa Magnanzia", "text": ""}
{"id": "4197182", "revid": "422900", "url": "https://it.wikipedia.org/wiki?curid=4197182", "title": "Emil Rotong", "text": ""}
{"id": "4197183", "revid": "599013", "url": "https://it.wikipedia.org/wiki?curid=4197183", "title": "Le R\u00eave", "text": ""}
{"id": "4197184", "revid": "52552012", "url": "https://it.wikipedia.org/wiki?curid=4197184", "title": "Santa Palladia (vergine)", "text": ""}
{"id": "4197185", "revid": "287204", "url": "https://it.wikipedia.org/wiki?curid=4197185", "title": "Basketbol'nyj klub Odessa", "text": "Il B.K. Odesa (ucr. \"\u0411\u0430\u0441\u043a\u0435\u0442\u0431\u043e\u043b\u044c\u043d\u0438\u0439 \u043a\u043b\u0443\u0431 \u041e\u0434\u0435\u0441\u0430\"), \u00e8 una societ\u00e0 cestistica, avente sede ad Odessa, in Ucraina. Fondata nel 1992 come \"Bipa-Moda Odessa\", nel 1999 cambi\u00f2 nome in \"MBK Odesa\", per assumere la denominazione attuale nel 2006. Gioca nel campionato ucraino.\nDisputa le partite interne nel Palazzo dello Sport, che ha una capacit\u00e0 di 3.500 spettatori."}
{"id": "4197186", "revid": "52552025", "url": "https://it.wikipedia.org/wiki?curid=4197186", "title": "Santa Camilla (vergine)", "text": ""}
{"id": "4197188", "revid": "52552039", "url": "https://it.wikipedia.org/wiki?curid=4197188", "title": "Santa Massima (vergine)", "text": ""}
{"id": "4197192", "revid": "339392", "url": "https://it.wikipedia.org/wiki?curid=4197192", "title": "BC Odessa", "text": ""}
{"id": "4197193", "revid": "486946", "url": "https://it.wikipedia.org/wiki?curid=4197193", "title": "MBC Odessa", "text": ""}
{"id": "4197194", "revid": "339392", "url": "https://it.wikipedia.org/wiki?curid=4197194", "title": "Centraal Station Amsterdam", "text": ""}
{"id": "4197196", "revid": "123889082", "url": "https://it.wikipedia.org/wiki?curid=4197196", "title": "Carl Wiegand", "text": "Partecip\u00f2 ai Giochi della II Olimpiade che si svolsero a Parigi nel 1900. Prese parte all'unica gara di ginnastica in programma, in cui giunse settantunesimo.\nAnche suo fratello maggiore, Otto, fu ginnastica olimpionico."}
{"id": "4197198", "revid": "1904508", "url": "https://it.wikipedia.org/wiki?curid=4197198", "title": "Charles-Louis-Victor de Broglie", "text": "Biografia.\nVictor de Broglie nacque a Parigi, figlio primogenito di Victor-Fran\u00e7ois, II duca de Broglie, egli intraprese ancora giovane la carriera militare e con una brillante carriera divenne \"mar\u00e9chal de camp\" nell'esercito reale francese. Mentre si trovava impegnato negli scontri, decise di appoggiare le opinioni radicali con Gilbert du Motier, marchese de La Fayette e Jean-Baptiste Donatien de Vimeur, conte di Rochambeau nell'ambito della Guerra d'indipendenza americana.\nMentre il padre fu fedele alla monarchia ed emigr\u00f2, il principe divenne membro del Club dei giacobini e sedette all'Assemblea nazionale costituente dopo la Rivoluzione francese, votando costantemente per parte liberale. Prest\u00f2 servizio come capo dello staff dell'armata del Reno dell'esercito rivoluzionario francese durante la Prima repubblica francese ma, durante il Regime del Terrore, venne arrestato e ghigliottinato a Parigi. Venne sepolto nel Cimitero di Picpus.\nDal momento che suo padre gli era sopravvissuto, il figlio primogenito del principe de Broglie, Victor, poi divenuto terzo duca de Broglie, venne cresciuto dal nonno e dalla madre scampati alla furia rivoluzionaria."}
{"id": "4197202", "revid": "122504736", "url": "https://it.wikipedia.org/wiki?curid=4197202", "title": "Franz Abb\u00e9", "text": "Partecip\u00f2 ai Giochi della II Olimpiade che si svolsero a Parigi nel 1900. Prese parte all'unica gara di ginnastica in programma, in cui giunse settantasettesimo."}
{"id": "4197205", "revid": "287204", "url": "https://it.wikipedia.org/wiki?curid=4197205", "title": "Ramon Harewood", "text": "Carriera professionistica.\nBaltimore Ravens.\nHarewood fu scelto nel corso del sesto giro del Draft 2010 dai Baltimore Ravens. La sua stagione da rookie fin\u00ec prima dell'inizio della stagione regolare, quando un'operazione chirurgica ad entrambe le ginocchia lo fece rimanere in lista infortunati per tutto l'anno. La stessa sorte gli capit\u00f2 nella seconda stagione, questa volta a causa della rottura dei legamenti della caviglia.\nPrima dell'inizio della stagione 2012, Harewood si guadagn\u00f2 il posto di offensive tackle titolare debuttando il 10 settembre nel Monday Night Football vinto nettamente contro i Cincinnati Bengals.\nIl 26 agosto 2013, Harewood fu svincolato.\nDenver Broncos.\nIl 22 gennaio 2014, Harewood firm\u00f2 un contratto con i Broncos."}
{"id": "4197207", "revid": "110157", "url": "https://it.wikipedia.org/wiki?curid=4197207", "title": "Her\u0161pice", "text": "Her\u0161pice \u00e8 un comune della Repubblica Ceca facente parte del distretto di Vy\u0161kov, nella regione della Moravia Meridionale."}
{"id": "4197210", "revid": "984922", "url": "https://it.wikipedia.org/wiki?curid=4197210", "title": "Fritz Danner", "text": "Partecip\u00f2 ai Giochi della II Olimpiade che si svolsero a Parigi nel 1900. Prese parte all'unica gara di ginnastica in programma, in cui giunse settantanovesimo a pari merito con il connazionale Erwin Willi Kurtz."}
{"id": "4197211", "revid": "422900", "url": "https://it.wikipedia.org/wiki?curid=4197211", "title": "Friedrich Danner", "text": ""}
{"id": "4197213", "revid": "422900", "url": "https://it.wikipedia.org/wiki?curid=4197213", "title": "Erwin Willi Kurtz", "text": "Partecip\u00f2 ai Giochi della II Olimpiade che si svolsero a Parigi nel 1900. Prese parte all'unica gara di ginnastica in programma, in cui giunse settantanovesimo a pari merito con il connazionale Fritz Danner."}
{"id": "4197217", "revid": "599013", "url": "https://it.wikipedia.org/wiki?curid=4197217", "title": "The Wedding Party", "text": ""}
{"id": "4197218", "revid": "4711", "url": "https://it.wikipedia.org/wiki?curid=4197218", "title": "Khimik", "text": ""}
{"id": "4197219", "revid": "4711", "url": "https://it.wikipedia.org/wiki?curid=4197219", "title": "BC Novgorod", "text": ""}
{"id": "4197222", "revid": "4711", "url": "https://it.wikipedia.org/wiki?curid=4197222", "title": "ETHA Encomi", "text": ""}
{"id": "4197225", "revid": "300067", "url": "https://it.wikipedia.org/wiki?curid=4197225", "title": "Keravnos", "text": ""}
{"id": "4197226", "revid": "4711", "url": "https://it.wikipedia.org/wiki?curid=4197226", "title": "BC Enisey", "text": ""}
{"id": "4197227", "revid": "599013", "url": "https://it.wikipedia.org/wiki?curid=4197227", "title": "Fritz Sauer", "text": "Partecip\u00f2 ai Giochi della II Olimpiade che si svolsero a Parigi nel 1900. Prese parte all'unica gara di ginnastica in programma, in cui giunse ottantaquattresimo."}
{"id": "4197229", "revid": "984922", "url": "https://it.wikipedia.org/wiki?curid=4197229", "title": "Julius Nuninger", "text": "Partecip\u00f2 ai Giochi della II Olimpiade che si svolsero a Parigi nel 1900. Prese parte all'unica gara di ginnastica in programma, in cui giunse centosettesimo."}
{"id": "4197231", "revid": "4711", "url": "https://it.wikipedia.org/wiki?curid=4197231", "title": "Chimik Ju\u017enyj", "text": ""}
{"id": "4197234", "revid": "3831", "url": "https://it.wikipedia.org/wiki?curid=4197234", "title": "Fran\u00e7ois-Marie, I duca de Broglie", "text": ""}
{"id": "4197235", "revid": "74801", "url": "https://it.wikipedia.org/wiki?curid=4197235", "title": "Adolf Tannert", "text": "Partecip\u00f2 ai Giochi della II Olimpiade che si svolsero a Parigi nel 1900. Prese parte all'unica gara di ginnastica in programma, in cui giunse centodiciottesimo."}
{"id": "4197236", "revid": "4711", "url": "https://it.wikipedia.org/wiki?curid=4197236", "title": "Basketbol'nij klub Khimik", "text": ""}
{"id": "4197238", "revid": "599013", "url": "https://it.wikipedia.org/wiki?curid=4197238", "title": "Oscar Naumann", "text": "Partecip\u00f2 ai Giochi della II Olimpiade che si svolsero a Parigi nel 1900. Prese parte all'unica gara di ginnastica in programma, in cui si ritir\u00f2."}
{"id": "4197244", "revid": "1005847", "url": "https://it.wikipedia.org/wiki?curid=4197244", "title": "Li Keqiang", "text": "\u00c8 l'attuale Primo ministro cinese, nonch\u00e9 membro del Comitato permanente dell'ufficio politico del Partito Comunista Cinese, secondo in ordine di importanza dopo il Segretario generale Xi Jinping. Membro preclaro del \"Tuanpai\", noto per le sue posizioni riformiste, designato successore di Wen Jiabao al XVIII Congresso del Partito nel 2012, \u00e8 subentrato alla carica di primo ministro il 15 marzo 2013. Li si \u00e8 pronunciato per attuare progetti di ristrutturazione dell'economia cinese, soprattutto in campo sociale (con la concessione di diritti e l'aumento dei salari), dove il modello economico eccessivamente sbilanciato sulle esportazioni, ha compresso, secondo Li, i diritti dei cittadini, costringendoli a regimi di lavoro insostenibili.\nBiografia.\nLi Keqiang nacque a Hefei, nella provincia dell'Anhui, figlio di un funzionario locale. Ottenuto il diploma nel 1974, si laure\u00f2 in legge nel 1982 presso l'Istituto di economia dell'Universit\u00e0 di Pechino e consegu\u00ec un dottorato di ricerca in economia.\nAder\u00ec al Partito Comunista Cinese nel maggio 1976, quando durante la Rivoluzione culturale viene inviato a lavorare nelle campagne nel distretto di Fengyang. Nel 1980 divenne segretario della Lega della Giovent\u00f9 Comunista Cinese all'Universit\u00e0 di Pechino. Entr\u00f2 poi nei vertici del Comitato Centrale della Lega della Giovent\u00f9 Comunista nel 1982 e successivamente divenne vicepresidente della Federazione Nazionale della Giovent\u00f9 come membro del suo segretariato, lavorando a stretto contatto con Hu Jintao, che ne fece il suo delfino. Divenne quindi segretario generale del Comitato centrale della Lega della Giovent\u00f9 Comunista nel 1993, carica detenuta fino al 1998.\nLi divenne nel giugno del 1998, all'et\u00e0 di 43 anni, il pi\u00f9 giovane governatore della Cina quando venne nominato alla carica di governatore dello Henan, una delle province pi\u00f9 popolose del paese, che diresse favorendo lo sviluppo economico ed elevandola, da area depressa a zona appetibile per gli investimenti (il Pil locale balz\u00f2 dal 28\u00ba al 18\u00ba posto nella classifica nazionale). Nella stessa provincia dovette affrontare l'emergenza sanitaria legata al virus HIV diffusosi attraverso le vendita di sangue (sostenute dallo stesso governo provinciale) agli ospedali della provincia responsabili della violazione delle norme di sicurezza. Nel 2004 divenne segretario del partito nel Liaoning, dove avvi\u00f2 un'opera di riqualificazione industriale.\nNell'ottobre del 2007, in occasione del XVII Congresso nazionale del Partito Comunista Cinese, venne eletto nel Comitato permanente del Politburo.\nNel 2008 viene eletto vicepremier dall'XI Congresso nazionale del popolo. Il 15 marzo 2013 \u00e8 eletto premier dal XII Congresso nazionale del popolo, concludendo la fase del cambio di potere in Cina dopo l'elezione del presidente Xi Jinping."}
{"id": "4197246", "revid": "599013", "url": "https://it.wikipedia.org/wiki?curid=4197246", "title": "Ernst L\u00fchrsen", "text": "Secondo gli studiosi delle Olimpiadi moderne, De Wael e Mallon, Ernst L\u00fchrsen partecip\u00f2 alle gare di nuoto della II Olimpiade di Parigi del 1900 e vinse una medaglia d'oro, nei 200m stile libero a squadre con la \"Deutscher Schwimm-Verband Berlin\". Il CIO ritiene invece che al suo posto ci fosse Julius Frey."}
{"id": "4197248", "revid": "422900", "url": "https://it.wikipedia.org/wiki?curid=4197248", "title": "Ernest Luhrsen", "text": ""}
{"id": "4197249", "revid": "1543377", "url": "https://it.wikipedia.org/wiki?curid=4197249", "title": "American Beauty (Grateful Dead)", "text": "American Beauty \u00e8 il quinto album in studio dei Grateful Dead. \u00c8 stato registrato fra agosto e settembre del 1970, e pubblicato nel novembre 1970 dalla Warner Bros. L'album prosegue con la musica folk rock e country, gi\u00e0 esplorata nel disco precedente \"Workingman's Dead\"; i testi sono principalmente di Robert Hunter.\nNel 2003 l'album \u00e8 stato classificato al numero 258 della lista dei 500 miglior dischi di tutti i tempi dalla rivista \"Rolling Stone\" (con l'aggiornamento del 2012 \u00e8 passato al 261\u00ba posto) ed \u00e8 entrato nella Grammy Hall of Fame Award 2016.\nDescrizione.\nSia \"Workingman's Dead\" che \"American Beauty\" furono due dischi innovativi per l'epoca a causa della loro fusione di bluegrass, rock and roll, folk e, specialmente, country. Paragonato a \"Workingman's Dead\", \"American Beauty\" ebbe anche meno parti soliste di chitarra elettrica suonate da Jerry Garcia, che riemp\u00ec questo vuoto con passaggi alla pedal steel guitar ben calibrati. Fu durante queste sessioni che Garcia inizi\u00f2 la collaborazione con il suonatore di mandolino David Grisman.\nRegistrazione.\n\"American Beauty\" fu il risultato di un periodo creativamente prolifico nella partnership compositiva formata da Jerry Garcia e Robert Hunter; un periodo che produsse due album in studio di materiale originale in un anno per i Grateful Dead. Questa fu l'unica occasione nella quale la band torn\u00f2 in studio nello spazio di cos\u00ec poco tempo. Tuttavia, a differenza del solito, dove quasi tutte le canzoni erano scritte da Garcia e Hunter, l'album vide maggiori contributi da parte degli altri membri del gruppo. Nel disco sono presenti \"Box of Rain\" di Phil Lesh e \"Sugar Magnolia\" di Bob Weir, entrambe composte con Hunter, e \"Operator\" di Ron \"Pigpen\" McKernan, cantata da lui stesso sull'album.\nL'album fu prodotto dopo la scoperta che il manager della band, Lenny Hart (padre del batterista Mickey Hart), aveva rinnovato il loro contratto con la Warner Brothers Records senza informare i membri del gruppo, per poi scappare via con una considerevole mole di denaro appartenente ai Grateful Dead. La band inizi\u00f2 le sedute di registrazione per \"American Beauty\" solo pochi mesi dopo la pubblicazione del precedente \"Workingman's Dead\", senza il loro abituale personale di studio, che era via con il Medicine Ball Caravan Tour (al quale i Dead avrebbero inizialmente dovuto partecipare), e questo port\u00f2 Stephen Barncard a sostituire Bob Matthews nel ruolo di produttore del disco. Sebbene entrambi gli album possano dirsi focalizzati sul genere poi definito Americana, influenzato dal roots rock e dal country, \"Workingman's Dead\" mischiava il sound di Bakersfield con le radici psichedeliche della band, mentre invece il principalmente acustico \"American Beauty\" \u00e8 pi\u00f9 incentrato sulle melodie country e sulle armonie folk, evidenziando l'influenza del Dylan di \"Nashville Skyline\" e degli amici Crosby, Stills, Nash &amp; Young. Kreutzmann spieg\u00f2 a posteriori: \u00abQuelli che cantavano nella nostra band impararono moltissimo sull'armonizzazione [da] Crosby, Stills, Nash &amp; Young, che avevano appena pubblicato il loro seminale album \" D\u00e9j\u00e0 Vu\". Jerry aveva suonato la pedal steel... in quel disco. Stephen Stills viveva nel ranch di Mickey... e David Crosby veniva alle nostre feste molto spesso. Quindi i nostri cerchi si sono sovrapposti, per cos\u00ec dire\u00bb. Crosby ha esitato su questo punto: \u00abA volte ci hanno dato il merito di aver insegnato loro a cantare e questo non \u00e8 vero. Sapevano cantare; avevano il loro stile e avevano gi\u00e0 la qualit\u00e0 pi\u00f9 importante, che \u00e8 l'arte di saper raccontare\u00bb.\nPubblicazione.\n\"Truckin (B-side \"Ripple\") fu la traccia estratta dal disco pubblicata su singolo, e le canzoni \"Box of Rain\", \"Sugar Magnolia\", e \"Friend of the Devil\" ricevettero anch'esse molti passaggi radio. \"American Beauty\" raggiunse la posizione numero 30 della classifica statunitense di \"Billboard\", mentre il singolo \"Truckin raggiunse la sessantaquattresima posizione. Si tratt\u00f2 anche dell'ultimo album dei Dead a vedere la presenza di Mickey Hart nelle file del gruppo fino al suo ritorno quattro anni dopo nel 1975.\nCopertina.\nLe parole del titolo dell'album presenti in copertina sono un ambigramma; cio\u00e8 possono essere lette anche come \"American Reality\" oltre che come \"American Beauty\". Il design della copertina venne ideato e prodotto dallo studio grafico Mouse-Kelley."}
{"id": "4197251", "revid": "729019", "url": "https://it.wikipedia.org/wiki?curid=4197251", "title": "Campionati europei di canottaggio 2012 - 2 senza maschile", "text": "Il 2 senza maschile dei Campionati europei di canottaggio 2012 si \u00e8 svolto tra il 14 e il 16 settembre 2012. Hanno partecipato 11 equipaggi.\nFormato.\nNel primo turno, i primi equipaggi di ogni batteria si sono qualificati alla finale, mentre gli altri si sono affrontati in un ripescaggio che ha qualificato altri quattro equipaggi. Gli equipaggi eliminati al ripescaggio hanno gareggiato in una finale B per i piazzamenti."}
{"id": "4197254", "revid": "2190052", "url": "https://it.wikipedia.org/wiki?curid=4197254", "title": "Giulio Cesare Viancini", "text": "Biografia.\nDi famiglia di rango comitale, figlio di Carlo Francesco Viancini, signore di Genola e Torricella, di Teresa Avogadro, si laure\u00f2 \"in utroque iure\" all'universit\u00e0 di Torino il 27 maggio 1748 e fu ordinato presbitero il 14 marzo 1750. Era iscritto al clero di Santa Maria di Piazza. Fu convittore dell'Accademia ecclesiastica di Superga dal 6 novembre 1751. L'8 ottobre 1761 fu nominato direttore del Regio Collegio delle Province a Torino.\nIl 16 maggio 1763 fu nominato arcivescovo di Sassari e il 10 luglio dello stesso anno fu consacrato vescovo a Torino dal cardinale Carlo Vittorio Amedeo delle Lanze.\nDurante l'episcopato a Sassari riform\u00f2 la disciplina ecclesiastica e combatt\u00e9 gli abusi delle pratiche religiose tradizionali e del clero secolare e regolare spesso con eccessi di radicale severit\u00e0 (' \"e perci\u00f2 dal volgo venne ritenuto come nemico dei Santi e della Vergine\" '). \nRese le parrocchie protagoniste dell'attivit\u00e0 pastorale, anche a scapito dei conventi e delle confraternite. Ebbe perci\u00f2 dei dissidi con i francescani e dopo l'elezione di papa Clemente XIV, che era un conventuale, fu ascritto al partito antifratesco.\nIn materia di liturgia non era favorevole al moltiplicarsi degli altari laterali nelle chiese e proib\u00ec i \"gosos\" tradizionali in vista di uno stile pi\u00f9 severo. Si concentr\u00f2 sull'istruzione catechistica per i laici, adottando il catechismo del vescovo di Mondov\u00ec Michele Casati al posto di quello del cardinale Roberto Bellarmino; volle ingrandire il seminario a dispetto delle tenui rendite dell'arcidiocesi; insistette per rimodernare l'universit\u00e0 e ne estromesse i gesuiti (verso i cui principi e metodi educativi manifest\u00f2 sempre astio). \nEbbe a cuore i problemi sociali: ampli\u00f2 l'ospedale e destin\u00f2 i redditi di San Michele di Plaiano per l'apertura di una farmacia pubblica. Giunse ad occuparsi anche della sicurezza delle strade.\nTuttavia, la grande severit\u00e0 e la sua limitazione del culto dei santi, nonch\u00e9 l'interdizione di numerose chiese minori del territorio durante le sue tre visite pastorali, lo resero un arcivescovo poco amato dal popolo, che lo sospett\u00f2 di iconoclastia.\nIl 7 settembre 1772 fu trasferito alla neo-eretta sede di Biella, mantenendo il titolo personale di arcivescovo.\nLa nuova diocesi aveva bisogno di rendite e, nel clima del giurisdizionalismo piemontese, in cui lo Stato intendeva esercitare un controllo sulla Chiesa, si pens\u00f2 di ricorrere ai beni di vari ordini religiosi, che per loro natura erano pi\u00f9 difficilmente controllabili da parte delle autorit\u00e0 civili. Procur\u00f2 infatti la soppressione del convento dei padri somaschi ed evit\u00f2 che le rendite fossero applicate al convento somasco di Alessandria, per destinarle alla prebenda teologale, cio\u00e8 per il mantenimento di un canonico teologo nel capitolo della cattedrale. Il convento dei somaschi fu effettivamente soppresso nel 1798. Riusc\u00ec invece gi\u00e0 nel 1778 a sopprimere il monastero di San Girolamo, dei padri gerolimini, il cui patrimonio, sebbene fosse gravato da ingenti debiti, fu destinato al seminario.\nAnche a Biella Viancini diede prova di severit\u00e0, infliggendo ai parroci penitenze pubbliche. Cerc\u00f2 di stabilire il primato delle parrocchie sui santuari, sui conventi e sulle confraternite, intervenendo concretamente in diverse parrocchie della diocesi, con provvedimenti anche drastici come la chiusura di oratorii rurali e la demolizione di numerosi altari laterali. Fra questi provvedimenti spicca nel 1782 la sconsacrazione della chiesa di San Pietro Levita di Salussola e la sottrazione delle reliquie del santo al culto, in attesa di verificarne l'autenticit\u00e0.\nSuscit\u00f2 opposizione nel 1773 la variazione del percorso tradizionale della processione del Corpus Domini, da cui volle escluso il passaggio per il borgo medievale del Piazzo. Anche altre processioni furono riformate e limitate da Viancini, che era ostile alla religiosit\u00e0 popolare, provocando le proteste del Consiglio comunale nel 1783.\nNel 1780 il pellegrinaggio della Famiglia Reale a Oropa obblig\u00f2 il vescovo ad ammorbidire le sue posizioni, cos\u00ec che si limit\u00f2 a mettere in guardia i fedeli dagli abusi dei pellegrinaggi.\nSi dimostr\u00f2 generoso verso i poveri durante le carestie del 1783 e del 1793. Nel 1789 fond\u00f2 il seminario minore.\nPur non dichiarandosi apertamente, favor\u00ec nella diocesi la diffusione di idee giansenistiche, infatti durante il suo episcopato furono stampati numerosi libri che esponevano dottrine giansenistiche. Evit\u00f2 per\u00f2 di convocare il sinodo diocesano, nonostante fosse stato esortato in tal senso dalla Santa Sede, probabilmente per il timore di replicare a Biella un sinodo simile a quello di Pistoia del 1786.\nColpito da un attacco di epilessia il 1\u00ba luglio 1795, mor\u00ec il 22 ottobre 1797.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4197255", "revid": "6923", "url": "https://it.wikipedia.org/wiki?curid=4197255", "title": "Psathyrotinae", "text": " Psathyrotinae () \u00e8 una sottotrib\u00f9 di piante spermatofite dicotiledoni appartenenti alla famiglia delle Asteraceae (sottofamiglia Asteroideae, trib\u00f9 Helenieae).\nEtimologia.\nIl nome scientifico di questa sottotrib\u00f9 deriva dal suo genere pi\u00f9 importante (\"Psathyrotes\") che a sua volta deriva da una parola greca \"\u201d psathurotes\u201c\" ( = fragile, sciolto) e si riferisce ai sottili fusti delle specie di questo genere.\nLa sottotrib\u00f9 \u00e8 stata definita per la prima volta dal botanico Bruce Gregg Baldwin (1957 - ) nella pubblicazione \"\u201d Systematic Botany; Quarterly Journal of the American Society of Plant Taxonomists. - 25(3): 535. \u201c\" del 2000.\nDescrizione.\nLe specie di questa sottotrib\u00f9 sono delle erbe (raramente arbusti) a ciclo biologico annuale o perenne. L'altezza di questi fiori varia da pochi centimetri fino 40\u00a0cm.\nI fusti in genere sono eretti, ascendenti e abbondantemente ramificati. Le foglie possono essere sia basali che cauline e sono picciolate. Le foglie cauline sono disposte sia in modo alternato che in modo opposto. La lamina pu\u00f2 essere arrotondata-deltata, reniforme, arrotondata-rombica o sub-orbicolare (\"Psathyrotes\"), oppure oblanceolata, spatolata o ovale (\"Trichoptilium\"). I margini sono interi o dentati (anche grossolanamente). La superficie \u00e8 lanosa o tomentosa o cosparsa da ghiandole punteggiate.\nLe infiorescenze sono formate da due rami fioriferi opposti e uno centrale pi\u00f9 breve (infiorescenza bipara o dicasio); il capolino si trova in cima al ramo centrale. I capolini sono formati da un involucro composto da diverse squame (o brattee) al cui interno un ricettacolo fa da base ai fiori tubulosi quelli centrali del disco (quelli esterni ligulati del raggio in questo gruppo non sono presenti). L'involucro ha una forma emisferica, campanulata o cilindrica. Le squame possono essere sia persistenti che decidue; sono da 8 a 2 disposte su due serie; la forma \u00e8 da lineare a lanceolata, ma anche obovata o spatolata. Il ricettacolo \u00e8 da piatto a convesso (ma anche conico in \"Trichoptilium\") e privo di pagliette a protezione della base dei fiori. Diametro dell'involucro: 3 \u2013 12\u00a0mm.\nI fiori sono tetraciclici (a cinque verticilli: calice \u2013 corolla \u2013 androceo \u2013 gineceo), pentameri (ogni verticillo ha 5 elementi) e ermafroditi. Nel genere \"Trichoptilium\" il numero dei fiori varia da 30 a 100.\nFormula fiorale: per queste piante viene indicata la seguente formula fiorale:\nI sepali del calice sono ridotti ad una coroncina di squame.\nIl colore della corolla \u00e8 giallo con il tubo molto pi\u00f9 breve della gola (cilindrica quest'ultima). I lobi in tutto sono 5, eretti e a forma deltata o ovata; in alcuni casi i fiori alla periferia del disco si presentano con due lobi pi\u00f9 espansi (zigomorfismo).\nL'androceo \u00e8 formato da 5 stami con filamenti liberi e antere saldate in un manicotto circondante lo stilo.\nIl gineceo ha un ovario uniloculare infero formato da due carpelli.. Lo stilo \u00e8 unico e bifido nella parte apicale (2 stigmi). Le linee stigmatiche sono marginali.\nI frutti sono degli acheni con pappo. L'achenio ha una forma da cilindrico-fusiforme a obpiramidale con superficie glabra o pelosa. Il pappo \u00e8 composto da diverse setole libere o connate. Le setole possono essere da 35 a 150 disposte su 1 \u2013 4 serie. Nel caso di setole connate, queste sono raccolte alla base in 5 scaglie (\"Trichoptilium\").\nDistribuzione e habitat.\nLa distribuzione di questa sottotrib\u00f9 \u00e8 relativa unicamente alle zone tra il Messico e gli USA e frequentano in prevalenza gli ambienti desertici del Nord America occidentale.\nTassonomia.\nLa famiglia di appartenenza di questo gruppo (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia Asteroideae \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Helenieae \u00e8 una delle 21 trib\u00f9 della sottofamiglia. La trib\u00f9 Helenieae a sua volta \u00e8 suddivisa in 5 sottotrib\u00f9 (Psathyrotinae \u00e8 una di queste).\nFilogenesi.\nAll'interno della grande famiglia delle Asteraceae la trib\u00f9 Helenieae (e quindi la sottotrib\u00f9 Psathyrotinae) fa parte del gruppo Heliantheae Alliance; che a sua volta fa parte della sottofamiglia Asteroideae (una delle due grandi divisioni della famiglia \u2013 l'altra \u00e8 il \u201csupergruppo\u201d Non-Asteroideae contenente il resto delle undici sottofamiglie). Il gruppo \u201cHeliantheae Alliance\u201d si distingue soprattutto per le brattee involucrali disposte su 1 \u2013 3 serie, per le teche delle antere che sono spesso annerite e senza speroni e code, per la presenza di peli sotto la divisione dello stilo, per i rami dello stilo (gli stigmi) s'incurvano a maturit\u00e0 e per le appendici dello stilo che sono solitamente pi\u00f9 corte della porzione stigmatica. Questo gruppo viene anche definito \"Phytomelanic cipsela\" e forma un clade caratterizzato dalla presenza nella cipsela di uno strato di fitomelanina.\nLa tassonomia della sottotrib\u00f9 \u00e8 stata costruita in base alle analisi filogenetiche di alcune sequenze del DNA ribosomiale nucleare delle sue specie. Da queste ricerche risulta che il genere \"Pelucha\" \u00e8 \u201cgruppo fratello\u201d di un clade monofiletico formato dagli altri due generi (\"Psathyrotes\" e \"Trichoptilium\"). Questa struttura viene confermata anche dalle caratteristiche morfologiche comuni alle specie dei tre generi. Il cladogramma a lato e tratto dallo studio citato visualizza i rapporti cladistici fra i tre generi.\nIl numero cromosomico delle specie del gruppo \u00e8: 2n = 38 (\"Pelucha\"); 2n = 34 (\"Psathyrotes\"); 2n = 26 (\"Trichoptilium\").\nComposizione della sottotrib\u00f9.\nLa sottotrib\u00f9 comprende 3 generi e 5 specie:\nChiave per i generi.\nPer meglio comprendere ed individuare i vari generi della sottotrib\u00f9 l'elenco seguente utilizza il sistema delle chiavi analitiche:"}
{"id": "4197256", "revid": "599013", "url": "https://it.wikipedia.org/wiki?curid=4197256", "title": "Willy Sulzbacher", "text": "Partecip\u00f2 ai Giochi della II Olimpiade che si svolsero a Parigi nel 1900. Prese parte alla gara di spada individuale, in cui fu eliminato al primo turno."}
{"id": "4197259", "revid": "599013", "url": "https://it.wikipedia.org/wiki?curid=4197259", "title": "Alfons Sch\u00f6ne", "text": "Partecip\u00f2 ai Giochi della II Olimpiade che si svolsero a Parigi nel 1900. Prese parte alla gara di sciabola individuale, in cui fu eliminato al primo turno."}
{"id": "4197261", "revid": "599013", "url": "https://it.wikipedia.org/wiki?curid=4197261", "title": "Bryantella", "text": ""}
{"id": "4197262", "revid": "1523739", "url": "https://it.wikipedia.org/wiki?curid=4197262", "title": "Martin Koeman", "text": "Era il padre di Ronald e Erwin, e nonno di Len (figlio di Erwin), tutti calciatori.\n\u00c8 scomparso nel 2013 all'et\u00e0 di 75 anni, dopo alcuni giorni di coma conseguente ad un arresto cardiaco.\nCarriera.\nGiocatore.\nClub.\nInizia a giocare alla fine degli anni '50 nelle file del Kooger. Nel 1960 passa al Blauw-Wit Amsterdam, dove rimane per tre anni. Si trasferisce quindi al GVAV, che, durante la sua permanenza, cambier\u00e0 nome in Groningen.\nChiude la carriera nel 1974, dopo aver trascorso un'ultima stagione nell'Heerenveen.\nNazionale.\nHa giocato una sola partita con la nazionale olandese, il 12 aprile 1964 ad Amsterdam contro l'Austria (1-1), subentrando al 73\u00ba a Piet Kruiver.\nAllenatore.\nDopo il ritiro, nel 1987 \u00e8 diventato allenatore del Groningen."}
{"id": "4197265", "revid": "298229", "url": "https://it.wikipedia.org/wiki?curid=4197265", "title": "Coppa del Mondo di nuoto 2012", "text": "La XXIV edizione della Coppa del Mondo di nuoto (\"FINA/Arena Swimming World Cup 2012\") si disput\u00f2 dal 2 ottobre all'11 novembre 2012.\nLe tappe in calendario furono otto: alle sette dell'edizione precedente, tutte confermate, si aggiunse Doha, in Qatar, che ospit\u00f2 la manifestazione per la prima volta.\nIn questa edizione fecero il loro esordio nel programma di gara due staffette a squadre miste (formate da due uomini e due donne): la 4\u00d750\u00a0m stile libero e la 4\u00d750\u00a0m mista.\nL'australiano Kenneth To conquist\u00f2 il trofeo per la prima volta. In campo femminile prima affermazione anche per l'ungherese Katinka Hossz\u00fa, dominatrice della stagione con 39 gare vinte.\nClassifiche finali.\nClassifiche guadagni.\nGli atleti che hanno ottenuto i maggiori guadagni in questa edizione grazie alle vittorie e ai piazzamenti e al netto del premio finale, sono stati la vincitrice della coppa generale Katinka Hossz\u00fa e il sudafricano Darian Townsend.\nVincitori.\nDubai.\nFonte\nDoha.\nFonte\nStoccolma.\nFonte\nMosca.\nFonte\nBerlino.\nFonte\nPechino.\nFonte\nTokyo.\nFonte\nSingapore.\nFonte"}
{"id": "4197266", "revid": "144796", "url": "https://it.wikipedia.org/wiki?curid=4197266", "title": "Victor-Fran\u00e7ois, II duca de Broglie", "text": ""}
{"id": "4197268", "revid": "599013", "url": "https://it.wikipedia.org/wiki?curid=4197268", "title": "Doug Flutie", "text": "Carriera professionistica.\nFlutie fu scelto come 285\u00ba assoluto nell'undicesimo giro del Draft NFL 1985 dai Los Angeles Rams, rendendolo il vincitore dell'Heisman Trophy ad essere scelto pi\u00f9 in basso nella storia. Flutie inizi\u00f2 per\u00f2 la sua carriera con i New Jersey Generals della United States Football League. Nel 1986 firm\u00f2 con i Chicago Bears e nella stagione successiva con i New England Patriots, di cui divenne il quarterback titolare nel 1988.\nFlutie pass\u00f2 ai BC Lions della Canadian Football League nel 1990 e , nel 1991, lanci\u00f2 un record di 6.619 yard. Gioc\u00f2 brevemente anche con suo fratello Darren, un wide receiver, prima di essere scambiato coi Calgary Stampeders, che guid\u00f2 nel 1992 alla vittoria della Grey Cup, di cui fu dichiarato miglior giocatore della partita. Nel 1994, Doug lanci\u00f2 un record di 48 passaggi da touchdown. Flutie gioc\u00f2 con gli Stampeders fino al 1996, quando pass\u00f2 ai Toronto Argonauts, guidandoli a due vittorie consecutive della Grey Cup nel 1996 e 1997, vincendo in entrambi i casi il premio di MVP della partita. Flutie fu nominato miglior giocatore dell'anno della CFL un numero record di 6 volte.\nFlutie fece ritorno nella NFL nella 1998 coi Buffalo Bills, guadagnandosi la prima convocazione per il Pro Bowl i carriera e il premio di NFL Comeback Player of the Year. In seguito gioc\u00f2 coi San Diego Chargers dal 2001 al 2004 e termin\u00f2 la sua carriera come membro dei New England Patriots nel 2005; in quella stagione, Flutie mise a segno per la prima volta dopo quasi sessant'anni in una partita di football americano un drop, cio\u00e8 un calcio su azione che vale un punto, nella partita di addio alla disciplina. Nel 2006, Doug fu classificato al primo posto nella classifica di The Sports Network dei migliori 50 giocatori della storia della CFL. Fu inserito nella College Football Hall of Fame e nella Canada Sports Hall of Fame nel 2007.\nIl 6 febbraio 2021, durante la Celebrity Flag Football, ha vinto il WWE 24/7 Championship dopo aver schienato R-Truth.\nPalmar\u00e8s.\nWWE.\nWWE 24/7 Championship (1, attuale)\nStatistiche.\nNFL"}
{"id": "4197275", "revid": "298229", "url": "https://it.wikipedia.org/wiki?curid=4197275", "title": "Elisabetta Stefanini", "text": "Nel 2012 ha conquistato il titolo italiano per la categoria T12 nei 100 e nei 200 m piani, cui \u00e8 seguita la partecipazione ai Giochi paralimpici di Londra, con la guida Massimo di Marcello, ma non ha raggiunto alcuna finale."}
{"id": "4197276", "revid": "2011865", "url": "https://it.wikipedia.org/wiki?curid=4197276", "title": "Villa Villacolle", "text": "Villa Villacolle \u00e8 nella finzione narrativa di Astrid Lindgren la casa in cui abita la sua protagonista Pippi Calzelunghe. Si trova nella citt\u00e0 di Visby nell'isola di Gotland, in Svezia, ed \u00e8 meta di molti turisti."}
{"id": "4197280", "revid": "646926", "url": "https://it.wikipedia.org/wiki?curid=4197280", "title": "Fiction Mania", "text": ""}
{"id": "4197284", "revid": "729019", "url": "https://it.wikipedia.org/wiki?curid=4197284", "title": "Georg Naue", "text": "Partecip\u00f2 ai giochi della II Olimpiade di Parigi nel 1900 a bordo di \"Aschenbrodel\", con cui vinse una medaglia d'oro nella seconda gara della classe da una a due tonnellate e una medaglia d'argento nella classe aperta. Prese parte anche alla gara olimpica da mezza a una tonnellata, dove per\u00f2 la sua imbarcazione fu squalificata."}
{"id": "4197286", "revid": "1305772", "url": "https://it.wikipedia.org/wiki?curid=4197286", "title": "The Nameless (Slipknot)", "text": "The Nameless \u00e8 un singolo promozionale del gruppo musicale statunitense Slipknot, estratto dal terzo album in studio \"\", pubblicato il 25 maggio 2004 dalla Roadrunner Records.\nLa canzone.\n\"The Nameless\" \u00e8 caratterizzato dall'uso incalzante di percussioni e basso. La canzone \u00e8 quasi basata su un \"botta e risposta\", poich\u00e9 come Corey Taylor dice una parola, frase o sentenza, spesso nella canzone il percussionista e corista Shawn Crahan ne dice un'altra, certe volte dicendone il significato contrario o uno relativo.\nVideo musicale.\nIl videoclip, diretto dal percussionista del gruppo Shawn Crahan, \u00e8 un montaggio di varie clip degli Slipknot durante il loro \"Vol. 3: (The Subliminal Verses) World Tour\" tenuto tra il 2004 e il 2005."}
{"id": "4197289", "revid": "729019", "url": "https://it.wikipedia.org/wiki?curid=4197289", "title": "Heinrich Peters", "text": "Partecip\u00f2 ai giochi della II Olimpiade di Parigi nel 1900 a bordo di \"Aschenbrodel\", con cui vinse una medaglia d'oro nella seconda gara della classe da una a due tonnellate e una medaglia d'argento nella classe aperta. Prese parte anche alla gara olimpica da mezza a una tonnellata, dove per\u00f2 la sua imbarcazione fu squalificata."}
{"id": "4197291", "revid": "767487", "url": "https://it.wikipedia.org/wiki?curid=4197291", "title": "Peterson dos Santos Pe\u00e7anha", "text": ""}
{"id": "4197294", "revid": "729019", "url": "https://it.wikipedia.org/wiki?curid=4197294", "title": "Ottokar Weise", "text": "Partecip\u00f2 ai giochi della II Olimpiade di Parigi nel 1900 a bordo di \"Aschenbrodel\", con cui vinse una medaglia d'oro nella seconda gara della classe da una a due tonnellate e una medaglia d'argento nella classe aperta. Prese parte anche alla gara olimpica da mezza a una tonnellata, dove per\u00f2 la sua imbarcazione fu squalificata."}
{"id": "4197299", "revid": "729019", "url": "https://it.wikipedia.org/wiki?curid=4197299", "title": "Paul Wiesner", "text": "Partecip\u00f2 ai giochi della II Olimpiade di Parigi nel 1900 a bordo di \"Aschenbrodel\", con cui vinse una medaglia d'oro nella seconda gara della classe da una a due tonnellate e una medaglia d'argento nella classe aperta. Prese parte anche alla gara olimpica da mezza a una tonnellata, dove per\u00f2 la sua imbarcazione fu squalificata."}
{"id": "4197301", "revid": "422900", "url": "https://it.wikipedia.org/wiki?curid=4197301", "title": "Martin Wiesner", "text": ""}
{"id": "4197309", "revid": "154326", "url": "https://it.wikipedia.org/wiki?curid=4197309", "title": "Charles-Louis-Victor, principe de Broglie", "text": ""}
{"id": "4197312", "revid": "1347902", "url": "https://it.wikipedia.org/wiki?curid=4197312", "title": "Lega della Giovent\u00f9 Comunista Cinese", "text": "La Lega della Giovent\u00f9 Comunista Cinese (, in sigla L.G.C. o LGC) \u00e8 la principale organizzazione politica giovanile della Repubblica Popolare Cinese. L'organizzazione ha il compito fondamentale di educare le nuove generazioni, nate e cresciute nella Cina comunista, a pensare e vivere secondo gli ideali comunisti e lo spirito rivoluzionario originario.\nIl segretario attuale \u00e8 Lu Hao (). La Lega della Giovent\u00f9 Comunista \u00e8 responsabile anche per le attivit\u00e0 dei Giovani Pionieri (comprendente i bambini di et\u00e0 inferiore ai quattordici anni). Si \u00e8 stimato che nel 2007 il numero di membri della Lega della Giovent\u00f9 ammontasse a 73 milioni di giovani.\nLa Lega della giovent\u00f9 comunista, canale di ingresso privilegiato nel PCC, ha contribuito a portare ai vertici del Partito un certo numero di leader, molti dei quali giunti alla guida del governo della Repubblica popolare cinese. Esempi sono Hu Jintao, ex Presidente della Repubblica, Wen Jiabao, premier cinese, e Li Keqiang, giunto alla carica di vice-premier, negli anni ottanta ai vertici della Lega. Molte di queste personalit\u00e0 cresciute in seno alla Lega della Giovent\u00f9 sono confluite nella \"fazione della Lega della giovent\u00f9 comunista\" (detto anche gruppo \"Tuanpai\"), che include oggi i membri assurti alla dirigenza della Lega in tempi diversi e che costituisce la corrente principale del Partito Comunista cinese.\nStoria.\nVenne costituita in Cina nel 1920, prima ancora della fondazione ufficiale del Partito nel 1921. Nel mese di maggio del 1922, il I Congresso nazionale della Lega si svolse sotto la direzione del Partito, definendo per la prima volta la Lega come una organizzazione unitaria nel Paese. Contemporaneamente in Francia Zhou Enlai e Chen Yannian, figlio di Chen Duxiu, fondarono il Partito della Giovent\u00f9 Comunista Cinese, formato da giovani studenti cinesi in quel momento residenti in Europa. Esso nel 1925 sarebbe andato ad inglobare la Lega, trasformandola nella sua versione definitiva. Per questo durante il III Congresso nazionale del Partito Comunista Cinese a gennaio del 1925, la denominazione di \"Lega Cinese della Giovent\u00f9 socialista\" venne mutata in \"Lega della Giovent\u00f9 Comunista Cinese\". Dopo la Seconda guerra sino-giapponese, per adattarsi alla nuova situazione sociale e politica, venne ufficialmente rinominata, nel mese di aprile 1949, come \"Lega della giovent\u00f9 della nuova democrazia cinese\".\nSin dalla rivoluzione del 1949, ebbe un ruolo fondamentale nella formazione politica e ideologica, nonch\u00e9 alla partecipazione politica dei giovani cinesi, contribuendo all'istruzione nei valori politici attraverso l'inserimento nella collettivit\u00e0 e lo stimolo alla partecipazione politica di massa.\nSe si esclude il decennio della Rivoluzione Culturale (1966-1976), quando le attivit\u00e0 dell'organizzazione a livello nazionale furono sospese e il Comitato Centrale fu sciolto a seguito dell'accusa di revisionismo, durante l'intero periodo maoista la LGC ha rappresentato il canale fondamentale attraverso cui i giovani acquisivano e sviluppavano i valori della cultura politica del partito.\nLa protesta di piazza Tienanmen del 1989 evidenzi\u00f2 una crisi dell'attivit\u00e0 della Lega giovanile e la perdita di controllo del partito sugli studenti e sulla giovent\u00f9 cinese. Entrata in una fase di transizione, la lega ha conosciuto lo spostamento del ruolo di attivit\u00e0 verso il campo dei servizi sociali, mutando la tradizionale funzione in linea con i cambiamenti socio-culturali indotti dall'apertura all'economia di mercato.\nStruttura.\nLe organizzazioni nazionali di primo piano comprendono il Congresso Nazionale e il Comitato Centrale, eletti nei congressi. Il Congresso Nazionale si tiene ogni 5 anni, ma pu\u00f2 essere tenuto in deroga a questo intervallo in circostanze particolari. Durante i congressi, il Comitato Centrale attua le decisioni prese al Congresso Nazionale e guida la Lega nel suo complesso, mentre il Comitato Centrale si riunisce in sessione plenaria una volta l'anno. Oltre al Comitato Centrale, esistono Commissioni per gli affari generali che sovrintendono gli affari quotidiani della Lega e conducono le organizzazioni fondamentali in 31 province del paese.\nStudenti delle scuole di prestigio diventano membri di diritto della Lega al momento della laurea. Entro la fine del 2002, vi erano circa 210.000 membri del comitati delle organizzazioni fondamentali. Il Comitato Centrale della Lega ha reso noto il numero di 73.496.000 iscritti all'organizzazione alla fine del 2006, di cui gli studenti rappresentavano il 49,9% del campione.\nSotto la direzione del Segretario generale Hu Jintao, che fu anche una figura di spicco della Lega della Giovent\u00f9, le posizioni chiave del governo a livello centrale e provinciale hanno avuto maggiori probabilit\u00e0 di essere occupate da membri della Lega e da ex quadri, noti come \"Tuanpai\"."}
{"id": "4197314", "revid": "92723", "url": "https://it.wikipedia.org/wiki?curid=4197314", "title": "Cattedrale vecchia di Coimbra", "text": "La cattedrale vecchia di Coimbra (S\u00e9 Velha de Coimbra) \u00e8 una chiesa cattolica di Coimbra e in passato cattedrale della diocesi di Coimbra. Si tratta di uno dei pi\u00f9 importanti edifici romanici del Portogallo.\nStoria.\nLa costruzione della \"S\u00e9 Velha\" inizi\u00f2 poco dopo la Battaglia di Ourique (1139), quando il conte Afonso Henriques si dichiar\u00f2 Re del Portogallo e scelse Coimbra come capitale. I lavori ebbero inizio nel 1146 ma procedettero lentamente a causa della carenza di finanziamenti fino a che non intervenne il vescovo D. Miguel Salom\u00e3o, finanziando lui i lavori dal 1162, il che li acceler\u00f2 notevolmente. Nel 1182 vi fu inumata la salma del vescovo Bernudos, successore di Salom\u00e3o, e nel 1185 la nuova cattedrale fu sede dell'incoronazione a re del Portogallo Sancho I. La parte essenziale della costruzione fu completata all'inizio del XIII secolo con i lavori del chiostro verso il 1218, durante il regno di Afonso II. L'impostazione le venne dal capomastro Roberto, che aveva gi\u00e0 diretto la costruzione della cattedrale di Lisbona. Fu cattedrale dal 1218. Importanti lavori furono eseguiti nel XVI secolo (decorazione delle navate con ceramiche, creazione della \"Porta Speciosa\" a nord e modifiche delle absidiole a sud), pur mantenendosi invariata gran parte dell'edificio.\nNel 1772 la vecchia cattedrale perse il suo titolo, quando chiesa episcopale divenne la chiesa del Santissimo Nome di Ges\u00f9, gi\u00e0 dei gesuiti. Con il \"declassamento\" da chiesa cattedrale fu dedicata alla Santa casa della Misericordia."}
{"id": "4197317", "revid": "92723", "url": "https://it.wikipedia.org/wiki?curid=4197317", "title": "Cattedrale nuova di Coimbra", "text": "La cattedrale nuova di Coimbra (S\u00e9 Nova de Coimbra) \u00e8 una chiesa cattolica di Coimbra e cattedrale della diocesi di Coimbra.\nStoria.\nCostruita come chiesa dei Gesuiti in stile barocco fra il 1598 e il 1640, su progetto dell'architetto Baltazar \u00c1lvares. La chiesa divenne cattedrale solo nel 1772, dopo l'espulsione dell'ordine dal Portogallo nel 1759. \u00c8 dedicata al Santissimo Nome di Ges\u00f9."}
{"id": "4197318", "revid": "4711", "url": "https://it.wikipedia.org/wiki?curid=4197318", "title": "Zalaker\u00e1mia-ZTE KK", "text": ""}
{"id": "4197321", "revid": "2130303", "url": "https://it.wikipedia.org/wiki?curid=4197321", "title": "Cattedrale di \u00c9vora", "text": "La cattedrale di Santa Maria Assunta (o cattedrale di \u00c9vora o Bas\u00edlica S\u00e9 Catedral de Nossa Senhora da Assun\u00e7\u00e3o o S\u00e9 Catedral de \u00c9vora) \u00e8 la chiesa cattolica maggiore di \u00c9vora e cattedrale dell'arcidiocesi di \u00c9vora. Si tratta della cattedrale pi\u00f9 grande del Portogallo, costruita in un periodo di transizione tra romanico e gotico.\nVoci correlate.\n&lt;br&gt;"}
{"id": "4197324", "revid": "124257008", "url": "https://it.wikipedia.org/wiki?curid=4197324", "title": "Atomer\u0151m\u0171 SE Kos\u00e1rlabda klub", "text": "LAtomer\u0151m\u0171 SE \u00e8 una societ\u00e0 cestistica, avente sede a Paks, in Ungheria. Fondata nel 1979, gioca nel campionato ungherese."}
{"id": "4197325", "revid": "4711", "url": "https://it.wikipedia.org/wiki?curid=4197325", "title": "Atomer\u0151m\u0171 SE", "text": ""}
{"id": "4197328", "revid": "110157", "url": "https://it.wikipedia.org/wiki?curid=4197328", "title": "Cattedrale di Porto", "text": "La cattedrale di Porto (o S\u00e9 do Porto) \u00e8 la chiesa cattolica maggiore di Porto e cattedrale della diocesi di Porto. Costruita come chiesa-fortezza a partire dal XII secolo, presenta una struttura originale in stile romanico rimaneggiata tra XVII e XVIII secolo.\n&lt;br&gt;"}
{"id": "4197330", "revid": "899609", "url": "https://it.wikipedia.org/wiki?curid=4197330", "title": "Campionati europei di canottaggio 2012 - 2 di coppia femminile", "text": "Il 2 di coppia femminile dei Campionati europei di canottaggio 2012 si \u00e8 svolto tra il 14 e il 16 settembre 2012. Hanno partecipato 10 equipaggi.\nFormato.\nNel primo turno, i primi due equipaggi di ogni batteria si sono qualificati alla finale, mentre gli altri hanno gareggiato in un ripescaggio che ha qualificato altri due equipaggi. Gli equipaggi eliminati al ripescaggio hanno gareggiato in una finale B per i piazzamenti."}
{"id": "4197341", "revid": "984922", "url": "https://it.wikipedia.org/wiki?curid=4197341", "title": "Ren\u00e9 Jeanne", "text": "Marito dell'attrice Suzanne Bianchetti, alla sua morte ide\u00f2 nel 1937 un premio alla sua memoria, il Prix Suzanne Bianchetti, che premia le migliori attrici emergenti in Francia.\nGiurato nel 1937 e nel 1938 alla Mostra di Venezia, Jeanne ebbe l'idea di suggerire a Jean Zay, ministro francese della Pubblica Istruzione, di creare anche in Francia un festival di cinema internazionale. Zay apprezz\u00f2 l'idea da cui sarebbe poi nato il Festival di Cannes.\nBiografia.\nDirettore durante la prima guerra mondiale dell'Etablissement Cin\u00e9matographique des Arm\u00e9es, si spos\u00f2 con l'attrice Suzanne Bianchetti (1889-1936). Jeanne divent\u00f2 in seguito giornalista e sceneggiatore, occasionalmente anche attore (partecip\u00f2 in questa veste al celebre \"Napol\u00e9on\" di Abel Gance)."}
{"id": "4197343", "revid": "339392", "url": "https://it.wikipedia.org/wiki?curid=4197343", "title": "Dimitrie Sturdza", "text": ""}
{"id": "4197363", "revid": "351434", "url": "https://it.wikipedia.org/wiki?curid=4197363", "title": "Assegni", "text": ""}
{"id": "4197364", "revid": "1609015", "url": "https://it.wikipedia.org/wiki?curid=4197364", "title": "Cattedrale di Viseu", "text": "La cattedrale di Santa di Maria di Viseu (o S\u00e9 de Viseu) \u00e8 la chiesa cattolica maggiore di Viseu e cattedrale della diocesi di Viseu. Iniziata in stile romanico nel XII secolo sotto il regno di Afonso I, fu rimaneggiata in epoca successiva con aggiunte in stile rinascimentale e manierista."}
{"id": "4197383", "revid": "1543377", "url": "https://it.wikipedia.org/wiki?curid=4197383", "title": "Piazza Cinque Giornate", "text": "Piazza Cinque Giornate \u00e8 una piazza della citt\u00e0 di Milano, posta in corrispondenza della non pi\u00f9 esistente porta Vittoria, gi\u00e0 porta Tosa. L'elemento che la caratterizza \u00e8 il grande monumento alle Cinque Giornate, opera di Giuseppe Grandi, inaugurato il 18 marzo 1895.\nStoria.\nLaddove sorge ora la piazza in passato si trovava porta Tosa, ricavata all'interno dei Bastioni spagnoli: nata come succursale di porta Venezia, acquis\u00ec maggiore importanza nel corso dei secoli, venendo rifatta nella prima met\u00e0 del 1800. Dopo l'Unit\u00e0 d'Italia la porta cambi\u00f2 nome in Vittoria a memoria della temporanea vittoria su Radetzky e gli austriaci. Vent'anni dopo l'Unit\u00e0 (1881) Giuseppe Grandi vinse il concorso per la costruzione del monumento alle Cinque Giornate che fu da lui terminato nel dicembre del 1894. Grandi mor\u00ec prima dell'inaugurazione ufficiale, fissata per il 18 marzo 1895, quarantasettesimo anniversario dell'insurrezione popolare.\nL'arco della porta venne poi demolito per dare maggior risalto al monumento. Di essa rimangono i due caselli daziari.\nAncora oggi sotto il monumento riposano i caduti dell'insurrezione, che fino al 1895 riposavano nella Cripta della Chiesa della vicina Beata Vergine Annunciata."}
{"id": "4197389", "revid": "110157", "url": "https://it.wikipedia.org/wiki?curid=4197389", "title": "Chiesa di San Benedetto Novello", "text": "La chiesa di San Benedetto Novello \u00e8 un edificio religioso di origine medievale che si erge verso Riviera San Benedetto, a Padova. Sorse con il contiguo cenobio per ospitare la comunit\u00e0 benedettina maschile fuoriuscita dal monastero \"doppio\" di San Benedetto Vecchio, anche se poi pass\u00f2 agli Olivetani. Oggi, chiesa e monastero titolato alla Visitazione di Santa Maria, appartengono ad una comunit\u00e0 di monache di clausura.\nStoria.\nLa chiesa con il monastero (a priorato) furono principiati nel 1262 dalla comunit\u00e0 maschile fuoriuscita dal vicinissimo monastero benedettino \"doppio\" di San Benedetto (che era stato fondato dal beato Giordano Forzat\u00e8 nel 1195) a causa dei contrasti di natura economica che sorsero con la comunit\u00e0 femminile. I monaci \"albi\" (cos\u00ec chiamati per la cocolla di colore chiaro che indossavano secondo le indicazione del fondatore Giordano) dedicarono la chiesa a san Benedetto che fu definito \"Novello\" per distinguerlo da quello \"Vecchio\" che si trovava poco distante. La consacrazione avvenne il 6 marzo 1267, celebrata dal vescovo Giovanni Battista Forzat\u00e8. La decadenza del cenobio inizi\u00f2 verso il XV secolo, tanto che fu in seguito ridotto a commenda. Nel 1441 papa Eugenio IV lo confer\u00ec al canonico Francesco del Legname che lo arricch\u00ec di beni, tra cui una cospicua biblioteca, e nel 1442 lo cedette agli Olivetani. Questi elevarono il priorato ad abbazia (il primo abate fu Ognibene Savonarola) e ricostruirono prima i chiostri (1504) sui progetti di Antonio e Giovanni Ferrarese e poi, nel 1567, per volere dell'abate Ippolito Calza, la chiesa abbaziale, che sorse su progetto di Francesco da Trevigi. Gli Olivetani ressero ed arricchirono l'abbazia sino al 1797 quando, con la caduta della Repubblica di Venezia, furono espulsi. Riammessi nel 1800 persero il monastero definitivamente nel 1810, quando fin\u00ec alienato in seguito alle legislazioni ecclesiastiche napoleoniche. Per un periodo lo acquist\u00f2 la famiglia Zugno che ne fece case ed abitazioni. La chiesa sub\u00ec abbandono e demolizioni. L'intero complesso risorse verso la fine del Ottocento quando fu occupato da una comunit\u00e0 di monache di clausura. La chiesa venne ripristinata e riconsacrata nel 1894.\nNella chiesa furono sepolti illustri personaggi: l'astronomo e matematico Geminiano Montanari, il \"gran professore di sacri canoni\" Sigismondo Brunello, il teologo Marco Negro vescovo della diocesi di Ossero (\u20201485).\nIl monastero ospit\u00f2 nel 1457 Enea Silvio Piccolomini e per un breve periodo pure il poeta Torquato Tasso."}
{"id": "4197396", "revid": "124808", "url": "https://it.wikipedia.org/wiki?curid=4197396", "title": "Shadow of Fear", "text": ""}
{"id": "4197399", "revid": "767487", "url": "https://it.wikipedia.org/wiki?curid=4197399", "title": "Jah Reid", "text": "Carriera professionistica.\nBaltimore Ravens.\nReid fu scelto nel corso del terzo giro del Draft 2011 dai Baltimore Ravens. Nella sua stagione da rookie disput\u00f2 tutte le 16 partite della stagione regolare, nessuna delle quali come titolare. La successiva ne gioc\u00f2 nove, di cui sette come partente, vincendo il Super Bowl XLVII contro i San Francisco 49ers. Nel 2013 disput\u00f2 dieci partite, ma nessuna come titolare."}
{"id": "4197409", "revid": "287204", "url": "https://it.wikipedia.org/wiki?curid=4197409", "title": "Cono di ritiro", "text": "Il sistema del cono di ritiro \u00e8 un metodo di calcolo per le materozze. \u00c8 un metodo sperimentale che si basa sull'osservazione dell'entit\u00e0 del cono di ritiro del materiale in un getto sano. In prima approssimazione si pu\u00f2 considerare un 14% per le materozze cilindriche o ovali, e del 20% per le materozze emisferiche o sferiche. Il sistema da gestire \u00e8 il seguente:\nformula_1\nIn cui si ha Vm e Mm rispettivamente volume e modulo termico della materozza e Vp e Mp volume e modulo termico del pezzo, o porzione di pezzo, in questione, b e a sono coefficienti che considerano rispettivamente la contrazione volumetrica del metallo colato e l'entit\u00e0 del cono di ritiro. Nella formula sono espressi come decimali."}
{"id": "4197411", "revid": "380453", "url": "https://it.wikipedia.org/wiki?curid=4197411", "title": "Convocazioni alla Coppa asiatica di pallavolo femminile 2012", "text": "Elenco delle giocatrici convocate per la Coppa asiatica 2012."}
{"id": "4197427", "revid": "298055", "url": "https://it.wikipedia.org/wiki?curid=4197427", "title": "Warren (personaggio)", "text": ""}
{"id": "4197429", "revid": "767487", "url": "https://it.wikipedia.org/wiki?curid=4197429", "title": "Angelo Cavallaro", "text": "Biografia.\nNato a Catania, cresce nella citt\u00e0 di Patern\u00f2. Si trasferisce in Puglia dove vive nel comune di Casamassima in provincia di Bari da pi\u00f9 di sei anni.\nNel 1981, a Catania, pubblica il suo primo lavoro discografico intitolato \"Gioia\" (prodotto e distribuito da Seamusica) ma il suo primo grande successo arriva nel 1986 con l'album \"Amami\", prodotto e distribuito dalle G.S. Record di Catania. \"Amami\" riscuote molto successo in Italia, Svizzera, Germania, Francia, Belgio e pure in America, a cui dedica pure la canzone dal titolo omonimo, incisa nell'album \"Strepitoso\".\nNel corso della sua carriera ha tenuto vari concerti in citt\u00e0 come Roma, Milano e Torino. Conta anche molte partecipazioni in Tv, tra cui possiamo citare il \"cantafestival\" (Rai Tre) nel 1997, Festival di Pietrarossa (Caltanissetta - 1998), \"In bocca a lupo\" (Rai Uno), Festival di Napoli (Rete Quattro - 2000), trasmesso in prima serata. Nei primi anni Novanta, alcune sue esibizioni per la rete locale Antenna Sud sono riprese da \"Mai dire TV\".\nNel 2012 \u00e8 protagonista del film \"Spietati\".\nNel 2012 incide due brani nell'album \"6 fantastica\" della cantante e figlioccia Lorella Cutruneo."}
{"id": "4197433", "revid": "287204", "url": "https://it.wikipedia.org/wiki?curid=4197433", "title": "Gianni Merlo", "text": ""}
{"id": "4197445", "revid": "125287109", "url": "https://it.wikipedia.org/wiki?curid=4197445", "title": "Simeone Difnico", "text": "Biografia.\nNacque a Sebenico nel 1613 da nobile famiglia.\nIl 25 giugno 1646 fu eletto vescovo di Nona.\nIl 10 maggio 1649 fu trasferito alla sede vescovile di Feltre, ove sostenne delle controversie con l'arciduca di Innsbruck e la Serenissima Repubblica di Venezia per i benefici ecclesiastici della Valsugana, ricorrendo nel 1656 alla Santa Sede.\nMor\u00ec a Bassano il 24 maggio 1661. Fu sepolto nella chiesa della Beatissima Vergine della Misericordia di Bassano."}
{"id": "4197448", "revid": "339392", "url": "https://it.wikipedia.org/wiki?curid=4197448", "title": "Koto Okubo", "text": ""}
{"id": "4197452", "revid": "114966405", "url": "https://it.wikipedia.org/wiki?curid=4197452", "title": "San Pietro Capofiume", "text": "San Pietro Capofiume \u00e8 una frazione di Molinella. Si tratta in realt\u00e0 di un insieme di piccole borgate, la principale delle quali \u00e8 chiamata \"Alberino\". \u00c8 la frazione pi\u00f9 popolosa del comune di Molinella. Il luogo \u00e8 sede del centro operativo del Servizio Idrometeorologico dell'ARPA Emilia-Romagna, dotato di un radar meteorologico, presso la cui area di ubicazione vengono effettuati anche i radiosondaggi.\nGeografia e Storia.\nLa frazione \u00e8 costituita fondamentalmente da quattro borgate: \"San Pietro Capofiume Chiesa\", \"Bivio dello Stradello Oscuro\", \"Alberino\" e \"Ghiaroni\". Alberino \u00e8 la borgata pi\u00f9 popolosa e dove si trovano i principali servizi della comunit\u00e0.\nNel Quattrocento esisteva gi\u00e0 un nucleo di abitazioni, ma \u00e8 nel XVI secolo che si hanno notizie certe di un grosso centro chiamato \"C\u00f2 del Fiume\", perch\u00e9 l'Idice verso il 1540 venne racchiuso tra argini proprio fino al nucleo abitativo. Dove ora \u00e8 la Chiesa di San Pietro Apostolo si biforcava in due rami: uno proseguiva verso il porto delle Canne (il cui percorso \u00e8 ancora chiaramente rintracciabile), mentre l'altro proseguiva pi\u00f9 a nord lungo l'attuale Via Fascinata, verso le Paludi di Marrara.\nNel 1563 i Padri Serviti fondarono un convento e un piccolo Oratorio dedicati a San Pietro e furono loro ad ottenere un esatto tracciato dei confini di San Pietro Capofiume, fino ad allora incerti a causa delle continue inondazioni.\nNel 1579 vennero tracciati i confini territoriali definitivi che divisero il paese in due parti: una in territorio bolognese, l'altra in territorio ferrarese. In quest'ultima si form\u00f2 il paese di Santa Maria Codifiume (\"Capofiume\" e \"Codifiume\" hanno in realt\u00e0 entrambi lo stesso significato \"di fine del fiume\").\nS. Pietro fu \"Massaria\" fino al 1796, poi \"Comune di Terza Classe\" durante il Regno Italico e infine \"Sindacato\" fino al 1818. L'unificazione al territorio comunale di Molinella avvenne nel novembre del 1853."}
{"id": "4197488", "revid": "287204", "url": "https://it.wikipedia.org/wiki?curid=4197488", "title": "American Beauty (album)", "text": ""}
{"id": "4197491", "revid": "767487", "url": "https://it.wikipedia.org/wiki?curid=4197491", "title": "Furkan \u00d6z\u00e7al", "text": ""}
{"id": "4197495", "revid": "6923", "url": "https://it.wikipedia.org/wiki?curid=4197495", "title": "Machonet", "text": "Partecip\u00f2 alle gare di tiro a segno delle prime Olimpiadi moderne che si svolsero ad Atene. Prese parte alla carabina militare, senza risultati di rilievo e classificandosi dalla quattordicesima alla quarantunesima posizione.\nNon si conoscono altri dettagli della sua vita, n\u00e9 dei suoi dati anagrafici."}
{"id": "4197501", "revid": "1442080", "url": "https://it.wikipedia.org/wiki?curid=4197501", "title": "Joseph Billings", "text": "Negli anni dal 1776 al 1780 Billings accompagn\u00f2 James Cook nel suo terzo viaggio di scoperte nell'Oceano Pacifico. Grazie a queste esperienze ottenne dalla zarina russa Caterina II il comando di una spedizione per l'esplorazione geografica e scientifica del Nord Pacifico. Insieme a Gavriil Andreevi\u010d Sary\u010dev Billings, nel corso di un viaggio per mare di nove anni tra il 1785 e il 1794, esplor\u00f2 e mapp\u00f2 la Penisola dei Ciukci, lo Stretto di Bering, la catena delle Isole Aleutine nonch\u00e9 la costa dell'Alaska.\nDopo il suo ritorno pass\u00f2 su sua richiesta alla flotta del Mar Nero e condusse tra il 1797 e il 1798 studi idrografici sulla linea costiera del Mar Nero. Al termine, sulla base dei dati da lui nel frattempo raccolti, pubblic\u00f2 un atlante assai apprezzato dai suoi contemporanei dal titolo \"Maps and views of the Black Sea area belonging to the Russian empire\" (\"Mappe e vedute dell'area del Mar Nero appartenente all'Impero russo\") (1799).\nVita.\nOrigini e anni di servizio nella marina britannica.\nJoseph Billings nacque nel 1758, presumibilmente figlio del pescatore Joseph Billings, a Yarmouth. Dopo sette anni di servizio nella flotta carbonifera britannica e una successiva formazione come orologiaio nell'aprile 1776 si imbarc\u00f2 sotto il capitano Charles Clerke come aiuto nostromo sulla \"Discovery\" e prese parte al terzo e ultimo viaggio di scoperte di James Cook nell'Oceano Pacifico. Dopo la morte di Clerke davanti alla costa della Kam\u010datka, nel settembre 1779 Billings pass\u00f2 sulla \"Resolution\" e nel 1780 ritorn\u00f2 in Inghilterra.\nDopo ulteriori anni di servizio sulla \"Conquestador\" e sulla \"Crocodile\" nel luglio 1782 Billings pass\u00f2 come \"Master's Mate\" (approssimativamente paragonabile al grado di nostromo) sulla \"Resistance\" sotto il capitano James King. In questo periodo accompagn\u00f2 frequentemente King nelle sue visite da Joseph Banks, il Presidente della Royal Society di Londra.\nNel dicembre 1782 Billings fu incarcerato per debiti, ma nel gennaio 1783 ritorn\u00f2 libero per intercessione di Joseph Banks. Un comando pianificato su un East Indiaman per la Kam\u010datka non si realizz\u00f2.\nAl servizio della Russia.\nLa spedizione Billings-Sary\u010dev nel Nord Pacifico.\nNell'ottobre 1783 assunse il grado di aspirante guardiamarina nella Marina imperiale russa e nel gennaio 1784 fu promosso guardiamarina. Quando su ordine della zarina russa Caterina II fu pianificata una spedizione nel Nord Pacifico, Billings a causa delle sue esperienze sotto James Cook apparve come il candidato ideale per questa impresa e ottenne con il grado di capitano luogotenente il comando su una delle due navi della spedizione.\nAttraverso un'esplorazione geografica della zona nord-pacifica e dei confini orientali del suo impero Caterina II sperava di rafforzare l'influenza russa nella regione. Come prima pi\u00f9 grande spedizione nella regione dal viaggio di scoperta di Vitus Jonassen Bering nell'ambito della seconda spedizione in Kam\u010datka incominciata quasi cinquant'anni prima, l'impresa rivestiva una grande importanza.\nI pi\u00f9 importanti risultati della spedizione furono la mappatura della linea costiera tra il fiume Kolyma che sfocia nel Mare della Siberia orientale e lo Stretto di Bering, la mappatura e l'esplorazione della Penisola dei Ciukci e la determinazione dell'esatta posizione delle Aleutine e delle altre isole tra la Kam\u010datka e la costa dell'America. Le istruzioni per Billings furono scritte dal naturalista e geografo tedesco Peter Simon Pallas, che era gi\u00e0 stato coinvolto in spedizioni accademiche e lavorava a quel tempo presso l'Accademia delle Scienze di San Pietroburgo.\nNel corso dei nove anni di viaggio della spedizione, Billings, il capo idrografo della Marina russa Sary\u010dev e Robert Hall (ex ammiraglio e governatore di Arcangelo), unitosi successivamente a loro, misurarono ampie parti del Nord Pacifico e compilarono precise descrizioni delle regioni da loro attraversate e della popolazione indigena della Siberia orientale. Il viaggio intrapreso da Billings nell'ultima fase della spedizione tra l'agosto 1791 e il febbraio 1792 nelle condizioni pi\u00f9 dure oltre la Penisola dei Ciukci forn\u00ec per la prima volta mappe dettagliate e attendibili della regione. Al suo ritorno a San Pietroburgo nel marzo 1794 Biillings riport\u00f2 un ricco materiale sulla flora e sulla fauna della Siberia e sui popoli nord-est asiatici. In onore di lui, promosso capitano nel corso della spedizione, fu dato il nome di Capo Billings alla Penisola dei Ciukci e a tre altri luoghi. Oltre a ci\u00f2, fu decorato con l'Ordine di San Vladimiro, un'onorificenza russa istituita nel 1782 in occasione del ventesimo anniversario del regno di Caterina II.\nStudi idrografici nel Mar Nero.\nNell'agosto 1795 Billings pass\u00f2 su propria richiesta alla Flotta del Mar Nero. Negli anni 1797 e 1798 condusse varie ricerche approfondite sulla parte del Mar Nero appartenente all'Impero russo. I dati raccolti nel frattempo confluirono nell'atlante, pubblicato nel 1799, \"Maps and views of the Black Sea area belonging to the Russian empire\" (\"Mappe e vedute dell'area del Mar Nero appartenente all'impero russo\"), che fu assai apprezzato dai contemporanei come aiuto alla navigazione per le acque costiere del Nar Nero. Il 9 maggio 1799 Billings fu promosso commodoro.\nUltimi anni.\nSebbene ancora il 21 maggio 1799 fosse stato proposto per il comando di una nave da guerra, il 28 novembre 1799 ebbe luogo il suo collocamento a riposo. Per breve tempo Billings rimase ancora in Crimea e si ritir\u00f2 poi in pensione a Mosca, dove mor\u00ec nel 1806.\nBibliografia.\nFonti non stampate\nUna concisa elencazione di massima del materiale giacente negli archivi della Marina russa offre John H. Appleby, \"Billings, Joseph\", in: \"Oxford dictionary of national biography\", vol. 5: Belle \u2013 Blackman, Oxford [et al.] 2004, p.\u00a0725. Sono da evidenziare i giornali della spedizione nonch\u00e9 i resoconti, le lettere e le mappe di Billings.\nFonti stampate\nPer la spedizione Billings-Sary\u010dev sono disponibili diversi resoconti di viaggio, che a partire dal 1803 apparvero anche in traduzione tedesca. Autore del resoconto principale \u00e8 Gavriil Andreevi\u010d Sary\u010dev; un ulteriore resoconto della spedizione fu redatto da Martin Sauer, il segretario di Sary\u010dev.\nRitratti"}
{"id": "4197514", "revid": "198277", "url": "https://it.wikipedia.org/wiki?curid=4197514", "title": "Cor Kools", "text": "Carriera.\nGiocatore.\nClub.\nKools debutta con il NAC Breda all'et\u00e0 di 18 anni contro il Maastricht, nel 1931 subisce un grave infortunio, ma dopo essersi fatto ricoverare a Bruxelles, riesce a tornare sui campi da gioco, anche se gli far\u00e0 definitivamente perdere la Nazionale. Chiude la carriera nel 1941, dopo aver giocato solamente per il NAC Breda.\nNazionale.\nKools debutta con la nazionale olandese il 22 aprile 1928, ad Amsterdam contro la Danimarca (2-0), partita in cui segna anche il primo goal con gli Oranje. In totale giocher\u00e0 16 volte per l'Olanda, mettendo a segno altre due reti in amichevole contro la Norvegia.\nAllenatore.\nDopo il ritiro, \u00e8 stato per due volte allenatore del NAC Breda, la prima dal 1934 al 1944 e la seconda dal 1945 al 1947."}
{"id": "4197518", "revid": "115374706", "url": "https://it.wikipedia.org/wiki?curid=4197518", "title": "Monte Chiarescons", "text": "Il monte Chiarescons (2.168 ) \u00e8 una montagna della Catena Chiarescons-Cornaget-Resettum nelle Prealpi Carniche, posta a sud dell'abitato di Forni di Sotto (provincia di Udine).\nAscensione.\nSi pu\u00f2 salire sulla vetta partendo dalla localit\u00e0 Borgo Vico di Forni di Sotto. Superato il guado sul fiume Tagliamento seguendo il segnavia del CAI n. 364 si continua per strada sterrata fino a \"Rubarai\" (1.026\u00a0m). Proseguendo sempre nel vallone si risale infine il versante nord del monte."}
{"id": "4197519", "revid": "92723", "url": "https://it.wikipedia.org/wiki?curid=4197519", "title": "Sacramentario gelasiano", "text": "Il Sacramentario gelasiano (in latino: \"Sacramentarium Gelasianum\") \u00e8 un antico libro liturgico cristiano, che contiene i testi per la celebrazione dell'Eucaristia in tutto l'anno liturgico. Fra i libri liturgici superstiti della Chiesa occidentale \u00e8 il secondo per antichit\u00e0, preceduto solo dal Sacramentario veronese.\nIn nessuno degli antichi codici il libro riporta il nome di Gelasio, ma \u00e8 chiamato semplicemente \"Liber sacramentorum Romanae ecclesiae\" (\"Libro dei Sacramenti della Chiesa Romana\"). Tuttavia, un'antica tradizione lega il libro a papa Gelasio I, apparentemente basata sull'attribuzione di Valafrido Strabone. Il sacramentario fu compilato nei pressi di Parigi attorno al 750 e contiene elementi sia gallicani sia romani, contaminati fra loro.. La datazione dei contenuti liturgici \u00e8 indipendente da quella del codice (circa 750): la pi\u00f9 parte della liturgia riflette la pratica di contaminazione retaggio del periodo merovingio. Nel 785-786 le riforme di Gregorio Magno furono sottoposte a Carlo Magno da papa Adriano I. L'attribuzione spuria a Gelasio diede autorit\u00e0 ai contenuti, che rappresentano un importante documento della liturgia pre-gregoriana.\nGi\u00e0 dal titolo \"Liber Sacramentorum Romanae Ecclesiae Ordinis Anni Circuli\", si deduce che questo \u00e8 un libro ufficiale. L'autore \u00e8 ignoto, anche se non si pu\u00f2 escludere che papa Gelasio possa essere stato il compilatore dei principali formulari che vi sono raccolti. Il Sacramentario gelasiano \u00e8 di fondamentale importanza per i riti del catecumenato e del battesimo, celebrati nella Quaresima, con i tre \"scrutini\" e le consegne dei vangeli, del simbolo, del Padre nostro, come pure per la celebrazione del Triduo Pasquale. Vi troviamo inoltre i riti della riconciliazione dei penitenti e della messa crismale.\nFra i parecchi riti liturgici locali diffusi in Occidente prima dell'VIII secolo, i pi\u00f9 importanti erano il rito romano, adottato in gran parte dell'Italia a sud della Lombardia e il rito gallicano usato in buona parte del resto d'Europa, ma non in Spagna n\u00e9 nelle isole britanniche. Prima del 700 l'influenza del Sacramentario romano aveva gi\u00e0 modificato il rito gallicano. La contaminazione dei riti che si ritrova nel Sacramentario gelasiano fu superata quando Carlo Magno richiese a papa Adriano di inviargli una copia di un autentico Sacramentario romano da usare in tutto l'impero. Nel 785-786 il Papa mand\u00f2 all'Imperatore il Sacramentario adriano, una versione del Sacramentario gregoriano ad uso dei papi, adattata per l'Impero carolingio.\nIl Sacramentario gelasiano \u00e8 articolato in tre parti, com'era uso fino alla riforma gregoriana, corrispondenti all'anno liturgico, che consiste in Messe per la domeniche e le feste, orazioni, riti e benedizioni per il fonte battesimale a Pasqua e per la consacrazione degli oli, orazioni per la dedicazione di una chiesa e per la consacrazione delle suore.\nLa parte del \"temporale\" (ossia la parte che presenta il mistero di Cristo nel tempo) \u00e8 divisa dal \"santorale\" (quella che presenta il mistero dei Santi nel tempo). Contrariamente al Sacramentario veronese (che segue i mesi dell'anno), il Gelasiano \u00e8 strutturato secondo l'anno liturgico. Un elemento questo che permette di stabilire il tempo di composizione: ancora non compaiono le orazioni per l'Avvento; all'epoca della composizione del Gelasiano, infatti, questo periodo dell'anno liturgico ancora non era stato strutturato nella forma e nei contenuti come lo conosciamo oggi.\nCodici.\nIl libro esiste in diversi manoscritti, il pi\u00f9 antico dei quali risale all'VIII secolo ed \u00e8 conservato nella Biblioteca Apostolica Vaticana. Fu acquisito dalla biblioteca della regina Cristina di Svezia (infatti \u00e8 catalogato come MS Reginensis 316). Il manoscritto rappresenta l'esempio pi\u00f9 importante di codice miniato merovingia e mostra una sintesi degli stilemi della tarda antichit\u00e0 rielaborati secondo le tendenze aniconiche con motivi barbarici paragonabile all'arte insulare di Gran Bretagna e Irlanda. Presenta influenze bizantine per il simbolo della croce. Fu pubblicato per la prima volta nel 1680 dal cardinale Giuseppe Maria Tomasi."}
{"id": "4197525", "revid": "339392", "url": "https://it.wikipedia.org/wiki?curid=4197525", "title": "Via orale", "text": ""}
{"id": "4197530", "revid": "300067", "url": "https://it.wikipedia.org/wiki?curid=4197530", "title": "Nikolaos Zisis", "text": ""}
{"id": "4197542", "revid": "606039", "url": "https://it.wikipedia.org/wiki?curid=4197542", "title": "Longosauro", "text": ""}
{"id": "4197543", "revid": "2014155", "url": "https://it.wikipedia.org/wiki?curid=4197543", "title": "Maria Federica d'Assia-Kassel (1804-1888)", "text": "Famiglia.\nMaria Federica era uno dei sei figli nati da Guglielmo II, Elettore d'Assia e dalla sua prima moglie Augusta di Prussia. Tuttavia il suo unico fratello a vivere oltre l'et\u00e0 di cinque anni fu Federico Guglielmo, Elettore d'Assia. Inoltre, ebbe otto fratellastri dal secondo matrimonio di suo padre con Emilie Ortl\u00f6pp, Contessa di Reichenbach-Lessonitz.\nI nonni paterni di Maria Federica furono Guglielmo, Elettore I d'Assia e Guglielmina Carolina di Danimarca. I suoi nonni materni furono Federico Guglielmo II di Prussia e Federica Luisa d'Assia-Darmstadt.\nMatrimonio e figli.\nIn giovent\u00f9, Maria Federica fu considerata come possibile sposa per Oscar I di Svezia, ma invece spos\u00f2 Giuseppina di Leuchtenberg.\nIl 23 marzo 1825, Maria Federica spos\u00f2 Bernardo II, Duca di Sassonia-Meiningen. Bernardo era un figlio di Giorgio I, Duca di Sassonia-Meiningen e Luisa Eleonora di Hohenlohe-Langenburg, nonch\u00e9 un fratello della Regina Adelaide del Regno Unito. Lui e Maria Federica ebbero due figli sopravvissuti:\nSuo figlio Giorgio sarebbe rimasto figlio unico per diciassette anni fino alla nascita di sua sorella Augusta nel 1843. Maria Federica mor\u00ec il 1\u00ba gennaio 1888, sei anni dopo suo marito."}
{"id": "4197544", "revid": "729019", "url": "https://it.wikipedia.org/wiki?curid=4197544", "title": "DFW C.V", "text": "Il DFW C.V, designazione aziendale T 29, fu un aereo da ricognizione monomotore, biposto e biplano, sviluppato dall'azienda aeronautica tedesco imperiale Deutsche Flugzeugwerke GmbH negli anni dieci del XX secolo e prodotto, oltre che dalla stessa, anche su licenza da altre aziende aeronautiche germaniche.\nStoria del progetto.\nSviluppato dal precedente DFW C.IV dai progettisti Diplom-Ingenieur Heinrich Oelerich, Hermann Dorner e Wilhelm Sabersky-M\u00fcssigbrodt, dal quale se ne distingueva essenzialmente per l'adozione di una motorizzazione di maggior potenza disponibile (200 PS), fece il primo volo nel maggio 1916, presentando subito ottime prestazioni, raggiungendo i 5000 metri in 49 minuti. Il 3 agosto 1916 il DFW C.V matricola 3302/16 pass\u00f2 con successo la prova di carico, e il 6 agosto l'Idflieg emise un primo ordine di sessanta esemplari.\nIn considerazione delle buone prestazioni offerte in combattimento, l'Idflieg avvi\u00f2 un vasto programma di produzione di massa assegnando la licenza di costruzione ad altre aziende aeronautiche: fino a novembre 1918, la LVG produsse 400 DFW C.V(LVG), l'Aviatik 1400 macchine individuate come DFW C.V(Av) e l'Halberstadt 150 esemplari di DFW C.V(Halb), a cui vanno aggiunti i 2005 esemplari costruiti dalla DFW.\nImpiego operativo.\nI primi DFW C.V raggiunsero il fronte tra la fine di settembre e i primi di ottobre del 1916, iniziando ad equipaggiare le Fliegerabteilung (FA) nei compiti di ricognizione, cooperazione con l'artiglieria, supporto tattico alle truppe e ricognizione fotografica. Sul Fronte Italiano, i DFW C.V furono utilizzati fino alla fine della guerra. A supporto della 14\u00aa Armata germanica del generale Otto von Below ebbero un ruolo di primo piano nei rilievi fotografici in preparazione della Battaglia di Caporetto, partecipando inoltre il 26 dicembre 1917 ad un attacco a bassa quota contro la base aerea di Istrana, in quella che \u00e8 conosciuta come la Battaglia di Istrana.\nProdotto con continuit\u00e0, il DFW C.V fu il biposto da ricognizione costruito nel maggior numero di esemplari, raggiungendo alla data del 31 agosto 1917 il numero di 1057 velivoli operativi al fronte (il suo pi\u00f9 prossimo concorrente, il biposto LVG C.V, non arriv\u00f2 alla cifra di 565 aerei al 30 aprile 1918).\nAd agosto 1918, il DFW C.V costituiva ancora il 39% di tutti i velivoli tipo C, secondo il Sistema di designazione Idflieg"}
{"id": "4197548", "revid": "713168", "url": "https://it.wikipedia.org/wiki?curid=4197548", "title": "Luigi Carafa della Stadera, IV principe di Stigliano", "text": "Fu il IV Principe di Stigliano, dal 14 agosto 1578 alla morte, e il IV Duca di Mondragone, dal 14 agosto 1578 al 1602.\nSpos\u00f2 Isabella Gonzaga, erede del duca Vespasiano I Gonzaga. Come suo marito, dunque, fu anche Duca consorte di Sabbioneta.\nBiografia.\nNascita e famiglia.\nDon Luigi nacque il 12 ottobre 1567 in una delle pi\u00f9 antiche, importanti ed influenti famiglie nobiliari del Regno di Napoli, quella dei Carafa, ed apparteneva ad uno dei due rami cadetti principali, quello dei Carafa della Stadera.\nEra il figlio maschio primogenito di Antonio Carafa della Stadera, III principe di Stigliano e III duca di Mondragone, e di Giovanna Colonna. Sua madre era la figlia del celebre Marcantonio II Colonna, III duca e I principe di Paliano, e di Felicia Orsini del ramo dei Signori di Bracciano.\nSia tramite suo padre e sia tramite sua madre, Luigi era discendente di Felice Della Rovere, figlia illegittima di papa Giulio II (al secolo Giuliano della Rovere), che fu rispettivamente e contemporaneamente la sua bisnonna paterna e la sua trisnonna materna. Tramite la madre, era anche discendente di Costanza Farnese, figlia illegittima di papa Paolo III (al secolo Alessandro Farnese) e anch'essa sua trisnonna. Ancora, in linea illegittima, la madre era anche discendente del re Ferdinando I di Napoli, in quanto era la pronipote di Ferdinando d'Aragona, duca di Montalto e figlio illegittimo del re napoletano.\nFeudatario.\nMorto il padre il 14 agosto 1578, Luigi gli successe come IV principe di Stigliano e IV duca di Mondragone ed eredit\u00f2 anche molti feudi, appartenenti da tempo alla sua famiglia. Infatti suo nonno Luigi Carafa della Stadera, II principe di Stigliano e II duca di Mondragone, durante la sua vita eredit\u00f2 e acquist\u00f2 molti territori \n(Alianello, Sant'Arcangelo, Roccanova, Accettura, Gorgoglione, Guardia, Laviano, Castelgrande, Rapone, Riardo, Teano, Carinola, \"Madama Porpora\", Roccamonfina, Minervino, Torre di Mare, Rocca Imperiale, Volturara, Moliterno, Armento, Montemurro, Precina, San Nicandro, Pietravairano, Galluccio, Casafredda e Caivano); dunque, probabilmente, buona parte di essi vennero poi ereditati da questo Luigi in questione.\nLuigi ebbe come precettore il famoso poeta capuano Giovan Battista Attendolo, e insieme a lui fu comprimario de \"Il Carrafa o vero della epica poesia\", dialogo di Camillo Pellegrino pubblicato a Firenze nel novembre 1584 e primo testo della celebre \"querelle\" letteraria che volle stabilire chi tra Ariosto e Tasso fosse stato il maggior poeta epico.\nIl dialogo prese spunto da un colloquio avvenuto nella rocca di Mondragone e il principe vi svolge una figura di contorno, limitandosi a lodare il Tasso e Benedetto dell'Uva, che gli aveva appena dedicato il \"Doroteo\", un poemetto in ottave. Protagonista dell'opera \u00e8 invece l'Attendolo, che sancisce la superiorit\u00e0 di Torquato non solo sull'Ariosto, ma su tutti i poeti italiani precedenti.\nMatrimonio.\nLuigi si spos\u00f2 il 29 novembre 1584 a Bozzolo con Isabella Gonzaga, unica figlia sopravvissuta ed unica erede di Vespasiano I Gonzaga, duca di Sabbioneta.\nLa moglie era una delle ereditiere pi\u00f9 ricche della sua epoca, port\u00f2 infatti una enorme dote di 1\u00a0500\u00a0000 ducati.\nAlla morte di Vespasiano il 26 febbraio 1591 (il giorno dopo aver fatto testamento, nel quale aveva nominato la figlia erede universale), Isabella eredit\u00f2 il Ducato di Sabbioneta e il titolo di duchessa, e Luigi divenne suo duca consorte.\nOltre a Sabbioneta, Isabella eredit\u00f2 i feudi e i titoli di Duchessa di Traetto, Contessa di Fondi, Baronessa di Caramanico, Signora di Acquaviva, Inola, Maranola, Carpello, Sperlonga, Monticelli, Pastena, Schigia, Turino e Agnone.\nI due coniugi non risiedettero a Sabbioneta, ma si trasferirono prima a Milano e poi a Napoli. Il Ducato, invece, strategico feudo molto ambito dal Re di Spagna, fu amministrato da un governatore.\nMorte e sepoltura.\nLuigi mor\u00ec il 22 gennaio 1630 di apoplessia nel Collegio dei Gesuiti di Napoli, dove soggiornava da poco tempo. Fu sepolto nella Cappella Carafa della Basilica di San Domenico Maggiore di Napoli, vestito \"all'uso ducale\" come duca e signore libero di Sabbioneta per rispetto della moglie. L'unico figlio, Antonio, premor\u00ec ad entrambi i genitori, quindi i beni e i titoli furono ereditati dall'unica nipote sopravvissuta, Anna, figlia di Antonio, che nel 1637 succeder\u00e0 alla duchessa sovrana Isabella.\nCuriosit\u00e0.\nSecondo un'ipotesi del critico e storico dell'arte Maurizio Calvesi, Luigi Carafa fu colui che commission\u00f2 all'artista Michelangelo Merisi da Caravaggio la celebre tela oggi conosciuta come \"Madonna del Rosario\" (1607 circa), un tempo probabilmente realizzata per decorare la Cappella Carafa nella Basilica di San Domenico Maggiore di Napoli.\nInfatti, sebbene il committente sia incerto, la grande pala d'altare potrebbe essere stata commissionata per una chiesa domenicana, vista la presenza di San Domenico e del domenicano San Pietro da Verona. Il donatore \u00e8 incluso nell'opera, ritratto a sinistra del dipinto: si tratta di un uomo adulto vestito di nero con gorgiera, ritratto mentre cerca protezione sotto il mantello di San Domenico e mentre scruta lo spettatore del dipinto; nel caso in cui fu veramente commissionato da Luigi Carafa, potrebbe dunque essere un suo ritratto.\nTuttavia, qualcosa and\u00f2 storto con la commissione originale poich\u00e9 il dipinto fu prontamente messo sul mercato e acquistato da un consorzio fiammingo, dopo essere stato offerto a Vincenzo I Gonzaga, duca di Mantova (infatti viene menzionato per la prima volta in una lettera di Frans Pourbus il Giovane, all'epoca pittore alla corte di Mantova). Oggi il dipinto \u00e8 custodito al Kunsthistorisches Museum di Vienna (Austria).\nAltre ipotesi sul committente includono Nicola Radulovic, un ricco mercante di Ragusa, ed anche Cesare d'Este, duca di Modena e Reggio.\nDiscendenza.\nDal matrimonio di Luigi con Isabella nacque un unico figlio, che tuttavia premor\u00ec ad entrambi genitori:"}
{"id": "4197551", "revid": "120868501", "url": "https://it.wikipedia.org/wiki?curid=4197551", "title": "Catena Valcalda-Verzegnis", "text": "La Catena Valcalda-Verzegnis \u00e8 un gruppo montuoso delle Prealpi Carniche, posto in Friuli-Venezia Giulia (provincia di Pordenone e provincia di Udine), formando la parte orientale delle Prealpi Carniche. Prende il nome dalle due montagne pi\u00f9 significative: il Monte Valcalda ed il Monte Verzegnis. \nClassificazione.\nSecondo la SOIUSA la Catena Valcalda-Verzegnis \u00e8 un supergruppo alpino con la seguente classificazione:\nDelimitazioni.\nRuotando in senso orario i limiti geografici sono: Forcella di Monte Rest, valle del Tagliamento, \"Piana di Maniago\", torrente Meduna, Forcella di Monte Rest.\nSuddivisione.\nSecondo la SOIUSA la Catena Valcalda-Verzegnis \u00e8 ulteriormente suddivisa in due gruppi e quattro sottogruppi:\nVette.\nAlcune delle vette principali della Catena Valcalda-Verzegnis sono:"}
{"id": "4197553", "revid": "684805", "url": "https://it.wikipedia.org/wiki?curid=4197553", "title": "Unit\u00e0 motorie", "text": ""}
{"id": "4197556", "revid": "177966", "url": "https://it.wikipedia.org/wiki?curid=4197556", "title": "Case Mazzanti", "text": "Le case Mazzanti sono un gruppo di edifici a schiera che si affacciano lungo il lato nord-est di piazza delle Erbe a Verona, caratterizzati dalle facciate affrescate nel Cinquecento da Alberto Cavalli, allievo del pi\u00f9 noto architetto e pittore rinascimentale Giulio Romano.\nStoria.\nOrigine e i primi interventi sul lato nord-est della piazza.\nL'edificio si colloca al margine di quello che era il Foro cittadino, luogo in cui si incrociavano il cardo e decumano massimi; ne sono prova le testimonianze archeologiche rinvenute proprio nelle cantine di questo complesso. \u00c8 stata infatti ritrovata l'antica pavimentazione in pietra della piazza, situata mediamente quattro metri al di sotto dell'attuale, oltre che le rimanenze di un grande edificio romano fondato sullo stesso perimetro delle case Mazzanti. Nel corso dei secoli l'antico Foro continu\u00f2 a svolgere un ruolo importante, come testimoniato dalla realizzazione di diversi edifici pubblici; in particolare, nel 1195 si concluse la fabbrica del palazzo del Comune e della relativa torre, che sono cos\u00ec andati a chiudere il lato nord-est della piazza, lo stesso dove sarebbero poi sorte la \"Domus Nova\" e le case Mazzanti.\nDurante la Signoria scaligera la piazza delle Erbe assunse ancor di pi\u00f9 il ruolo di centro degli affari cittadini, cos\u00ec sotto il governo dei Della Scala si prosegu\u00ec nella riqualificazione del lato nord-orientale: a fiancheggiare il palazzo del Comune venne costruita, tra gli anni cinquanta e settanta del Duecento, la \"Domus Nova Communis Verone\", o pi\u00f9 semplicemente \"Domus Nova\". Questa era separata dall'edificio che sarebbe poi stato trasformato nelle case Mazzanti dal cosiddetto volto Barbaro, mentre era separata dal palazzo del Comune attraverso via della Costa; entrambi i collegamenti, volto Barbaro e via della Costa, permettevano il collegamento diretto tra piazza Erbe e piazza dei Signori, centro del potere scaligero. La comunicazione riservata tra il palazzo del Comune e la \"Domus Nova\", dove trovarono spazio la casa e gli uffici del podest\u00e0, era per\u00f2 permessa da un ponticello sopraelevato che collega i due edifici.\nL'intervento decisivo scaligero: la \"Domus Bladorum\".\nIn quest'ottica si inserisce il recupero della rimanente porzione nord-orientale del Foro; come detto, sull'area delle cosiddette case Mazzanti si trovava un edificio di epoca romana, il quale venne probabilmente abbandonato durante l'alto Medioevo e forse \u00e8 andato definitivamente in rovina a causa del terribile terremoto del 1117, che molti danni provoc\u00f2 in citt\u00e0. Nel corso del basso Medioevo sorse cos\u00ec, al posto di quello romano, un nuovo edificio, di cui si hanno per\u00f2 scarse notizie fino almeno alla sua acquisizione da parte degli Scaligeri. Fu probabilmente Alberto della Scala, che govern\u00f2 su Verona tra il 1277 e il 1301, a commissionare la ristrutturazione del complesso, la cui parte superiore, raggiungibile anche dalla \"Domus Nova\" tramite un nuovo ponticello che attraversava volto Barbaro, venne adibita a deposito di grano pubblico, tanto da essere denominato \"Domus Bladorum\" in numerosi documenti.\nIn altri documenti \u00e8 anche nominato come \"Domus Mercariorum\" o \"Domus Pignolatorum\", in quanto la parte inferiore era invece destinata a botteghe, ai venditori di \"panni pignolati\" e alle abitazioni dei mercanti che qui lavoravano. Quasi sicuramente le botteghe e i banchi di vendita del piano terra, disposti tutt'attorno all'edificio, erano a quel tempo realizzati in legno, mentre gli ambienti interni erano destinati a magazzini e abitazioni.\nI segni di questo antico edificio scaligero sono difficilmente leggibili nelle strutture attuali, a causa delle numerose modifiche avvenute nel corso dei secoli, e solo nel retrostante prospetto su via Mazzanti si possono individuare alcune finestre in cotto e archivolto a tutto sesto che sembrano appartenere a quella fase. Inoltre a quel tempo volto Barbaro, ovvero la strada che passava sotto il ponticello di collegamento tra la \"Domus Nova\" e la \"Domus Bladorum\", doveva avere un aspetto molto diverso dall'attuale stretto passaggio, con un'altezza decisamente superiore e una larghezza almeno tripla.\nRealizzazione del pozzo e ricostruzione delle botteghe.\nDurante i lavori di \"abbellimento\" quattrocenteschi di piazza dei Signori, che portarono all'edificazione della vicina loggia del Consiglio, venne realizzato anche il monumentale pozzo posto lungo la retrostante via Mazzanti, cos\u00ec definito dallo storico Luigi Simeoni: \u00abil pi\u00f9 bel puteale della Rinascenza che Verona possegga \u00e8 in marmo rosso, rivestito da grandi foglie d'acanto separate da ramoscelli che finiscono in fiori, formanti sotto l'orlo, gli otto spigoli. Vi sono inseriti il Leone di San Marco, lo stemma della citt\u00e0 e dei rettori Andrea Diedo e Giacomo Marcello e del camerlengo che nel 1478 fecero rifare questo pozzo (gi\u00e0 preesistente e che si diceva il \"pozzo di Donato\")\u00bb.\nNel 1479 sotto il volto Barbaro scoppi\u00f2 un incendio che distrusse le botteghe da quel lato, che furono poi ricostruite in muratura occludendo per\u00f2 buona parte della strada e del volto originario. L'anno successivo vennero smontate anche le botteghe sul lato di piazza delle Erbe e costruita una loggia in muratura su due livelli, addossata al prospetto trecentesco dell'edificio: al loggiato del piano terreno tutt'ora esistente, infatti, si sovrapponeva un ulteriore loggia dove, ad un'arcata a sesto ribassato dell'ordine inferiore, ne corrispondevano due a tutto sesto, che furono tamponate in momenti successivi.\nMatteo Mazzanti e i lavori di restauro e decorazione dell'edificio.\nQuesti fabbricati finirono poi per prendere il nome da Matteo Mazzanti, che nei primi anni del Cinquecento possedeva qui gi\u00e0 diverse botteghe e un appartamento, per i quali pagava una somma di denaro al Comune. Durante la breve dominazione su Verona dell'imperatore Massimiliano d'Austria, durata tra il 1509 e il 1516, il Mazzanti riusc\u00ec da ampliare le sue propriet\u00e0: nel 1511, infatti, l'imperatore stesso regal\u00f2 i locali di propriet\u00e0 pubblica (un grande granaio in parte coperto e in parte scoperto, posto sopra le botteghe) al suo luogotenente a Verona, Giovanni Gonzaga, che ben prest\u00f2 le vendette a Matteo Mazzanti e ai suoi fratelli. Questi spesero grandi somme nel restauro delle strutture e nella decorazione a partiture quadrangolari della facciata prospiciente la piazza, lavori che nel 1529 dovevano essere gi\u00e0 conclusi.\nPochi anni dopo venne chiamato il pittore mantovano Alberto Cavalli, allievo di Giulio Romano, a decorare la porzione di edificio d'angolo appena ricostruito, sul lato di corso Santa Anastasia, e a inserire dei quadri figurati nelle decorazioni geometriche che erano state eseguite precedentemente nella parte centrale della facciata, verso la piazza. Per commemorare l'impresa di successo che lo aveva visto impegnato a lungo, Matteo Mazzanti fece inoltre scrivere al Cavalli una targa che lo ricorda.\nGli eredi del Mazzanti, a causa di una sfortunata serie di vicissitudini finanziarie, videro sequestrate i loro beni, comprese le case che portano il loro nome; dopo alcune aste andate deserte, a seguito di una cospicua riduzione di prezzi il complesso venne acquistato e diviso fra numerosi proprietari. In seguito a tale spartizione non vi furono pi\u00f9 interventi di rilievo, tuttavia ognuno dei proprietari nel corso dei secoli apport\u00f2 piccole trasformazioni negli interni e negli esterni, che hanno fatto perdere l'aspetto unitario che poteva caratterizzare in passato l'edificio.\nDescrizione.\nLe case Mazzanti si trovano lungo il lato nord-orientale di piazze Erbe e si estendono da corso Santa Anastasia fino al volto Barbaro, che le separa dalla \"Domus Nova\".\nIl lato prospiciente la piazza \u00e8 caratterizzato al piano terra da un loggiato, che consiste in un porticato con archivolti a sesto ribassato sostenuti da sedici colonne rinascimentali, che si differenziano le une dalle altre per l'altezza e per i capitelli. Molti di questi, infatti, recano degli stemmi, mentre le insegne delle antiche botteghe, sempre a forma di stemma, si trovano sotto le brevi architravi che collegano le colonne al muro perimetrale dell'edificio.\nQuesto prospetto \u00e8 inoltre caratterizzato da ben 400 mq di superficie affrescata, intervento commissionato dal Mazzanti al pittore mantovano Alberto Cavalli, cresciuto nella scuola del gigantismo di Giulio Romano; tali affreschi, che si trovano in buono stato di conservazione, sono tra i pochi sopravvissuti di una Verona in cui la decorazione delle pareti esterne assunse proporzioni e risultati notevoli.\nA partire dal XV secolo, a Verona l'affresco esterno divent\u00f2 infatti un elemento caratterizzante l'architettura e perfino la citt\u00e0 stessa, tanto che venne pi\u00f9 volte definita \"urbs picta\". Se, infatti, in molte citt\u00e0 si diffuse l'uso della decorazione delle facciate, \u00e8 comunque difficile trovare casi che raggiungano la citt\u00e0 scaligera per quantit\u00e0 e grandiosit\u00e0 delle opere, che arrivarono a coinvolgere intere facciate: nella monografia \"Fassaden Malerei in Verona\" di Gunter Schweikhart sono per esempio raccolte ben 367 schede relative a opere databili dal XIV al XX secolo.\nIl retro dell'edificio si contraddistingue invece da una ripida scala esterna che permette l'accesso diretto ai piani superiori, oltre che dal rinascimentale pozzo Mazzanti. Il puteale del pozzo \u00e8 in marmo rosso di Verona, decorato con foglie d'acanto separate da ramoscelli con fiori a formare gli otto spigoli. Vi sono inoltre inseriti diversi stemmi: il Leone di San Marco, quello della citt\u00e0 e quelli dei rettori Andrea Diedo e Giacomo Marcello e del camerlengo che nel 1478 fecero rifare il pozzo. Il puteale \u00e8 posto tra due colonne collegate da un architrave, mentre alcune guide di ferro, che permettevano di calare i secchi per raccogliere l'acqua, scendono dalle abitazioni circostanti."}
{"id": "4197559", "revid": "1305772", "url": "https://it.wikipedia.org/wiki?curid=4197559", "title": "This Kiss (Carly Rae Jepsen)", "text": "This Kiss \u00e8 un brano musicale della cantante canadese Carly Rae Jepsen, estratto come terzo singolo dal suo secondo album \"Kiss\". Il brano \u00e8 stato scritto dalla stessa Jepsen e Redfoo degli LMFAO.\nVideo musicale.\nLe riprese per il video di \"This Kiss\" si sono svolte il 20 settembre 2012 in California. Alcune fotografie del set sono apparse sulla rete lo stesso giorno, in cui si pu\u00f2 vedere la Jepsen vestita con un corsetto rosso e nero e dei pantaloni in pelle neri, accompagnati da enormi orecchini dalla forma squadrata.\nSuccesso commerciale.\nIl singolo \u00e8 entrato alla quarantesima posizione della classifica digitale statunitense il 29 settembre 2012 e all'ottantaseiesima della \"Billboard\" Hot 100. In Canada, il brano \u00e8 entrato in classifica al ventitreesimo posto.\nEsibizioni dal vivo.\nCarly Rae Jepsen s\u00ec \u00e8 esibita dal vivo con \"This Kiss\" l'8 settembre 2012 al programma televisivo \"The Ellen DeGeneres Show\" e alla finale del talent show \"So You Think You Can Dance\" il 18 settembre."}
{"id": "4197561", "revid": "775372", "url": "https://it.wikipedia.org/wiki?curid=4197561", "title": "James Schamus", "text": "Assiduo collaboratore di Ang Lee, tra le sue sceneggiature figurano \"Tempesta di ghiaccio\" e \"La tigre e il dragone\". \u00c8 anche docente di pratica professionale presso una scuola della Columbia University of the Arts, dove insegna storia del cinema e teoria.\nSchamus partecipa anche come membro della giuria per il NYICFF. Nel 2016 debutta alla regia con il film \"Indignazione\", adattamento cinematografico dell'omonimo romanzo di Philip Roth."}
{"id": "4197562", "revid": "1305772", "url": "https://it.wikipedia.org/wiki?curid=4197562", "title": "Discografia di Bruno Tommaso", "text": "Questa \u00e8 la discografia completa di Bruno Tommaso, musicista e compositore jazz italiano."}
{"id": "4197563", "revid": "1543377", "url": "https://it.wikipedia.org/wiki?curid=4197563", "title": "The Psychology of Hashish", "text": "The Psychology of Hashish, scritto da Aleister Crowley nel 1908 e pubblicato originariamente da \"The Equinox\", Volume I, N\u00b0 2, nel settembre del 1909, \u00e8 un saggio sulla Cannabis, i suoi effetti sulla psicologia e la coscienza, e le sue connessioni con il misticismo, la religione, la spiritualit\u00e0 e l'alchimia.\nCrowley si convinse che l'hashish fosse la strada maestra in grado di condurre a quegli stati di coscienza espansa ricercati da tutti i mistici (e trov\u00f2 che fosse particolarmente utile nello Yoga sessuale).\nL'opera consiste di venti capitoli."}
{"id": "4197565", "revid": "38120", "url": "https://it.wikipedia.org/wiki?curid=4197565", "title": "Ashley Wagner", "text": "Vincitrice del Quattro Continenti del 2012, Campionessa Nazionale nel 2012, 2013, 2015 e tre volte medaglia di bronzo (2008 e 2010 e 2016) ed ha ottenuto la medaglia d'argento ai campionati del mondo del 2016. Inoltre ha vinto la medaglia di bronzo nella gara a squadre alle Olimpiadi di .\nSi \u00e8 anche per due volte (2007 e 2009) classificata terza nei mondiali juniores.\nCarriera.\nAshley Wagner ha iniziato a pattinare all'et\u00e0 di cinque anni ad Eagle River, in Alaska. La pattinatrice ha detto di aver scelto il proprio sport dopo che sua madre le aveva proposto di scegliere fra di esso e la danza classica, e di aver preso tale decisione perch\u00e9 non voleva fare nulla con ai piedi delle \"scarpette rosa\". Secondo quanto affermato da sua madre, Ashley ha iniziato presto a mostrare di avere talento ed ha vinto una medaglia d'oro gi\u00e0 nella sua prima competizione.\nNel 1998, Ashley ha visto in televisione Tara Lipinski salire sul gradino pi\u00f9 alto del podio alle Olimpiadi di Nagano. Da quel momento, ha deciso di voler riuscire a prendere parte ai Giochi Olimpici.\nStagioni 2002-2003, 2003-2004 e 2004-2005.\nNella stagione 2002-2003, la Wagner si \u00e8 qualificata per i Campionati nazionali nella sezione per le categorie di livello Giovanile e Intermedio, ai quali ha partecipato classificandosi diciassettesima nella categoria Intermedia.\nNella stagione successiva, Ashley \u00e8 salita di livello passando alla categoria Novice. Ha vinto la medaglia d'argento nella competizione regionale, ma essendosi classificata solo decima nella competizione del suo Stato, non si \u00e8 qualificata per le nazionali del 2004.\nNella stagione 2004-2005 si \u00e8 invece qualificata per il suo primo Campionato nazionale, dopo aver vinto l'oro sia alle \"Northwest Pacific Regionals\" che alle \"Pacific Coast Sectionals\". Alle nazionali, dove ha gareggiato nella categoria Novice, si \u00e8 classificata settima.\nStagioni 2005-2006 e 2006-2007.\nLa stagione 2005-2006 ha segnato il passaggio della Wagner alla categoria Junior. Ha nuovamente vinto sia la competizione \"Northwest Pacific Regional\" che la \"Pacific Coast Sectional\", qualificandosi ancora una volta per le nazionali. Ai campionati nazionali del 2006 a Saint Louis, in Missouri, Ashley si \u00e8 classificata quarta, ricevendo la medaglia di peltro. Dopo questo evento, \u00e8 stata scelta per far parte della squadra statunitense per il Triglav Trophy in Slovenia, sua prima competizione internazionale importante e quindi suo debutto internazionale nella categoria Junior. In tale occasione ha eseguito sei salti tripli nel suo programma libero, inclusa una combinazione triplo Toe-loop-triplo Toe-loop; questo le ha permesso di passare dalla terza posizione guadagnata con il programma corto alla prima, in cui ha concluso la gara.\nNella stagione 2006-2007, la Wagner ha fatto il suo debutto nel Grand Prix ISU juniores di pattinaggio di figura, vincendo sia l'evento a Courchevel, in Francia, sia quello a L'Aia, nei Paesi Bassi. Con tali vittorie si \u00e8 qualificata per la finale dello Junior Grand Prix a Sofia, in Bulgaria, dove ha vinto la medaglia d'argento dietro la connazionale Caroline Zhang, con un punteggio complessivo di 142,01 punti. Alle nazionali del 2007 a Spokane, nello Stato di Washington, Ashley si \u00e8 classificata terza dietro Mirai Nagasu e Caroline Zhang, guadagnandosi un posto nella squadra statunitense per i mondiali juniores e salendo per la prima volta su uno dei tre gradini pi\u00f9 alti del podio ai campionati nazionali. Ai mondiali juniores del 2007 ad Oberstdorf, in Germania, Ashley ha eseguito correttamente sette salti tripli nel suo programma libero ed ha segnato il suo record personale di 157,15. Al termine della competizione ha vinto la medaglia di bronzo classificandosi dopo le connazionali Zhang e Nagasu e completando il primo podio tutto statunitense nella storia dei mondiali juniores.\nStagione 2007-2008.\nAshley Wagner \u00e8 passata alla categoria Senior sia a livello nazionale che internazionale nella stagione 2007-2008. Il suo debutto in una competizione internazionale nella nuova categoria \u00e8 stato con l'edizione 2007 di Skate Canada a Qu\u00e9bec, in Canada. In tale occasione si \u00e8 classificata quinta con 150,06 punti. due settimane dopo, la Wagner ha vinto la sua prima medaglia internazionale con il bronzo al Troph\u00e9e Eric Bompard 2007 di Parigi, in Francia. Sul podio prima di lei Mao Asada e la connazionale Kimmie Meissner. Durante questi eventi autunnali del Grand Prix 2007-2008, Ashley ha tentato di eseguire una combinazione triplo lutz-triplo Rittberger per la prima volta in competizione, ma i suoi tentativi sono stati svalutati dai tecnici perch\u00e9 sottoruotati. A proposito del suo primo anno nel Grand Prix, la Wagner ha commentato: \"Gareggiare nel Grand Prix ha costretto la mia tecnica di pattinaggio a maturare. Sono una Senior ora e devo pattinare come tale.\"\nA gennaio 2008, Ashley Wagner ha preso parte, per la prima volta nella categoria Senior, ai campionati nazionali, tenutisi a Saint Paul, in Minnesota. Nel programma corto, nel quale ha eseguito una combinazione triplo lutz-triplo Rittberger, si \u00e8 classificata seconda dietro Mirai Nagasu. Anche nel programma libero, in cui ha eseguito sette salti tripli fra cui la combinazione triplo lutz-triplo Rittberger, si \u00e8 portata in seconda posizione, questa volta dietro Rachael Flatt. Ha quindi concluso la competizione vincendo la medaglia di bronzo e salendo sul podio con la Nagasu e la Flatt. Quarta classificata e vincitrice della medaglia di peltro \u00e8 stata invece Caroline Zhang. Dal momento per\u00f2 che le altre tre atlete erano tutte troppo giovani per prendere parte ad un evento del campionato ISU nella categoria Senior, la Wagner \u00e8 stata l'unica medagliata ad essere chiamata a far parte delle squadre statunitensi per il Quattro Continenti e per i mondiali. Inoltre, avendo vinto il bronzo nella competizione nazionale del 2008, Ashley ha guadagnato la qualificazione automatica per partecipare alle nazionali del 2009.\nAl Quattro Continenti del 2008 a Goyang, in Corea del Sud, la Wagner si \u00e8 classificata dodicesima nel programma corto con 47,29 punti e poi quinta nel libero con 105,17, finendo quindi ottava con 152,46 punti.\nAi mondiali del 2008 a G\u00f6teborg, in Svezia, la Wagner si \u00e8 classificata sedicesima con un punteggio finale pari a 137,40 punti, dopo aver ottenuto l'undicesima posizione nel corto con 51,49 e la quindicesima nel libero, dove a causa di una caduta ha ricevuto 85,91 punti.\nStagione 2008-2009.\nPer la stagione 2008-2009 del Grand Prix, la Wagner \u00e8 stata assegnata alla Cup of China 2008 ed all'NHK Trophy 2008. In entrambe le occasioni si \u00e8 classificata quarta, ma ha allo stesso tempo segnato i suoi nuovi record personali nel punteggio totale ed in quello del programma corto.\nAi campionati nazionali del 2009 ha vinto la medaglia di peltro. Ha poi rappresentato gli Stati Uniti ai mondiali juniores a Sofia, in Bulgaria, dove si \u00e8 classificata terza.\nStagione 2009-2010.\nPer la stagione 2009-2010 del Grand Prix, la Wagner \u00e8 stata assegnata alla Rostelecom Cup 2009, evento nel quale ha vinto la medaglia d'argento ed ha segnato il suo nuovo record personale nel programma lungo e nel punteggio totale. Il suo secondo evento Grand Prix della stagione \u00e8 stato invece l'NHK Trophy 2009, dove ha vinto il bronzo e si qualificata per la finale. Alla finale del Grand Prix 2009-2010, la Wagner \u00e8 finita in ultima posizione dopo il programma corto con 54,26 punti, ma \u00e8 riuscita a ottenere 107,81 punti e la quarta posizione nel programma libero, concludendo quindi quarta con un totale di 162,07 punti.\nAi campionati nazionali del 2010, la Wagner ha vinto per la seconda volta una medaglia di bronzo ed \u00e8 stata convocata a far parte della squadra per i mondiali juniores, ma si \u00e8 ritirata prima dell'evento ed \u00e8 stata sostituita da Kiri Baga.\nStagione 2010-2011.\nNell'estate antecedente la stagione 2010-2011, un problema di pulsazioni cardiache troppo accelerate che aveva gi\u00e0 a lungo disturbato la Wagner, ha iniziato a presentarsi pi\u00f9 frequentemente. La pattinatrice ha inoltre iniziato a soffrire di violenti spasmi muscolari in tutto il corpo, che la sua allenatrice Priscilla Hill ha definito \"una delle cose pi\u00f9 terrificanti che io abbia mai visto\". L'atleta \u00e8 stata visitata da numerosi medici che non sono per\u00f2 stati in grado di determinare la causa dei suoi dolori. Infine, il chiropratico e specialista di muscolatura Steve Mathews ha capito che la tensione dei suoi muscoli del collo stava causando lo spostamento di una vertebra che andava cos\u00ec a comprimere vari nervi; la Wagner ha quindi seguito un programma di fisioterapia per ridurre il problema.\nAshley Wagner ha provato il proprio nuovo programma libero solo circa sei volte prima di competere all'NHK Trophy del 2010, dove si \u00e8 classificata quinta. Nella Cup of Russia 2010 ha invece vinto la medaglia di bronzo. Alla fine della stagione, la Wagner ha deciso di lasciare il proprio lavoro part-time in un negozio di jeans e di usare una parte dei soldi che aveva messo da parte per il college per spostarsi in California ed essere allenata da John Nicks.\nStagione 2011-2012.\nAshley Wagner ha iniziato la stagione 2011-2012 con la partecipazione a Skate Canada, dove ha vinto il bronzo dopo essersi classificata seconda nel programma corto e terza nel libero. All'NHK Trophy 2011, la Wagner si \u00e8 classificata quarta dopo un quinto posto nel programma corto e un terzo posto nel libero. Ai campionati nazionali del 2012, dopo un terzo posto nel programma corto, ha vinto il suo primo titolo nazionale grazie al primo posto nel programma libero.\nDopo la sua vittoria nazionale, la Wagner \u00e8 stata convocata per partecipare sia al Quattro Continenti 2012 che ai mondiali del 2012. Al Quattro Continenti si \u00e8 classificata seconda al termine del programma corto, in cui \u00e8 atterrata su due piedi all'arrivo di un salto che era stato programmato come una combinazione triplo flip-triplo toe-loop ma ha eseguito correttamente un triplo rittberger ed un doppio axel. Si \u00e8 poi classificata prima nel programma libero, dove ha inserito sei salti tripli. In conclusione ha vinto la medaglia d'oro superando la due volte campionessa del mondo Mao Asada. I suoi punteggi al Quattro Continenti sono stati i pi\u00f9 alti nella categoria femminile a livello mondiale ed il suo punteggio nel programma libero \u00e8 stato il secondo pi\u00f9 alto della stagione dietro quello ottenuto da Carolina Kostner con la vittoria ai mondiali del 2012.\nAi Campionati del Mondo del 2012, Ashley Wagner ha concluso il programma corto in ottava posizione dopo un errore nel triplo flip. Ha poi ottenuto la terza posizione nel programma libero, dove ha eseguito sette salti tripli. Al termine della competizione si \u00e8 classificata quarta, assicurando in questo modo due posti per le pattinatrici statunitensi ai mondiali 2013.\nStagione 2012-2013.\nLa pattinatrice americana ha inaugurato la stagione 2012-2013 ottenendo il primo posto nella sezione femminile della competizione Japan Open, evento a squadre organizzato dalla federazione giapponese e nel quale il team del Nord America si \u00e8 classificato secondo dopo quello giapponese e prima di quello europeo.\nNel primo evento del Grand Prix della stagione al quale era stata assegnata, Skate America 2012, Ashley Wagner si \u00e8 classificata prima in entrambi i segmenti di gara, vincendo, per la prima volta in una competizione del Grand Prix e dopo aver eseguito sei salti tripli nel programma libero, la medaglia d'oro con 188,37 punti. La seconda tappa del circuito alla quale ha partecipato \u00e8 stato il Trophee Eric Bompard 2012 a Parigi, dove \u00e8 nuovamente salita sul gradino pi\u00f9 alto del podio con 190,63 punti, assicurandosi definitivamente la partecipazione alla finale del Grand Prix.\nA So\u010di, in Russia, Ashley Wagner ha quindi preso parte alla finale del Grand Prix 2012-2013. Il 7 dicembre, nel programma corto, ha ottenuto la seconda posizione con 66,44 punti, al seguito della giapponese Mao Asada. Nel programma libero la pattinatrice \u00e8 caduta due volte, prima sul triplo salchow e poi su un doppio axel, ma \u00e8 riuscita a completare il programma e nonostante il quarto posto nel secondo segmento di gara \u00e8 comunque riuscita a concludere la competizione in seconda posizione, con 181,93 punti.\nNei campionati statunitensi 2013 la Wagner si \u00e8 classificata prima nel programma corso e seconda nel libero dopo essere caduta due volte ed essere arrivata su due piedi nel salchow. \u00c8 per\u00f2 riuscita comunque a vincere per la seconda volta consecutiva il titolo nazionale, superando la seconda classificata Gracie Gold. In questo modo \u00e8 diventata la prima pattinatrice di singolo femminile a vincere consecutivamente il titolo statunitense sin dal 2005, anno in cui tale impresa era riuscita a Michelle Kwan.\nIl bagaglio dell'atleta americana, contenente anche i suoi pattini, \u00e8 stato perso durante il viaggio per i mondiali 2013, ma \u00e8 stato poi consegnato in tempo per l'allenamento serale del 12 marzo. Nella competizione iridata si \u00e8 classificata quinta e la sua compagna di squadra, Gracie Gold, sesta. Con tali risultati le due pattinatrici hanno conquistato tre posti per la squadra femminile statunitense alle Olimpiadi di So\u010di 2014 ed ai mondiali 2014.\nAl World Team Trophy 2013 la Wagner si \u00e8 classificata seconda nella propria categoria, mentre la squadra statunitense ha vinto l'evento.\nStagione 2013-2014.\nPer la stagione 2013-2014 Ashley Wagner \u00e8 stata invitata a partecipare a due eventi del Grand Prix, cio\u00e8 a Skate America 2013 ed al Troph\u00e9e Eric Bompard 2013.\nStagione 2015-2016.\nAshley si \u00e8 qualificata per la finale del grand Prix, arrivando quarta. nei Campionati nazionali \u00e8 arrivata terza, preceduta da Grecie Gold e Polina Edmuns. qualificata per i Four Continents, ha deciso di non prendervi parte per dedicarsi completamente per i Mondiali.\nAshley ha vinto la medaglia di argento nei Mondiali svoltisi a Boston.\nCambi di allenatore.\nDal momento che la sua famiglia si \u00e8 trasferita varie volte, Ashley ha lavorato con numerosi allenatori, fra i quali Dody Teachman, ex-coach di Tonya Harding.\nNel gennaio 2002, la Wagner ha iniziato ad allenarsi con Shirley Hughes ad Alexandria, in Virginia. A preparare le coreografie dei suoi programmi di gara \u00e8 stata Jill Shipstad-Thomas.\nNel giugno 2008, Ashley Wagner ha annunciato che dopo un lungo periodo avrebbe lasciato la sua allenatrice Shirley Hughes per iniziare a lavorare con Priscilla Hill a Wilmington, nel Delaware.\nNel giugno 2011, la pattinatrice ha annunciato che si sarebbe trasferita ad Aliso Viejo, in California, per allenarsi con John Nicks e Phillip Mills presso l'Aliso Viejo Ice Palace.\nA novembre 2012, in una intervista, del suo ultimo allenatore, John Nicks, la Wagner ha detto: \"ha cambiato un po' la mia tecnica, ma non moltissimo. [...] L'aspetto mentale dell'allenamento \u00e8 quello in cui mi ha veramente aiutata perch\u00e9 la sicurezza in se stessi permette di sopportare la pressione.\"\nUna settimana dopo il World Team Trophy 2013, il coreografo Phillip Mills ha annunciato di aver presentato le proprie dimissioni ad Ashley.\nIl 24 aprile 2013 John Nicks ha annunciato che avrebbe continuato ad allenare la Wagner presso l'Aliso Viejo Ice Palace, ma senza accompagnarla nelle competizioni.\nIl 25 giugno 2013, Ashley Wagner ha reso noto che avrebbe iniziato ad allenarsi anche a Lake Arrowhead, in California, con Rafael Arutyunyan, il quale la avrebbe accompagnata nelle competizioni.\nTecnica di pattinaggio.\nA differenza della maggior parte dei pattinatori, Ashley Wagner esegue trottole e salti ruotando in senso orario. Inoltre \u00e8 stata in grado di eseguire correttamente in competizione le combinazioni triplo flip-triplo toe-loop, triplo lutz-triplo rittberger e doppio axel-triplo toe-loop.\nVita privata.\nAshley Wagner \u00e8 la primogenita ed unica figlia femmina dell'ex-tenente colonnello dell'esercito degli Stati Uniti Eric Wagner, ora in pensione, e di Melissa Wagner, un'insegnante. Essendo figlia di un militare, Ashley \u00e8 nata in una base dell'esercito americano ad Heidelberg, in Germania, dove suo padre era di stanza in quel periodo. Pur essendo nata in Germania, Ashley \u00e8 cittadina statunitense in quanto nata da genitori statunitensi. Ha inoltre un fratello minore, Austin, anch'egli pattinatore, il quale gareggia in competizioni di livello nazionale.\nA causa della professione paterna, la famiglia Wagner ha traslocato sette volte durante l'infanzia di Ashley, la quale ha quindi vissuto, oltre che in Germania, anche in California, in Alaska, in Kansas, nello stato di Washington, ed in Virginia. Attualmente, Ashley vive ad Alexandria, una citt\u00e0 della Virginia, ma il luogo che considera come una casa \u00e8 Seabeck, nello stato di Washington. Ha frequentato il Northern Virginia Community College attraverso un programma di studio online. Ha frequentato inoltre la West Potomac High School nell'anno scolastico 2007/2008 e prima ancora ha frequentato la Whitman Middle School. Prima di iniziare a seguire i corsi alla Whitman, ha per\u00f2 studiato a casa per met\u00e0 anno sotto la guida di sua madre, ma ha deciso di tornare alla scuola pubblica perch\u00e9 ne sentiva la mancanza.\nDurante la stagione 2009-2010, Ashley ha aperto un suo canale su YouTube. \u00c8 inoltre una assidua utilizzatrice di Twitter e Facebook.\nVita pubblica e sponsor.\nNel novembre 2012 la Nike ha iniziato a sponsorizzare Ashley Wagner.\nNel dicembre 2012 la Wagner \u00e8 diventata una \"ambascitrice di stile\" per \"Pandora Jewelry\"."}
{"id": "4197569", "revid": "125230335", "url": "https://it.wikipedia.org/wiki?curid=4197569", "title": "Antonio Carafa della Stadera", "text": "Fu il V duca di Mondragone, dal 1602 alla morte, mentre il padre era ancora in vita.\nDesignato erede dei genitori, premor\u00ec ad entrambi. Fu allora la sua unica figlia ancora vivente, Anna Carafa, che successe Luigi ed Isabella nei titoli e nei feudi.\nBiografia.\nNascita e famiglia.\nDon Antonio nacque in una delle pi\u00f9 antiche, importanti ed influenti famiglie nobiliari del Regno di Napoli, quella dei Carafa, ed apparteneva ad uno dei due rami cadetti principali, quello dei Carafa della Stadera.\nEra l'unico figlio di Luigi Carafa della Stadera, IV principe di Stigliano e IV duca di Mondragone, e di Isabella Gonzaga, duchessa di Sabbioneta. Sua madre era erede universale ed unica figlia sopravvissuta del celebre Vespasiano I Gonzaga, nata dalla sua seconda moglie Anna Trast\u00e1mara d'Aragona.\nTramite suo padre, Antonio poteva vantare una illustre ascendenza. Infatti poteva annoverare tra i suoi avi ben due papi (Giulio II e Paolo III) e perfino un re (Ferdinando I di Napoli). Da tutti la discendenza era in via illegittima.\nTramite la madre, invece, Antonio poteva vantare la parentela, oltre che con l'illustre dinastia Gonzaga, anche con la Corona d'Aragona, in quanto Isabella era discendente di un membro minore della Casa di Trast\u00e1mara.\nDuca di Mondragone.\nAntonio \u00e8 riportato portare il titolo di Duca di Mondragone, sebbene il padre Luigi fosse ancora in vita quando ci\u00f2 avvenne, poich\u00e9 Antonio premor\u00ec sia a lui sia alla madre.\nMatrimonio.\nSi spos\u00f2 nel 1602 con Elena Aldobrandini, figlia di Giovanni Francesco Aldobrandini, I principe di Meldola e Sarsina, e di Olimpia Aldobrandini.\nLa moglie era perci\u00f2 illustramente imparentata con Papa Clemente VIII (al secolo Ippolito Aldobrandini).\nDal loro matrimonio nacquero tre figli, ma solo una di essi, Anna, raggiunse l'et\u00e0 adulta.\nMorte.\nAntonio, designato a succedere alla madre Isabella sul Ducato di Sabbioneta e al padre Luigi nel titolo di Principe di Stigliano e nei feudi, premor\u00ec ed entrambi loro.\nForse fu avvelenato da un servitore del padre che era stato maltrattato da Antonio.\nLa successione ai genitori, in tutti i numerosi titoli e feudi, pass\u00f2 cos\u00ec alla figlia Anna, che, tuttavia, nel caso di Sabbioneta mantenne solo il possesso materiale del feudo e non il titolo ducale, che pass\u00f2 su disposizione imperiale a Scipione Gonzaga.\nDiscendenza.\nDal matrimonio di Antonio con Elena nacquero i seguenti figli:"}
{"id": "4197571", "revid": "92723", "url": "https://it.wikipedia.org/wiki?curid=4197571", "title": "Campionato mondiale di hockey su ghiaccio 1966", "text": "Il 33\u00ba Campionato mondiale di hockey su ghiaccio, valido anche come 44\u00ba campionato europeo di hockey su ghiaccio, si tenne nel periodo fra il 3 e il 13 marzo 1966 in Jugoslavia, nella citt\u00e0 di Lubiana. Questa fu la prima volta in assoluto che il paese balcanico organizz\u00f2 i mondiali. All'inaugurazione del torneo partecip\u00f2 il Presidente Josip Broz Tito. Il sistema di promozioni e retrocessioni introdotto l'anno precedente fra il Gruppo A ed il Gruppo B si estese anche al Gruppo C.\nAll'edizione del 1966 si iscrissero 19 nazionali suddivise in tre gruppi. Alle sette qualificate nel Gruppo A si aggiunse la , vincitrice del Gruppo B. Alcune nazionali disputarono un torneo di qualificazione per un posto in Gruppo B. Le nazionali al loro esordio internazionale furono automaticamente inserite nel Gruppo C. A vincere il titolo mondiale fu la nazionale dell', mentre la medaglia d'argento fu vinta dalla , seguita al terzo gradino del podio dal ; dall'altra parte la Polonia, giunta in ottava posizione, fu retrocessa nel Gruppo B. Il Gruppo B si gioc\u00f2 invece nella citt\u00e0 di Zagabria e fu vinto dalla , la quale guadagn\u00f2 l'accesso al Gruppo A nel mondiale del 1967. Il Gruppo C, giocato a Jesenice, fu infine vinto dall', tuttavia prima dell'inizio del raggruppamento la si ritir\u00f2 dall'evento.\nQualificazioni.\nGruppo B/C.\nLa si qualific\u00f2 al Gruppo B, mentre l' e la si qualificarono per il Gruppo C.\nCampionato mondiale Gruppo A.\nRiconoscimenti.\nRiconoscimenti individuali\nAll-Star Team\nCampionato europeo.\nIl torneo fu valido anche per il 44\u00ba campionato europeo. Per la prima volta il titolo continentale fu assegnato secondo una classifica che teneva conto solo degli scontri tra le squadre europee nel campionato mondiale; la vittoria and\u00f2 per la decima volta all', vincitrice del titolo mondiale."}
{"id": "4197576", "revid": "263989", "url": "https://it.wikipedia.org/wiki?curid=4197576", "title": "Ji\u0159\u00ed Novotn\u00fd (1983)", "text": ""}
{"id": "4197588", "revid": "123705785", "url": "https://it.wikipedia.org/wiki?curid=4197588", "title": "PuLiRuLa", "text": " o pi\u00f9 precisamente Pu\u00b7Li\u00b7Ru\u00b7La \u00e8 un videogioco arcade di tipo picchiaduro a scorrimento orizzontale a tema Kawaii, per uno o due giocatori, sviluppato da Taito nel 1991. Il gioco vanta una enorme quantit\u00e0 di nemici buffi e ridicoli, alcuni davvero molto strani. Anche gli attacchi magici a disposizione sono stravaganti. Ne furono sviluppate due versioni, con alcune differenze, una per il Giappone e una per il resto del mondo. Il videogioco fu convertito per FM Towns Marty e Sega Saturn, poi venne incluso in raccolte Taito per PlayStation e PlayStation 2.\nTrama.\nIl mondo di Radishland vive in pace e serenit\u00e0. Un operaio \u00e8 addetto allo scorrere del tempo tramite una chiave magica, con la quale ricarica un particolare meccanismo. Un giorno un misterioso \"uomo cattivo\" ruba la chiave, e tutta la citt\u00e0 di Radish viene bloccata temporalmente. Il saggio della citt\u00e0 intuisce il piano criminoso e poco prima del blocco temporale dona a due giovanissimi concittadini, Mel e Zac (vagamente somiglianti ai personaggi anime Anna dai capelli rossi e Rem\u00ec), un paio di bastoni magici di sua invenzione in grado di riportare l'ordine a Radishland. Alla fine si scopre che il sabotatore \u00e8 Jack O'Colson, una sorta di clown e prestigiatore con la testa a mappamondo.\nModalit\u00e0 di gioco.\n\"PuLiRuLa\" \u00e8 strutturato a scorrimento laterale in 2,5D e supporta fino a due giocatori in modalit\u00e0 cooperativa. Come arma a disposizione si ha un bastone magico al quale si aggiungono le magie bonus in grado di \"ripulire\" lo schermo. L'azione si svolge su sei livelli con boss finali. Ogni volta che viene eliminato un nemico comune, questo si trasforma in un animale e pu\u00f2 essere raccolto in modo da ottenere punti bonus. \nI boss dei livelli 2, 3 e 5 sono in realt\u00e0 alcuni degli abitanti di Radish (quello del 5 \u00e8 l'operaio) che Jack O'Colson ha rapito prima di rubare la chiave; egli li ha poi trasformati in esseri bizzarri e quindi riprogrammati per cercare di eliminare gli eroi. Dopo l'esito positivo degli scontri ingaggiati da Zac e Mel, le tre vittime di Jack riacquistano le loro caratteristiche normali. Nella versione giapponese, il boss del secondo livello compare sotto l'aspetto di una ballerina con proboscide snodabile, dalle mosse molto ambigue.\nAlla fine del sesto livello Mel e Zac devono lottare contro Jack O'Colson. Quando costui viene ucciso, la sua anima penetra nell'operaio, che subisce anche una trasformazione fisica, con un aspetto che diventa identico a quello di Jack: ne nasce dunque un nuovo scontro, e solo dopo la definitiva sconfitta del malvagio l'operaio ritrover\u00e0 nuovamente carattere e tratti fisici originari.\nAttacchi magici.\nI giocatori hanno tre attacchi magici a disposizione incrementabili fino a cinque; ogni attacco \u00e8 casuale e non si pu\u00f2 scegliere. Le tipologie invece sono sei:"}
{"id": "4197589", "revid": "663330", "url": "https://it.wikipedia.org/wiki?curid=4197589", "title": "Parade's End", "text": "Parade's End \u00e8 una miniserie televisiva britannica del 2012 trasmessa su BBC Two e BBC HD basata sulla tetralogia omonima di Ford Madox Ford. Si tratta di una coproduzione tra la rete britannica BBC, la rete americana HBO e la radiotelevisione pubblica fiamminga VRT.\nTrama.\nChristopher Tietjens \u00e8 un aristocratico britannico strenuamente legato ai valori edwardiani nonostante il mondo intorno a lui stia radicalmente cambiando. \u00c8 talmente intransigente che si dimette dal suo lavoro quando il dipartimento di statistica gli chiede di manipolare alcuni dati e rimane fedele alla moglie Sylvia anche quando lei lo lascia per un altro uomo. Quando Christopher si innamora della giovane suffragetta Valentine deve affrontare una battaglia interiore tra ci\u00f2 che prova per lei e ci\u00f2 che ritiene un comportamento corretto. Sullo sfondo della prima guerra mondiale si sviluppa una drammatica storia d'amore e di guerra.\nProduzione.\nIl costo totale della produzione \u00e8 stimato attorno alle 12 milioni di sterline e sono state utilizzate 146 location tra Belgio e Regno Unito tra cui: Freemasons' Hall a Londra, St. Thomas a Becket Church nel Kent, Dorton House a Sevenoaks, Duncombe Park a Helmsley. In Belgio le riprese sono state effettuate ad Aalter, Nieuwpoort, Veurne e Vorselaar."}
{"id": "4197592", "revid": "110157", "url": "https://it.wikipedia.org/wiki?curid=4197592", "title": "Todd Strasser", "text": ""}
{"id": "4197594", "revid": "120918364", "url": "https://it.wikipedia.org/wiki?curid=4197594", "title": "Numero stellato", "text": "In teoria dei numeri, un numero stellato \u00e8 un numero figurato che rappresenta un esagono stellato.\nLa formula per l\"'n\"-esimo numero stellato \u00e8:\nI primi numeri stellati sono: 1, 13, 37, 73, 121, 181, 253, 337, 433, 541, 661, 793, 937, 1093, 1261, 1441, 1633, 1837, 2053, 2281, 2521, 2773, 3037, 3313, 3601, 3901, 4213, 4537, 4873, 5221, 5581, 5953, 6337, 6733, 7141, 7561, 7993, 8437, 8893, 9361, 9841, 10333, 10837, 11353.\nPropriet\u00e0 matematiche.\nL'insieme dei numeri stellati coincide con quello dei numeri dodecagonali centrati: infatti, i punti che compongono un esagono stellato possono essere riarrangiati in un dodecagono. L\"'n\"-simo numero stellato pu\u00f2 essere visto come la somma di 1 punto centrale e di sei volte l'(\"n\"-1)-esimo numero triangolare. COnoscendo l'n-simo numero stellato, si pu\u00f2 ricavare il successivo sommando 12\"n\".\nIn base 10, la radice numerica di un numero stellato vale sempre 1 o 4, e le due cifre finali possono essere solo 01, 13, 21, 33, 37, 41, 53, 61, 73, 81, o 93: quindi la cifra finale \u00e8 o 1, o 3 o 7.\nEsistono infiniti numeri sia stellati che triangolari; i primi sono 1, 253, 49141, 9533161, 1849384153, \u2026. Essi corrispondono al 1\u00ba, 22\u00ba, 313\u00ba, 4366\u00ba, 60817\u00ba, \u2026 numero triangolare e al 1\u00ba, 7\u00ba, 91\u00ba, 1261\u00ba, 17557\u00ba, \u2026. L\"'n\"-esimo numero ad essere sia triangolare che stellato pu\u00f2 essere calcolato con la formula\nla quale da sempre un numero intero per \"n\" intero. Pi\u00f9 semplicemente, se si conoscono i due precedenti numeri stellati triangolari, si pu\u00f2 trovare l'n-simo moltiplicando l'(n-1)-esimo per 194, aggiungendo 60 e sottraendo l'(\"n\"-2)-esimo.\nEsistono anche infiniti numeri contemporaneamente stellati e quadrati: i primi sono 1, 121, 11881, 1164241, 114083761, 11179044361, 1095432263641, ... . Questi corrispondono al 1\u00ba, 11\u00ba, 109\u00ba, 1079\u00ba, 10681\u00ba, 105731\u00ba, 1046629\u00ba, ... quadrato perfetto e al 1\u00ba, 5\u00ba, 45\u00ba, 441\u00ba, 4361\u00ba, 43165\u00ba, 427285\u00ba, ... numero stellato. I numeri quadrati stellati si possono ottenere dalle soluzioni dell'equazione diofantea\nLa formula per l\"'n\"-esimo numero stellato e quadrato \u00e8:\nUn numero primo che sia anche stellato viene detto \"primo stellato\". I primi sono 13, 37, 73, 181, 337, 433, 541, 661, 937, 1093, 2053.\nLa funzione generatrice per i numeri stellati \u00e8:\nApplicazioni.\n13, un numero stellato, \u00e8 il numero delle colonie fondatrici degli Stati Uniti d'America. Nello stemma degli Stati Uniti d'America vi sono 13 piccole stelle disposte in un esagono stellato.\nLa scacchiera della dama cinese \u00e8 composta da 121 caselle disposte a formare un esagono stellato."}
{"id": "4197601", "revid": "22475", "url": "https://it.wikipedia.org/wiki?curid=4197601", "title": "Perth (sobborgo)", "text": "Perth (pi\u00f9 propriamente il Central Business District o \"Distretto Affari\" dell'omonima citt\u00e0) \u00e8 un sobborgo situato nell'area metropolitana di Perth, in Australia Occidentale; esso \u00e8 la sede della Citt\u00e0 di Perth. Al censimento del 2006 contava 6.341 abitanti."}
{"id": "4197608", "revid": "33689", "url": "https://it.wikipedia.org/wiki?curid=4197608", "title": "Aulo Allieno", "text": "Legato in Asia (60 a.C.), nel 49 a.C. fu eletto pretore e nel 47 a.C. divenne propretore in Sicilia.\nDopo l'uccisione di Gaio Giulio Cesare, offr\u00ec quattro legioni, che aveva ottenuto da Publio Cornelio Dolabella dall'Egitto, a Gaio Cassio Longino, governatore di Siria e uno dei congiurati."}
{"id": "4197609", "revid": "125022711", "url": "https://it.wikipedia.org/wiki?curid=4197609", "title": "Discografia di Loredana Errore", "text": "Questa pagina contiene la discografia della cantante italiana Loredana Errore.\nDiscografia.\nPartecipazioni.\nDi seguito sono riportati gli album e le compilation dove \u00e8 stato inserito almeno un brano della cantante."}
{"id": "4197611", "revid": "709565", "url": "https://it.wikipedia.org/wiki?curid=4197611", "title": "Danielle Foccart", "text": "Danielle Foccart, pi\u00f9 conosciuta come Computo, \u00e8 un personaggio dei fumetti DC Comics. Fu membro del gruppo di Legionari noti come \"Batch SW6\" nel XXX secolo. \u00c8 la sorella minore di Jacques Foccart, che si un\u00ec alla Legione dei Supereroi come secondo Invisible Kid.\nBiografia del personaggio.\nDanielle \u00e8 nativa della Terra, da quella che un tempo fu la nazione afro-francese della Costa d'Avorio. Prima della pubert\u00e0 Danielle soffr\u00ec di un disordine neurologico che quasi la uccise e che lasci\u00f2 in ginocchio i pi\u00f9 grandi esperti del XXX secolo. Come ultima risorsa, suo fratello maggiore Jacques la port\u00f2 da Brainiac 5 della Legione dei Super Eroi perch\u00e9 la curasse. Brainiac 5 avventatamente decise di utilizzare un pezzo di circuito dalla macchina smantellata un tempo nota come Computo, un super computer altamente avanzato che lui stesso cre\u00f2 anni prima e che ribellatosi al suo creatore assassin\u00f2 uno dei corpi di Triplicate Girl. Sopravvivendo come intelligenza artificiale, Computo prese subito possesso del corpo di Danielle, poi pass\u00f2 a controllare il quartier generale della Legione e infine la citt\u00e0 di Metropolis, quasi uccidendo alcuni Legionari. Al fine di salvare sia Danielle che gli altri, Jacques bevve il siero dell'invisibilit\u00e0 di Lyle Norg ottenendo cos\u00ec i poteri dell'Invisible Kid originale. Anche se il controllo sul quartier generale da parte dell'Intelligenza Artificiale fu interrotto, questo mantenne il possesso del corpo della ragazza. Brainiac 5 riusc\u00ec a curare il disordine di Danielle ed esorcizzare Computo dal suo corpo dopo aver dedicato a questo problema un anno intero, e poco dopo una Danielle Foccart apparentemente normale e in piena salute fece ritorno alla propria casa in Costa d'Avorio.\nCinque anni dopo.\nDurante la \"Five Year Gap\" dopo le Guerre Magiche, la Terra cadde sotto il controllo dei Dominatori e fin\u00ec col distaccarsi dai Pianeti Uniti. La Terra cominci\u00f2 ad allontanarsi dai Pianeti Uniti e il governo divenne pi\u00f9 repressivo. Ad un certo punto, Danielle fu rapita dai Dominatori insieme ad altri umanoidi in possesso di superpoteri. Dopo di che fu liberata e riunita con Jacques, che divenne il leader di una cellula di resistenza che incluse s\u00e9 stesso, Tyroc e gli ex membri della Legione degli Eroi Sostituti. Poco dopo, Danielle (ora un'adolescente) divenne membro di alcuni Dominatori altamente classificati \"Batch SW6\". Originariamente i Batch SW6 sembrarono essere un gruppo di cloni adolescenti dei Legionari, creati da alcuni campioni presi, in apparenza, prima della morte di Ferro Lad per mano del Mangiatore di Soli. A quell'epoca, Danielle acquis\u00ec l'abilit\u00e0 di comunicare e di controllare i computer semplicemente interfacciandosi con loro psionicamente. Non \u00e8 chiaro se questa abilit\u00e0 si svilupp\u00f2 a causa della sua possessione dovuta a Computo, o agli esperimenti dei Dominatori, o al metagene posseduto da numerosi nativi della Terra. In una dimostrazione di deliberata ironia, Danielle si appropri\u00f2 del nome in codice di Computo.\nAnche se i Dominatori in seguito furono sconfitti, la Terra fu distrutta pochi giorni dopo in un incidente reminiscente quello di Krypton avvenuto pi\u00f9 di un millennio prima. Poche dozzine di citt\u00e0 sopravvissute e i loro abitanti ricostruirono il loro mondo sotto il nome di Nuova Terra. I Legionari SW6 rimasero su questo nuovo mondo e Danielle si un\u00ec ai loro ranghi. Presto divenne una vice leader, sotto Cosmic Boy.\nPost-Ora Zero.\nDopo che la continuit\u00e0 della Legione venne completamente riscritta dagli eventi di \"Ora Zero\", Jacques fu descritto come un amico d'infanzia di Lyle Norg, che pass\u00f2 molto tempo in compagnia della famiglia Foccart. Una ragazzina, che si presume possa essere Danielle, comparve in un pannello presente in \"Legionnaires\" n. 66 (dicembre 1998), ma non mostr\u00f2 alcun superpotere. Danielle non fece nessun'altra comparsa post-Ora Zero o nella terza versione della continuit\u00e0 della Legione.\nPost-Crisi Infinita.\nGli eventi della miniserie \"Crisi infinita\", ricostituirono un'analoga continuit\u00e0 della versione della Legione pre-\"Crisi sulle Terre infinite\", come visto nella storia \"The Lightning Saga\" in \"Justice League of America\" e \"Justice Society of America\", e nella storia \"Superman e la Legione dei Supereroi\" in \"Action Comics\". Mentre venne un Jacques Foccart adulto comparve nella serie, Danielle non si vide. Tuttavia, la Danielle originale (nella sua identit\u00e0 di Computo) fu presente quando multiple versioni della Legione si scontrarono contro Superboy-Prime, Time Trapper e la Legione dei Supercriminali."}
{"id": "4197615", "revid": "46931", "url": "https://it.wikipedia.org/wiki?curid=4197615", "title": "Alien Hunter", "text": ""}
{"id": "4197619", "revid": "1391549", "url": "https://it.wikipedia.org/wiki?curid=4197619", "title": "Aurora (Iowa)", "text": "Aurora \u00e8 una citt\u00e0 della contea di Buchanan, Iowa, Stati Uniti. La popolazione era di 185 abitanti al censimento del 2010, un leggero calo rispetto ai 194 abitanti del censimento del 2000.\nGeografia fisica.\nSecondo lo United States Census Bureau, ha un'area totale di .\nStoria.\nAurora fu fondata nel 1886 dalla Chicago Great Western Railway e incorporata nel 1899. La citt\u00e0 fu progettata su un terreno donato da Bishop Warren e sua moglie Alice, e prende il nome dal luogo di nascita di Warren, East Aurora, New York.\nSociet\u00e0.\nEvoluzione demografica.\nSecondo il censimento del 2010, la popolazione era di 185 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 95,1% di bianchi, lo 0,5% di afroamericani, lo 0,0% di nativi americani, lo 0,0% di asiatici, lo 0,0% di oceaniani, lo 0,0% di altre etnie, e il 4,3% di due o pi\u00f9 etnie. Ispanici o latinos di qualunque etnia erano l'1,6% della popolazione."}
{"id": "4197621", "revid": "1522738", "url": "https://it.wikipedia.org/wiki?curid=4197621", "title": "Il Cerchio (casa editrice)", "text": "Il Cerchio s.r.l. \u00e8 una casa editrice specializzata nella pubblicazione di testi della tradizione spirituale, della saggistica fantasy e della cultura medievale. \u00c8 nota anche per la pubblicazione di saggi di storia politica \nLa storia.\nSulla base dell'esperienza della Cooperativa culturale Il Cerchio, che nel 1978 per iniziativa di un piccolo gruppo di giovani aveva creato l'omonima libreria, nel 1980 nasce la casa editrice Il Cerchio - Iniziative editoriali guidata dallo psicoterapeuta Adolfo Morganti. Quale testo d'esordio la neonata impresa editoriale pubblica il primo saggio italiano dedicato all'opera di Tolkien: l\"'Omaggio a J.R.R. Tolkien. Fantasia e tradizione\", dello storico e antropologo romano Mario Polia. La sua produzione \u00e8 andata progressivamente crescendo e pubblica mediamente 25 titoli all'anno, per un totale di circa 650 titoli complessivi (dato aggiornato al settembre 2020).\nIl catalogo.\nIl catalogo della casa editrice \u00e8 articolato in diverse collane, tra cui \"Homo Absconditus\" (dedicata alla spiritualit\u00e0), \"La bottega di Eraclito\" (che pubblica testi filosofici e politologici), \"Fant\u00e0sia\" (saggi e opere di genere fantastico), \"Gli Archi\" (storia e cultura storica). Tra gli autori de Il Cerchio figurano, tra gli altri, i nomi di Francesco Mario Agnoli, Maurizio Blondet, Franco Cardini, Gianfranco De Turris, Julius Evola, Gilberto Oneto, Giuseppe Sermonti, Marcello Veneziani, Vincenzo Di Michele, Giuseppe Cascarino. Particolare attenzione \u00e8 stata riservata negli ultimi 20 anni nella traduzione e pubblicazione di \"classici\" della letteratura europea, dal \"Kalevala\" al \"Beowulf\", dalla \"Morte di Re Art\u00f9\" al \"Dizionario dell'omo salvatico\" di Papini e Giuliotti. Del pari ha tradotto in lingua italiana tutte le grandi opere sulla Scherma storica italiana, dal \"Flos Duellatorum\" di Fiore dei Liberi, a Filippo Vadi, da Antonio Manciolino, a Francesco Altoni, a trattati anonimi rinascimentali sull'arte della spada. La serie i \"Cantieri culturali\", \u00e8 dedicata alla riscoperta di autori dimenticati, come Carlo Alianello, Attilio Mordini e Giuseppe Tucci. Infine, Il Cerchio ha editato in italiano la monumentale \"Storia dell'Esercito Romano\" di Giuseppe Cascarino, in 5 volumi illustrati."}
{"id": "4197627", "revid": "1543377", "url": "https://it.wikipedia.org/wiki?curid=4197627", "title": "Marshal Yanda", "text": "Carriera professionistica.\nBaltimore Ravens.\nYanda fu scelto nel corso del terzo giro del Draft 2007 dai Baltimore Ravens. Nella sua stagione da rookie disput\u00f2 tutte le 16 partite, 12 delle quali come titolare. Il 26 luglio 2011, i Ravens firmarono con Yanda un prolungamento contrattuale quinquennale del valore di 32 milioni di dollari. Nella stagione 2011, dopo aver giocato per il secondo anno consecutivo tutte le gare della stagione come titolare, fu convocato per il primo Pro Bowl in carriera e inserito nel Second-Team All-Pro.\nIl 26 dicembre 2012, Marshal fu convocato per il secondo Pro Bowl in carriera come titolare della AFC. Nel gennaio 2013 fu inserito nel Second-team All-Pro dall'Associated Press e nel First-team dalla Pro Football Writers Association. Il 3 febbraio 2013, Yanda part\u00ec come titolare nel Super Bowl XLVII contribuendo alla vittoria dei Ravens sui San Francisco 49ers per 34-31, laureandosi per la prima volta campione NFL.\nIl 27 dicembre 2013, Yanda fu premiato con la terza convocazione al Pro Bowl in carriera e votato al 55\u00ba posto nella NFL Top 100 dai suoi colleghi. Fu convocato per il Pro Bowl anche nelle tre annate successive, venendo inserito nel First-team All-Pro sia nel 2014 che nel 2015.\nIl 17 settembre 2017, nella seconda gara della stagione contro i Cleveland Browns, Yanda si frattur\u00f2 una caviglia, chiudendo la sua annata.\nIl 10 marzo 2020 Yanda annunci\u00f2 il suo ritiro."}
{"id": "4197631", "revid": "599013", "url": "https://it.wikipedia.org/wiki?curid=4197631", "title": "Daniel Carvajal", "text": "Carriera.\nClub.\nReal Madrid Castilla.\nInizia la sua carriera calcistica nel 1999 nel piccolo del club dell'ADCR Leman\u00b4s. Nel 2002 viene ingaggiato dal Real Madrid, con il quale gioca in tutti i livelli delle giovanili. Nel 2010 arriva l'esordio da professionista, vestendo la maglia del Real Madrid Castilla, la seconda squadra del club madrileno. La partita dell'esordio arriva il 19 settembre 2010 nella partita, di Segunda Divisi\u00f3n B, contro l'Extremadura UD persa per 2-0. Il 24 aprile 2011 arriva la sua prima rete in carriera, in occasione della partita, vinta per 6-0, contro il Monta\u00f1eros. Nella prima stagione da professionista totalizza 30 presenze nelle quali mette a segno un solo gol. Nella stagione successiva conquista la promozione in Segunda Divisi\u00f3n; in questa seconda, ed ultima, stagione con la maglia del RM Castilla scende in campo in 38 partite dove mette a segno due reti.\nBayer Leverkusen.\nNell'estate del 2012 passa, per una cifra vicina ai 5 milioni di euro, al club tedesco del Bayer Leverkusen. Nel contratto tra le due parti viene inserito anche un contro-riscatto, in favore del club spagnolo, fissato a 6,5 milioni di euro. Il 1\u00ba settembre 2012 esordisce, con la nuova maglia, in Bundesliga, in occasione della vittoria casalinga, per 2-0, contro il Freiburg. L'8 novembre successivo esordisce in Europa League nella vittoria casalinga per 3-0, contro il Rapid Vienna. Il primo gol, in terra tedesca, arriva il 25 novembre 2012 nella vittoria esterna, per 2-1, contro l'Hoffenheim. In questa stagione totalizza 36 presenze ed un solo gol; anche grazie alle sue prestazioni il Bayer Leverkusen si piazza al 3\u00ba posto in campionato, conquistando cos\u00ec un posto valido per la Champions League.\nReal Madrid.\nIl 3 giugno 2013, il Real Madrid esercita l'opzione del contro-riscatto, stipulata nella stagione precedente, per ottenere nuovamente le prestazioni del difensore spagnolo. L'esordio con la \"Camiseta blanca\" arriva il 18 agosto successivo, nella prima partita della Liga vinta per 2-1 contro il Real Betis, giocando tutti i 90 minuti della partita. Il 17 settembre 2013, fa il suo esordio in Champions League, nella vittoria esterna per 6-1 contro i turchi del Galatasaray. Il 29 marzo 2014 mette a segno il suo primo gol con la maglia dei \"Blancos\", nella vittoria interna per 5-0 contro il Rayo Vallecano. Il 16 aprile 2014 conquista la sua prima Coppa del Re ai danni del Barcellona, che viene battuto per 2-1.\nIl 24 maggio 2014 vince la sua prima Champions League, che risulta essere la decima per il club madrileno, battendo per 4-1, ai tempi supplementari, i rivali dell'Atl\u00e9tico Madrid.\nApre la sua seconda stagione, con la maglia del Real Madrid, con la vittoria della Supercoppa UEFA, con il risultato di 2-0 contro il Siviglia. Il 23 agosto 2014 perde la Supercoppa di Spagna contro i rivali storici dell'Atl\u00e9tico Madrid, con un complessivo di 2-1.\nIl 20 dicembre successivo conquista il Mondiale per club, battendo 2-0 in finale il San Lorenzo. Conclude la seconda stagione con un bottino di 43 presenze.\nAll'inizio della sua terza stagione rinnova il contratto, che lega al Real Madrid, fino al 2020. Il 25 novembre 2015 mette a segno la sua prima rete in Champions League in occasione della trasferta vinta, per 3-4, contro gli ucraini dello Shakhtar Donetsk. Il 9 gennaio 2016, in occasione della vittoria interna, per 5-0, contro il Deportivo La Coru\u00f1a, disputa la sua 100\u00aa partita con la maglia del Real Madrid. Il 28 maggio 2016 nello stadio San Siro vince la sua seconda Champions League con i \"Blancos\" battendo in finale ai rigori (dopo l'1 a 1 nei tempi regolamentari) l'Atl\u00e9tico Madrid.\nIl 9 agosto 2016 inizia la stagione 2016-2017 segnando la rete decisiva nella finale della Supercoppa UEFA vinta al Lerkendal Stadion contro il Siviglia con il risultato di 3-2 ai tempi supplementari. Nel corso della stagione si aggiudica sia il campionato, che la Champions League.\nInizia la nuova stagione vincendo la Supercoppa Uefa contro il Manchester United. A fine annata conquista la sua quarta Champions League battendo in finale il Liverpool, in un match in cui \u00e8 partito da titolare, venendo per\u00f2 sostituito per infortunio da Nacho.\nNazionale.\nCon la maglia della Spagna Under-19 e con quella della Spagna Under-21 ha vinto due Campionati europei di calcio; il primo nel 2011 in Romania con l'U19, mentre il secondo invece nel 2013 in Israele con l'U21.\nIl 4 settembre 2014 fa il suo esordio con la maglia della nazionale maggiore, in occasione della partita amichevole contro la Francia persa 1-0. Il 21 maggio 2018 viene incluso dal commissario tecnico della Spagna Lopetegui nella lista dei convocati per il Mondiale di Russia 2018, che per la nazionale spagnola si conclude allo stadio degli ottavi di finale, nei quali viene sconfitta ai rigori dai padroni di casa della Russia.\nStatistiche.\nPresenze e reti nei club.\n\"Statistiche aggiornate al 15 settembre 2021.\""}
{"id": "4197634", "revid": "76963", "url": "https://it.wikipedia.org/wiki?curid=4197634", "title": "Zola Taylor", "text": "Carriera.\nZola Taylor \u00e8 stata un membro del gruppo The Platters dal 1954 fino al 1962, fin quando venne sostituita dalla cantante Barbara Randolph.\n\u00c8 stata la seconda delle tre mogli di Frankie Lymon.\nNel film \"Why do Fools Fall in Love - Un ragazzo di talento\" (1998), il ruolo di Zola Taylor \u00e8 stato assegnato a Halle Berry.\nMorte.\nZola Taylor muore a Riverside in California, all'et\u00e0 di 69 anni a causa di una polmonite."}
{"id": "4197651", "revid": "177966", "url": "https://it.wikipedia.org/wiki?curid=4197651", "title": "Teatro Ristori", "text": "Il Teatro Ristori \u00e8 un teatro della citt\u00e0 di Verona, con una capienza di 496 posti inaugurato nel 1844 e riaperto nel 2011 dopo un lungo lavoro di restauro.\nStoria.\nAgostino Sardi, un impresario, nel 1844, durante l'estate, apr\u00ec uno spazio teatrale a cielo aperto e con la maggior parte delle strutture in legno. Pochi anni pi\u00f9 tardi fu acquistato da Gaetano Zangolini, che lo ribattezz\u00f2 \"Teatro Valle\", trasformandolo in un teatro vero e proprio: in muratura e con una sala chiusa. Cos\u00ec a partire dalla met\u00e0 del secolo molte importanti compagnie drammatiche dell'epoca vennero a recitare nella sala. Contemporaneamente, iniziavano anche le rappresentazioni operistiche, che avrebbero a lungo caratterizzato l'attivit\u00e0 del Ristori.\nNel la sala fu intitolata ad Adelaide Ristori, quando la rappresentazione della \"Maria Stuarda\" di Schiller da parte della sua compagnia ebbe un successo travolgente.\nCentro della vita veronese dello spettacolo, il Ristori ebbe fra gli spettatori illustri perfino Richard Wagner con la moglie Cosima (nel 1876) e fra i protagonisti in scena tutti i pi\u00f9 grandi attori tra fine Ottocento e inizio Novecento, da Sarah Bernhardt a Ermete Zacconi e Ruggero Ruggeri, e cantanti come Beniamino Gigli all'inizio della sua carriera.\nImportanti attori recitarono al teatro Ristori come Leopoldo Fregoli, Ettore Petrolini, Tot\u00f2, Macario, Renato Rascel, Walter Chiari, Wanda Osiris, Carlo Dapporto, Ugo Tognazzi, Dario Fo. Anche Vasco Rossi vi ha tenuto un concerto.\nCon gli anni per\u00f2 il Teatro Ristori cominci\u00f2 a sentire la decadenza e divenne anche un cinema ed un teatro con spettacoli un po' os\u00e9, per essere, quindi, prima gestito da una cooperativa e poi per essere chiuso al pubblico completamente.\nIl restauro.\nNel 2001 Cariverona acquista l'edificio oramai mezzo diroccato, dando cos\u00ec inizio al restauro ed al rinnovamento completo dello stabile, conclusosi nel 2011, dopo trent'anni circa dalla chiusura. L'intervento punta a mantenere l'aspetto esterno dell'edificio e la sala il pi\u00f9 possibile simile a come era nel passato, mentre per gli altri spazi, come il ridotto, si \u00e8 provveduto ad una nuova e completa risistemazione, di gusto pi\u00f9 moderno, accordandosi pur bene con il resto delle strutture. L'acustica e la scenotecnica sono a cura di Enrico Moretti e Maria Cairoli (Biobyte).\nIl 14 gennaio 2012 \u00e8 avvenuta la riapertura con uno spettacolo a cui hanno partecipato Alessandro Baricco, il violoncellista Mario Brunello e l'orchestra dell'Arena di Verona.\nDescrizione.\nDal ridotto in stile moderno si pu\u00f2 accedere alla vecchia sala all'italiana con due ordini di palchi ornati da intarsi, molto simile a come era una volta, di un gusto semplice e raffinato. Il palco e lo spazio recitativo sono modificabili: infatti grazie ad un sistema di cinque piattaforme mobili lo spazio diventa polifunzionale secondo le esigenze. Si pu\u00f2 creare una buca per l'orchestra, una disposizione a gradoni, l'abbassamento al piano della platea per realizzare anche un salone da ballo.\nEventi.\nLa tipologia di eventi organizzata dal teatro \u00e8 molteplice: vengono tenuti concerti e spettacoli di danza, inoltre vengono trasmesse in diretta live alcune opere liriche o concerti sinfonici dai grandi teatri del mondo. Il teatro \u00e8 anche utilizzato per incontri, conferenze, manifestazioni culturali e convegni.\nTra i Direttori d'orchestra pi\u00f9 celebri dell'800 che hanno diretto al Teatro di Verona, si annovera il M\u00b0 Antonino Palminteri, presente sul podio del Ristori alla fine del 1890, portando in scena opere quali \"Martha\" di Friedrich von Flotow, \"Cavalleria rusticana\" di Pietro Mascagni e \"Aida\" di Giuseppe Verdi. Soprattutto in occasione della messa scena dell'opera teatrale verdiana, la Stampa ne ha esaltato gli esiti con queste parole:\"Alla seconda rappresentazione dell'\"Aida\" si conferm\u00f2 il successo della prima sera [\u2026]. In complesso lo spettacolo va egregiamente; da un pezzo, sicuramente al Ristori non se ne \u00e8 avuto uno simile. [\u2026] Ho tenuto per ultimo l'orchestra diretta dal signor Palminteri appunto perch\u00e9 essa riassume tutto quanto lo spettacolo. Il direttore di essa merita i maggiori elogi per il modo veramente fine col quale concert\u00f2 l'opera e seppe farne risaltare tutte le bellezze con mezzi limitati\""}
{"id": "4197660", "revid": "297059", "url": "https://it.wikipedia.org/wiki?curid=4197660", "title": "Raimondo Piredda", "text": "Biografia.\nNacque ad Iglesias da una modesta famiglia: il padre Efisio Piredda, nativo di Pula, era minatore, e la madre, Maria Clara Mameli, casalinga. Raimondo, secondo di quattro figli, per necessit\u00e0 abbandon\u00f2 presto gli studi e, a soli 13 anni, inizi\u00f2 a lavorare prima come garzone in alcune botteghe della citt\u00e0 e poi, per quarantadue anni, nelle varie aziende minerarie del Sulcis-Iglesiente: trentaquattro anni in qualit\u00e0 di minatore e otto anni come impiegato amministrativo.\nNel 1951 spos\u00f2 Angela Frongia ed ebbe due figli: Aldo e Rossella.\nSi trasfer\u00ec per motivi di lavoro a Cortoghiana nel 1957 ma raggiunta la pensione, nel 1973, ritorn\u00f2 a vivere nella sua amata Iglesias.\nUn incidente in miniera occorsogli nel 1954 min\u00f2 la sua salute, procurandogli una grave malattia ossea, che lo accompagn\u00f2 tutta la vita e la cui degenerazione ne caus\u00f2 la morte nel 1980.\nLa sua attivit\u00e0 letteraria inizi\u00f2 presto: gi\u00e0 all'et\u00e0 di 17 anni scrisse diverse opere in prosa e in versi, sempre per hobby, senza introdursi in veri e propri ambienti letterari, ma dedicandosi, da autodidatta, all'approfondimento delle conoscenze umanistiche.\nSolo dal 1960, incoraggiato dalla moglie, cominci\u00f2 a partecipare ad alcuni concorsi nazionali, suscitando l'interesse di alcuni letterati, in particolare Adriano Grande, Michele Campana, Omero Cambi, Giovanni Marzoli e Giovanni Arcidiacono.\nDa quest'ultimo venne convinto a proseguire la sua attivit\u00e0 letteraria e a pubblicare due volumi di liriche: \"Luci ed ombre\", edito da Il Fauno di Firenze nel 1960, e \"Baleni di una favola\", edito dalla Edikon di Milano nel 1966. Grazie al primo volume gli venne conferito, nel 1962, il prestigioso \"Premio di Cultura\" da parte della Presidenza del Consiglio dei ministri, e nel 1964 una medaglia d'oro con pergamena per meriti letterari da parte della Presidenza dell'ANMIL. Sempre nel '64 fece parte della giuria del Premio Campiello e nel 1966 fu finalista al Premio LericiPea.\nSeguirono numerose recensioni favorevoli al \"poeta-minatore\", come egli stesso amava definirsi, su alcune importanti riviste letterarie, tra cui: \"Fiera Letteraria\" di Roma, \"Il Fauno\" di Firenze, \"Minosse\" di Venezia, e sui quotidiani sardi \"L'Unione Sarda\" e \"La Nuova Sardegna\". Collabor\u00f2 con numerose riviste letterarie dell'epoca, tra cui \"Controvento\", \"Il Fauno\", \"La Prora\", \"Fiera Letteraria\", \"Il Pungolo Verde\", \"Persona\", \"Omnia\", \"Vento Nuovo\".\nFu inserito in quattro antologie, \"Liriche d'amore\" (1961), \"Il Sonetto del Novecento\" (1961), \"Sonetti del Novecento\", \"Scrittori e poeti di Sicilia e di Sardegna\" (Biblioteca nazionale editrice di Firenze, 1968), e in tre dizionari degli scrittori italiani, \"Chi scrive\" (Collana Personalit\u00e0 dell'IGAP, Milano), \"Chi scrive\" (Istituto editoriale librario di Milano), \"Dizionario degli scrittori italiani d'oggi\" (Pellegrini, Cosenza).\nNel 1989, dopo la sua morte, grazie all'interessamento dell'affezionato nipote Angelo Piras, fu pubblicata la terza raccolta di liriche \"Ti amo Sardegna\".\nRiconoscimenti.\nNel 1963 fu inserito, come membro onorario, nell'Accademia Leonardo Da Vinci e nel 1970 venne insignito dalla prestigiosa Accademia delle Scienze, Lettere ed Arti, presieduta dal conte prof. Mario Pocobelli, della nomina a membro honoris causa nella classe accademica Nobel.\nNel 2006 l'amministrazione comunale di Iglesias gli ha dedicato una via nel rione Serra Perdosa, a ricordo della sua figura di illustre Iglesiente."}
{"id": "4197662", "revid": "599013", "url": "https://it.wikipedia.org/wiki?curid=4197662", "title": "The Dawn Patrol", "text": ""}
{"id": "4197666", "revid": "46931", "url": "https://it.wikipedia.org/wiki?curid=4197666", "title": "Texas Chainsaw 3D", "text": ""}
{"id": "4197667", "revid": "46931", "url": "https://it.wikipedia.org/wiki?curid=4197667", "title": "The Sign of Zorro", "text": ""}
{"id": "4197674", "revid": "46931", "url": "https://it.wikipedia.org/wiki?curid=4197674", "title": "The Couch Trip", "text": ""}
{"id": "4197676", "revid": "486946", "url": "https://it.wikipedia.org/wiki?curid=4197676", "title": "KK Krka Novo Mesto", "text": ""}
{"id": "4197681", "revid": "124847209", "url": "https://it.wikipedia.org/wiki?curid=4197681", "title": "Julie Gayet", "text": "Biografia.\nInizia la sua carriera nel 1992, apparendo in un episodio di \"Premiers Baisers\"; il suo debutto al cinema avviene l'anno seguente nel film \"La piccola apocalisse\" del regista Costa-Gavras. Ha vinto numerosi premi, tra i quali spicca il Prix Romy Schneider nel 1997 per \"S\u00e9lect H\u00f4tel\".\nIl 10 gennaio 2014 \u00e8 oggetto di uno scoop del giornale scandalistico \"Closer\" per la sua relazione sentimentale con il presidente francese Fran\u00e7ois Hollande. Alcune voci circa questa relazione circolavano almeno dal marzo 2013 e, a seguito di questo scoop, il 25 gennaio, Hollande ha annunciato la fine della relazione con Val\u00e9rie Trierweiler. Al 2018 risulta ancora essere la compagna ufficiale di Hollande."}
{"id": "4197685", "revid": "124123", "url": "https://it.wikipedia.org/wiki?curid=4197685", "title": "Yukio Sawada", "text": ""}
{"id": "4197688", "revid": "46931", "url": "https://it.wikipedia.org/wiki?curid=4197688", "title": "The Last Seduction", "text": ""}
{"id": "4197692", "revid": "599013", "url": "https://it.wikipedia.org/wiki?curid=4197692", "title": "Diplura (disambigua)", "text": ""}
{"id": "4197712", "revid": "110157", "url": "https://it.wikipedia.org/wiki?curid=4197712", "title": "The Division Bell Tour", "text": "Il The Division Bell Tour \u00e8 stata l'ultima tourn\u00e9e intrapresa dal gruppo musicale britannico Pink Floyd nel 1994, per promuovere il quattordicesimo album in studio \"The Division Bell\".\nDa questo tour furono tratti l'album dal vivo \"Pulse\" e il film omonimo, pubblicati entrambi nel 1995."}
{"id": "4197717", "revid": "125638186", "url": "https://it.wikipedia.org/wiki?curid=4197717", "title": "Dr. Mario 64", "text": "Dr. Mario 64 \u00e8 un videogioco rompicapo sviluppato e distribuito dalla Nintendo nel 2001 per la console Nintendo 64. Rispetto ai precedenti titoli della serie iniziata con \"Dr. Mario\", questo capitolo ha introdotto una modalit\u00e0 \"storia\" e multigiocatore per tre o quattro sfidanti."}
{"id": "4197729", "revid": "37401", "url": "https://it.wikipedia.org/wiki?curid=4197729", "title": "Conquista delle Gallie", "text": ""}
{"id": "4197731", "revid": "465169", "url": "https://it.wikipedia.org/wiki?curid=4197731", "title": "Discografia di Annalisa", "text": "La discografia di Annalisa, cantante pop italiana, \u00e8 costituita da sette album in studio, oltre trenta singoli ed altrettanti video musicali, pubblicati tra il 2011 e il 2021."}
{"id": "4197733", "revid": "767487", "url": "https://it.wikipedia.org/wiki?curid=4197733", "title": "I misteri di Parigi (serial cinematografico)", "text": "I misteri di Parigi (\"Les Myst\u00e8res de Paris\") \u00e8 un serial muto del 1922 diretto da Charles Burguet.\nProduzione.\nIl film fu prodotto dalla Phocea Film.\nDistribuzione.\nDistribuito in prima il 6 ottobre 1922, usc\u00ec anche in Italia nel marzo 1923 distribuito dalla \"Phocea\", e in Portogallo il 6 ottobre 1924 con il titolo \"Os Mist\u00e9rios de Paris\"."}
{"id": "4197750", "revid": "1226", "url": "https://it.wikipedia.org/wiki?curid=4197750", "title": "N.P. Il segreto", "text": ""}
{"id": "4197754", "revid": "767487", "url": "https://it.wikipedia.org/wiki?curid=4197754", "title": "Rullo di tamburi", "text": "Rullo di tamburi (\"Drum Beat\") \u00e8 un film del 1954 diretto da Delmer Daves.\n\u00c8 un film western con protagonisti Alan Ladd, Audrey Dalton e Marisa Pavan. \u00c8 basato sul conflitto occorso tra il 1872 e il 1873 nel sud dell'Oregon e nel nord della California tra l'esercito statunitense e la trib\u00f9 di nativi americani dei Modoc.\nTrama.\nNel 1872 il veterano della lotta contro gli indiani Johnny MacKay viene fatto chiamare dal presidente Grant. Egli informa i funzionari del governo di Washington circa le ostilit\u00e0 che corrono fra coloni, soldati e indiani Modoc rinnegati, presso il confine fra la California e l'Oregon. Egli riceve l'incarico di commissario per la pacificazione di quel territorio.\nSulla strada per l'Ovest, Johnny funge da scorta a Nancy Meek, nipote di un colonnello a riposo, che \u00e8 diretta verso una fattoria di propriet\u00e0 dello zio e della zia. Non lontano da Sacramento, i viaggiatori subiscono un'imboscata e la fidanzata del conducente della loro diligenza, Bill Satterwhite, viene uccisa da un Modoc rinnegato. Successivamente il gruppo, giunto alla fattoria degli zii di Nancy, la trovano bruciata e gli zii uccisi.\nI figli cresciuti di un vecchio capo Modoc, Toby e Manok, incontrano Johnny a Fort Klamath. Essi dicono a Johnny che \u00e8 un tale che si fa chiamare Capitano Jack, con la sua banda di Modoc rinnegati, che \u00e8 responsabile delle brutalit\u00e0 che accadono in zona e che gli altri Modoc chiedono solo di vivere in pace. Loro due stessi fungono da intermediari per conto dei Modoc.\nToby e Manok conducono Johnny e altri a colloqui di pace presso il Lost River, per discutere delle violazioni al trattato di pace siglato nel 1864 dai Modoc, con la speranza di riportare nuovamente la pace. Durante la discussione sulle violazioni tra Johnny e Capitano Jack, Satterwhite, impazzito dal desiderio di vendetta, spara ed uccide gli assassini della sua fidanzata.\nNe segue un violento scontro nel quale 18 coloni vengono uccisi dai rinnegati. L'esercito risponde, ma non riesce a far sloggiare i rinnegati Modoc dalla loro posizione di forza sulle montagne ed \u00e8 costretto a ritirarsi con numerose perdite. Dopo aver appreso del massacro e della disfatta dell'esercito, il presidente Grant ordina al generale Canby di operare solo in azioni difensive.\nUlteriori incontri vengono intrapresi per stabilire la pace, ma Toby e Manok vengono accusati di tradimento. Il generale Canby, il dr. Thomas, un simpatizzante dei Modoc, Johnny e l'amico Dyar si presentano a uno di questi incontri disarmati, ma Johnny e Dyar tengono un revolver nascosto sotto la camicia. Durante i negoziati, il Capitano Jack estrae un revolver nascosto e uccide il generale, mentre gli altri Modoc estraggono le loro armi e incominciano a sparare. Il dottor Thomas viene ucciso e Johnny ferito gravemente e mentre sta per essere privato dello scalpo, Toby gli fa da scudo e viene uccisa. Dyar fugge sotto una pioggia di pallottole; l'esercito interviene prima che Johnny venga ucciso e costringe il Capitano Jack ed i suoi a ritirarsi nel loro rifugio sulle montagne.\nIl presidente Grant, costretto dalla pressione dell'opinione pubblica, ordina a Johnny di fare tutto ci\u00f2 che ritiene necessario per assicurare alla giustizia il Capitano Jack. I rinnegati vengono costretti a lasciare la loro posizione di forza sulle montagne e a dividersi in piccoli gruppi separati. Presto la resa di gran parte dei Modoc lascia solo il Capitano Jack. Lui e Johnny si trovano di fronte e dopo una sparatoria combattono corpo a corpo. Johnny ha la meglio ed arresta il capitano Jack, che viene posto sotto processo e condannato a morte per impiccagione. Johnny torna dalla donna della quale si era innamorato, Nancy.\nProduzione.\nIl film, diretto e sceneggiato da Delmer Daves e prodotto dallo stesso Daves e da Alan Ladd (non accreditato) per la Jaguar Productions fu girato nell'Iverson Ranch in California e a Sedona, in Arizona.\nDistribuzione.\nIl film fu distribuito negli Stati Uniti dal 10 novembre 1954 (premiere a Los Angeles) al cinema dalla Warner Bros. Pictures.\nAlcune delle uscite internazionali sono state:\nCritica.\nSecondo il Morandini il film \u00e8 \u00ab...\"un western apparentemente schierato dall'altra parte, ma in realt\u00e0 impregnato dallo stesso spirito pacifista (de \"L'amante indiana\", dello stesso regista) e incline ai sottotoni della malinconia\"\u00bb. Il personaggio riuscito meglio \u00e8 quello interpretato da Charles Bronson (Kintpuash, anche detto il Capitano Jack)."}
{"id": "4197756", "revid": "46931", "url": "https://it.wikipedia.org/wiki?curid=4197756", "title": "Drum Beat", "text": ""}
{"id": "4197757", "revid": "713714", "url": "https://it.wikipedia.org/wiki?curid=4197757", "title": "Piani Palentini", "text": "I Piani Palentini sono una pianura della Marsica settentrionale in Abruzzo. Compresi tra la piana del Fucino a est, la valle Roveto a sud, la zona del Carseolano a ovest e la valle del Cicolano a nord-ovest, sono inclusi nei territori comunali di Avezzano, Capistrello, Magliano de' Marsi, Massa d'Albe, Sante Marie, Scurcola Marsicana e Tagliacozzo (AQ).\nGeografia fisica.\nLa piana, situata nel settore nord occidentale della Marsica tra i 680 e i 720 , \u00e8 circondata da alcuni importanti rilievi montuosi come quelli del Velino, del monte Bove e del monte San Nicola (monti Carseolani) e del monte Salviano. Ad ovest-nordovest i monti Aurunzo e Girifalco la separano dalla valle di Nerfa. La piccola depressione del Terramone, riportata nelle carte topografiche con il toponimo di Vaccareccia, \u00e8 situata a ridosso del monte San Felice nel territorio di Cappelle dei Marsi.\nIdrografia.\nDai piani Palentini prende origine il corso del fiume Salto che entra a nord nell'area reatina del Cicolano, dando anche origine al lago del Salto situato nell'omonima valle. I piani rappresentano lo spartiacque idrologico tra il bacino del Salto a nord e quello del Fucino a sud.\nOrigini del nome.\nNon \u00e8 chiara l'origine del nome. Secondo un'ipotesi sarebbe legata a Pale, divinit\u00e0 della mitologia romana, protettrice degli allevatori e del bestiame. Nell'antichit\u00e0 i piani erano detti anche \"campi Valentini\".\nStoria.\nGrazie a numerosi rinvenimenti archeologici, \u00e8 stato accertato che, in epoca romana, dopo la fondazione della colonia di Alba Fucens, l'intera area fu sottoposta a centuriazione ed i vari lotti di terreno cos\u00ec delimitati furono assegnati a coloni latini. Dopo alcuni anni dal primo prosciugamento del Fucino operato dall'imperatore Claudio, tramite la costruzione degli omonimi cunicoli tra il 41 e il 52 d.C., i piani Palentini furono dotati di un acquedotto per servire le ville rustiche e per favorire le attivit\u00e0 agricole. \nBattaglia di Tagliacozzo.\nNel 1268 in questa localit\u00e0 venne combattuta la battaglia di Tagliacozzo che a seguito della sconfitta di Corradino di Svevia caus\u00f2 la caduta dal trono siciliano della casa sveva ed il predominio di Carlo I d'Angi\u00f2 nel territorio italiano.\nEconomia.\nLa piana \u00e8 a prevalente destinazione agricola e fa da ingresso alla zona ben pi\u00f9 agricola e industrializzata corrispondente alla piana del Fucino, oltre a costituire una zona strategica di passaggio e collegamento verso il versante tirrenico-laziale tramite le autostrade A24 e A25 e alla zona reatina del Salto-Cicolano a nord tramite la strada statale 578 Salto Cicolana.\nInfrastrutture e trasporti.\nIl territorio \u00e8 parzialmente attraversato dall'autostrada A25 Torano-Pescara, dalla strada statale 5 Via Tiburtina Valeria, da altre strade provinciali e dalla linea ferroviaria Roma-Pescara."}
{"id": "4197761", "revid": "1772671", "url": "https://it.wikipedia.org/wiki?curid=4197761", "title": "Dolichosauridae", "text": "I dolicosauridi (Dolichosauridae) sono un gruppo di rettili acquatici estinti appartenenti agli squamati, a volte posti vicino all'origine dei serpenti. Vissero principalmente all'inizio del Cretaceo superiore (Cenomaniano, circa 100 - 95 milioni di anni fa), anche se sono conosciuti resti risalenti alla fine del Cretaceo inferiore (Aptiano, circa 115 milioni di anni fa). I loro resti fossili sono stati ritrovati in Europa, in Nordamerica e in Asia.\nDescrizione.\nQuesti animali possedevano generalmente un corpo allungato (adatto alla vita acquatica) e zampe corte, e la lunghezza di solito non oltrepassava il metro. Il collo era piuttosto lungo, mentre la coda era molto allungata e compressa lateralmente. Alcuni generi ascritti a questo gruppo (\"Adriosaurus\", \"Pontosaurus\", \"Eidolosaurus\") possedevano vertebre e costole molto spesse (pachiostotiche).\nLa principale caratteristica diagnostica dei dolicosauridi \u00e8 stata sempre considerata la contemporanea presenza dell'allungamento dello scheletro assiale (grazie all'aumento del numero delle vertebre) e dell'adattamento di alcune strutture alla vita acquatica (zampe anteriori ridotte con estremit\u00e0 appiattite, una coda compressa lateralmente).\nClassificazione.\nLe parentele dei dolicosauri con gli altri squamati non sono chiare. Molti studiosi, inoltre, non pensano nemmeno che gli stessi dolicosauri siano un gruppo monofiletico, ma piuttosto che rappresentino forme via via pi\u00f9 evolute e specializzate, poste vicino all'origine dei serpenti.\nFin dalla fine del Diciannovesimo secolo la questione delle parentele di questi animali \u00e8 stata dibattuta. Studiosi come Nopcsa (1903, 1908) ritennero che i dolicosauri fossero imparentati con i serpenti, mentre gli affini aigialosauri furono considerati stretti parenti dei grandi mosasauri, le lucertole marine del Cretaceo superiore. Analisi filogenetiche pi\u00f9 recenti (Caldwell, 1999; Palci e Caldwell, 2007) supportano la tesi di Nopcsa; in ogni caso, i dolicosauri sono considerati successivi sister groups evolutivi verso i serpenti, con i mosasauroidi (aigialosauri e mosasauri propriamente detti) come sister group esterno. In questi studi i \"dolicosauri\" rappresentano un gruppo parafiletico, costituito da tutti gli ofidiomorfi al di fuori dei serpenti. \nTra i vari generi di dolicosauri, si ricordano l'antico \"Kaganaias\" del Giappone, i pi\u00f9 recenti \"Dolichosaurus\", \"Pontosaurus\", \"Aphanizocnemus\", \"Adriosaurus\", \"Acteosaurus\", \"Eidolosaurus\", \"Judeasaurus\" e \"Coniasaurus\" (tutti risalenti principalmente al Cenomaniano) e \"Primitivus\", il pi\u00f9 recente di tutti i dolicosauri, vissuto tra la fine del Cenomaniano e l'inizio del Maastrichtiano. \nEstinzione.\nAlla fine del Cenomaniano le temperature delle acque mutarono e vi furono numerosi episodi di anossia sui fondali. I dolicosauri non scomparvero durante questo evento, ma diminuirono drasticamente. Le estinzioni durante questa crisi faunistica coinvolsero numerosi invertebrati, che rappresentavano potenziali fonti di cibo per i dolicosauri; successivi eventi avvenuti nel corso del Turoniano (calo della temperatura superficiale delle acque, calo del livello del mare) potrebbero aver causato la definitiva estinzione dei dolicosauri (Jenkyns et al., 2004)."}
{"id": "4197772", "revid": "300067", "url": "https://it.wikipedia.org/wiki?curid=4197772", "title": "Kostas Charissis", "text": ""}
{"id": "4197778", "revid": "22356", "url": "https://it.wikipedia.org/wiki?curid=4197778", "title": "Dolicosauridi", "text": ""}
{"id": "4197779", "revid": "300067", "url": "https://it.wikipedia.org/wiki?curid=4197779", "title": "Themistoklis Cholevas", "text": ""}
{"id": "4197787", "revid": "22356", "url": "https://it.wikipedia.org/wiki?curid=4197787", "title": "Praepalaeotragus", "text": ""}
{"id": "4197798", "revid": "787859", "url": "https://it.wikipedia.org/wiki?curid=4197798", "title": "Narratrice", "text": ""}
{"id": "4197800", "revid": "123651807", "url": "https://it.wikipedia.org/wiki?curid=4197800", "title": "Firema E 126", "text": "I treni Firema E 126 sono una generazione di convogli costituiti da elettromotrici e rimorchiate concepite specificamente negli anni ottanta per le ferrovie secondarie italiane. Realizzati da Firema in un ridotto numero di esemplari, tali treni conferirono un'impronta di modernit\u00e0 ai servizi cui furono dedicati risultando efficienti e affidabili.\nIl mercato di riferimento.\nLa legge 910/1986, finalizzata specificamente \"all'ammodernamento delle ferrovie concesse\", fu la risposta del parlamento italiano alle esigenze di investimento che da tempo le societ\u00e0 esercenti di ferrovie in concessione, comprese quelle in gestione commissariale governativa, avevano avanzato. Queste miravano a contrastare l'ormai diffusa concorrenza stradale che aveva gi\u00e0 favorito la chiusura della maggior parte di tali realt\u00e0 e faceva da contraltare al \"Piano integrativo FS\" varato nel 1981.\nFra gli interventi previsti dal suddetto provvedimento legislativo, oltre all'ammodernamento delle sedi e degli impianti, era previsto anche l'acquisto di materiale rotabile moderno che, date le caratteristiche di traffico delle \"concesse\" era previsto per lo pi\u00f9 di tipo \"leggero\" e dunque costituito da automotrici ed elettromotrici.\nIl progetto.\nRiprendendo i disegni costruttivi delle elettromotrici Stanga-TIBB nell'ultima versione denominata EL374, fornite nel 1981 per le Ferrovie del Gargano e la Ferrovia Benevento-Cancello, i treni E126 furono composizioni costituite da motrice, rimorchiata e rimorchiata pilota, tutte con cassa analoga. Le composizioni possibili erano di due elementi (M + Rp) o tre elementi (M + R + Rp).\nLa progettazione dei carrelli fu studiata con particolare cura, per garantire un buon comfort di marcia anche su linee ad armamento debole. In generale, la progettazione dell'elettrotreno fu improntata a criteri di economia di gestione e affidabilit\u00e0.\nEsemplari prodotti.\nFornitura ATCM.\nPer la societ\u00e0 ATCM, che allora eserciva in regime di concessione la ferrovia Modena-Sassuolo, furono ordinati nel 1982 due complessi:\nLa collaborazione fra gli stabilimenti che avevano costituito il raggruppamento fu attuata a pieno: i treni furono assemblati presso la Casaralta di Bologna, con casse prodotte dalle Officine di Cittadella e carrelli realizzati dall'Officina Meccanica della Stanga di Padova.\nGli stessi entrarono in servizio nel 1985 rilevando parte dei turni delle anziane elettromotrici ex SEFTA 1-10 e rappresentando una significativa miglioria dell'offerta sulla relazione emiliana, ultima superstite della vasta rete ex SEFTA.\nNel 1991 i due treni furono sottoposti ad una revisione, che comport\u00f2 un migliore isolamento delle cabine di guida e l'applicazione di due cristalli frontali in luogo di quello unico preesistente; anche lo schema di coloritura mut\u00f2 leggermente nella fascia arancione laterale che correva lungo le casse.\nNuova revisione nel 2005: ad un \"restyling\" completo degli interni corrispose l'adozione dell'aria condizionata, la ripetizione dei segnali in cabina di guida e l'adeguamento per ottenere l'omologazione a circolare sulle linee RFI. Anche la livrea mut\u00f2, assumendo uno schema basato sul blu metallizzato in sostituzione di quello \"multicolore\" basato sul rosso, il bianco il giallo e l'azzurro che nel frattempo era stato adottato. L'operazione fu condotta presso la Fervet di Castelfranco Veneto e si inquadrava nell'allora ipotizzata estensione dei servizi verso Carpi e Suzzara, poi non concretizzatasi.\nIl 1\u00ba gennaio 2008 gli elettrotreni passarono alle Ferrovie Emilia Romagna, che rilevarono il ramo ferroviario ATCM. Dopo un'ulteriore revisione e uno scambio di rimorchiate, entrambi i complessi dovevano essere trasferiti presso l'Ente Autonomo Volturno, societ\u00e0 che gestisce la Ferrovia Benevento-Cancello. In realt\u00e0, a Benevento venne assegnato solo il convoglio a tre casse, mentre il convoglio a due casse, ridipinto con i nuovi colori FER, verde-bianco-rosso, presta tuttora servizio sulla linea per Sassuolo.\nFornitura FBN.\nLa FBN, allora esercente la ferrovia Benevento-Cancello, ordin\u00f2 due treni di tre elementi, il primo dei quali venne consegnato nel dicembre 1984. La classificazione dei rotabili era la seguente:\nLa revisione della prima elettromotrice consegnata risale al 2001, quando essa venne trasferita in Sardegna a tale scopo presso un'azienda di Sestu. Il secondo treno venne revisionato nel 2004 presso la FERVET di Castelfranco Veneto e in tale occasione la livrea mut\u00f2 leggermente con l'introduzione di elementi blu sul frontale e sulle fiancate.\nUna successiva fornitura di rimorchiate, in parte ottenute tramite trasformazione di rotabili preesistenti, port\u00f2 a 5 il numero totale dei convogli in circolazione. Le elettromotrici E.508-512 furono nel frattempo riclassificate come Ale 126 508-512, con le ultime due sovente accoppiate a formare un unico complesso.\nFornitura FT.\nRisale al 1994 l'ultima fornitura di treni, del sottotipo E 126 C, costituiti ciascuno da un'unit\u00e0 motrice ed una rimorchiata, alla Ferrotramviaria per servizi sulla Ferrovia Bari Nord. I convogli, realizzati anch'essi presso le officine di Casaralta, vennero immatricolati presso tale azienda come EL 13 \u00f7 15 + Rp 59 \u00f7 61 e si distinguono dai precedenti per una semplificazione stilistica dei frontali.\nTali unit\u00e0, con massa a vuoto di 48,4\u00a0t e velocit\u00e0 massima di 130\u00a0km/h, sono dotati di gancio automatico Scharfenberg e possono operare in comando multiplo con le altre unit\u00e0 del parco, dal cui progetto i treni E 126 sono derivati."}
{"id": "4197802", "revid": "115505526", "url": "https://it.wikipedia.org/wiki?curid=4197802", "title": "Borgogelli", "text": "La famiglia nobilitata \u00e8 originaria dalla Normandia: il conte Pier Carlo Borgogelli riferiva che sarebbe giunta a Forl\u00ec dalla Francia nel 1228. Ser Pietro Benincasa venne chiamato presso Fano da Pandolfo Malatesta come capitano dei castelli di San Giorgio, San Vito e Le Fratte e sarebbe stato raggiunto dall'intera famiglia nel 1376, in seguito alla presa di potere a Forl\u00ec degli Ordelaffi, con la quale la citt\u00e0 era passata alla fazione ghibellina.\nI Borgogelli restarono nel tempo fedeli ai Malatesta, ricevendo in cambio possessi e cariche. Ebbero incarichi per ambascerie da parte di diversi principi e altri incarichi dal comune di Fano e dai pontefici. Nove membri della famiglia appartennero all'Ordine di Santo Stefano di Toscana (sei commendatori e un priore di gran croce dell'Umbria).\nMichelangelo Borgogelli (1766-1841) fu ciambellano di corte del granduca di Toscana dal 1819.\nIl conte Pier Carlo Borgogelli (1883-1952) fu sovrintendente alla Pinacoteca di Fano, all'Archivio storico e alla Biblioteca federiciana.\nStemma dei Borgogelli nobili.\nStemma \"di rosso al liocorno inalberato di argento; cimiero: liocorno nascente\".\nI cinque rami nobili Borgogelli.\nLa famiglia dei conti Borgogelli di Fano ebbero uno stemma \"di rosso al liocorno inalberato di argento; cimiero: liocorno nascente\".\nI Borgogelli Virgili di Urbino ebbero il titolo di patrizio di Fano e Urbino e nobili dei conti Borgogelli. Lo stemma era \"nel 1\u00ba di rosso al liocorno di argento rampante su rosso Borgogelli; nel 2\u00ba albero di quercia su ristretto al naturale su azzurro e 2 salamandre di verde affrontate e rampanti sul tronco su azzurro; cimiero: liocorno nascente\"\n\"Borgogelli Vergili (o Vergilj), nobile di Urbino: Famiglia che gode l'onore del gonfalonierato nella seconda met\u00e0 del XVIII secolo per Aggregazione precedente al Breve di Benedetto XIII del 22.8.1726 (vedi prefazione). Nobile di Fano il nome della Famiglia, annoverata tra le Forastiere ma di Consiglio, risulta nell'elenco di censimento della Nobilt\u00e0 Generosa compilato dal Gonfaloniere, inviato al Gran Priorato di Roma dello S.M.O.M. a firma del Seg. D. Pescelaccia il 19.7.1776.\"\nBorgogelli Ottaviani, di Fano, ebbero il titolo di conti. Il loro stemma era \"nel 1\u00ba di rosso al liocorno inalberato di argento (Borgogelli); nel 2\u00ba di azzurro alla banda di rosso bordata d'oro e caricata di tre palle dello stesso (Ottaviani); cimiero: liocorno nascente.\nBorgogelli Avveduti, di Fano e Roma fu autorizzato nel 1926 ad aggiungere il cognome Avveduti. Ebbero il titolo di conte e il loro stemma era \"nel 1\u00ba di rosso al liocorno inalberato di argento (Borgogelli); nel 2\u00ba di azzurro al destrocherio, movente dal lato sinistro, vestito d'oro e tenente una cornucopia d'oro con i fiori e frutta (Avveduti); cimiero: liocorno nascente\".\nBorgogelli Bambini, di Fano, ebbero il titolo di nobili e di patrizi di Fano; lo stemma era \"nel 1\u00ba liocorno di argento rampante su rosso - zampa di leone in palo di oro su azzurro\" (ramo estinto nel Settecento)."}
{"id": "4197812", "revid": "767487", "url": "https://it.wikipedia.org/wiki?curid=4197812", "title": "Un pugno di criminali", "text": "Un pugno di criminali (\"Big House, U.S.A.\") \u00e8 un film statunitense del 1955 diretto da Howard W. Koch.\n\u00c8 un film poliziesco e carcerario sulla storia di un rapimento finito male per uno dei rapitori e sul suo seguente tentativo di fuga dal carcere insieme ad altri quattro detenuti. Vede per protagonisti Broderick Crawford, Ralph Meeker e Reed Hadley.\nProduzione.\nIl film, diretto da Howard W. Koch su una sceneggiatura di John C. Higgins con il soggetto di George W. George e George F. Slavin, fu prodotto da Aubrey Schenck per la Bel-Air Productions e girato a Ca\u00f1on City e a Royal Gorge, nel Colorado, e nel McNeil Island Federal Penitentiary a Washington (per gli interni nel carcere).\nDistribuzione.\nIl film fu distribuito negli Stati Uniti dal 3 marzo 1955 (premi\u00e8re a Detroit) al cinema dalla United Artists.\nAlcune delle uscite internazionali sono state:\nPromozione.\nLa tagline \u00e8: \"We're bustin' out of this tomb... And we don't care how many of you we have to kill!\".\nCritica.\nSecondo il Morandini il film \u00e8 un \"poliziesco di ordinaria amministrazione con soprattoni di violenza non comuni negli anni '50, diretto con competenza da Koch\"."}
{"id": "4197814", "revid": "1649409", "url": "https://it.wikipedia.org/wiki?curid=4197814", "title": "Medaglia per la prospezione mineraria e l'espansione del complesso petrolchimico della Siberia occidentale", "text": "La medaglia per la prospezione mineraria e l'espansione del complesso petrolchimico della Siberia occidentale \u00e8 stata un premio statale dell'Unione Sovietica.\nStoria.\nLa medaglia venne istituita il 28 luglio 1978.\nAssegnazione.\nLa medaglia veniva assegnata a membri attivi nell'esplorazione sotterranea e nello sviluppo del petrolio e del gas della Siberia occidentale, nell'esplorazione e nello sviluppo dei giacimenti minerari e nell'industria del petrolio e del gas, nel lavoro nel settore delle costruzioni, nelle abitazioni e in altre strutture civili, nella costruzione di autostrade, nei servizi dell'energia elettrica, del trasporto o di altro tipo per le industrie del petrolio e del gas, nonch\u00e9 ai dipendenti delle istituzioni di ricerca scientifica, dei gruppi di ricerca o delle imprese di progettazione, delle istituzioni e delle organizzazioni, del settore dei servizi, del partito socialista sovietico, dei sindacati e degli organi del petrolio e del gas, che avessero svolto un lavoro coscienzioso e che avessero contribuito allo sviluppo del complesso petrolchimico della Siberia occidentale per un periodo di almeno tre anni."}
{"id": "4197815", "revid": "46931", "url": "https://it.wikipedia.org/wiki?curid=4197815", "title": "Big House, U.S.A.", "text": ""}
{"id": "4197820", "revid": "52560625", "url": "https://it.wikipedia.org/wiki?curid=4197820", "title": "Mimmo modugno", "text": ""}
{"id": "4197822", "revid": "599013", "url": "https://it.wikipedia.org/wiki?curid=4197822", "title": "Michael Galea", "text": ""}
{"id": "4197826", "revid": "111915576", "url": "https://it.wikipedia.org/wiki?curid=4197826", "title": "Sinfonia n. 26 (Mozart)", "text": "La Sinfonia n. 26 in Mi bemolle maggiore K 184/161a di Wolfgang Amadeus Mozart fu completata a Salisburgo il 30 marzo 1773, un mese dopo il ritorno del compositore dal suo terzo viaggio in Italia.\n\u00c8 una delle cosiddette \"Sinfonie Salisburghesi\", chiamate cos\u00ec da Alfred Einstein, il quale ipotizz\u00f2 che fossero tutte state commissionate da uno sconosciuto mecenate italiano. Le altre sono le \"n. 22\", \"n. 23\", \"n. 24\" e \"n. 27\".\nStruttura.\nLa strumentazione prevede due flauti, due oboi, due corni, due fagotti, due trombe e archi.\nSono presenti tre movimenti, di cui il secondo sfocia nel terzo senza alcuna interruzione:"}
{"id": "4197827", "revid": "46931", "url": "https://it.wikipedia.org/wiki?curid=4197827", "title": "Les Myst\u00e8res de Paris", "text": ""}
{"id": "4197832", "revid": "46931", "url": "https://it.wikipedia.org/wiki?curid=4197832", "title": "Prison movie", "text": ""}
{"id": "4197835", "revid": "125779441", "url": "https://it.wikipedia.org/wiki?curid=4197835", "title": "Filip Malba\u0161i\u0107", "text": ""}
{"id": "4197837", "revid": "287204", "url": "https://it.wikipedia.org/wiki?curid=4197837", "title": "Arthur Jones (giocatore di football americano)", "text": "Ha due fratelli minori, Chandler e Jon, campioni rispettivamente di football americano e di MMA.\nCarriera professionistica.\nBaltimore Ravens.\nJones fu scelto nel corso del quinto giro del Draft 2010 dai Baltimore Ravens. Il 21 giugno firm\u00f2 un contratto triennale. Nella sua stagione da rookie disput\u00f2 2 partite, nessuna delle quali come titolare, senza far registrare alcuna statistica.\nNella stagione 2011. Arthur disput\u00f2 14 partite, tra cui la prima come titolare, concludendo l'annata con 20 tackle.\nIl 10 settembre 2012, nel debutto stagionale contro i Cincinnati Bengals, Jones mise a segno 4 tackle nella vittoria nel Monday Night Football. Il 3 febbraio 2013, Jones part\u00ec come titolare nel Super Bowl XLVII contribuendo con 2 tackle e un sack su Colin Kaepernick alla vittoria dei Ravens sui San Francisco 49ers per 34-31, laureandosi per la prima volta campione NFL.\nNella settimana 2 della stagione 2013, Jones mise a segno il primo sack in carriera, nella vittoria contro i Cleveland Browns.\nIndianapolis Colts.\nL'11 marzo 2014, Jones firm\u00f2 un contratto quinquennale del valore di 33 milioni di dollari con gli Indianapolis Colts.\nVita privata.\nArthur Jones \u00e8 il fratello maggiore di Jon Jones, campione di arti marziali miste, e di Chandler Jones, anch'egli un giocatore di football professionista per i New England Patriots."}
{"id": "4197838", "revid": "1649409", "url": "https://it.wikipedia.org/wiki?curid=4197838", "title": "Medaglia della maternit\u00e0", "text": "La medaglia della maternit\u00e0 \u00e8 stata un premio statale dell'Unione Sovietica.\nStoria.\nLa medaglia venne istituita l'8 luglio 1944 e fu assegnata per la prima volta il 6 dicembre 1944.\nClassi.\nLa medaglia disponeva delle seguenti classi di benemerenza:\nAssegnazione.\nLa II Classe veniva assegnata alle madri che hanno cresciuto cinque figli, la I Classe alle madri che hanno cresciuto sei figli."}
{"id": "4197840", "revid": "1544245", "url": "https://it.wikipedia.org/wiki?curid=4197840", "title": "Nord Est Trasporti", "text": "Nord Est Trasporti S.r.l. (meglio nota con l'acronimo NET) \u00e8 un'azienda che gestisce il servizio di trasporto pubblico del lotto provinciale 3 della Provincia di Milano dal 1\u00ba gennaio 2008, le cui concessioni erano scadute a seguito di messa a gara dei servizi di TPL extraurbani, affidati a ATM Milano e CTNM. Dopo il fallimento della compagnia di trasporti TPM nel 2009, l'azienda ha anche rilevato i servizi urbani del Comune di Monza.\nL'azienda \u00e8 partecipata al 100\n% dall'ATM Milano e a sua volta detiene il 30% di Brianza Trasporti S.c.a.r.l. gestisce il trasporto pubblico in 53 comuni: 21 in Provincia di Milano, 25 in Provincia di Monza e della Brianza, 3 in Provincia di Bergamo e 4 nella Provincia di Lecco.\nDal 15 luglio 2019, con la nascita del nuovo Sistema Tarriffario Integrato dei mezzi pubblici (STIBM), anche NET insieme alle altre aziende di trasporto, come ad esempio Autoguidovie e Movibus, aderisce all'integrazione tariffaria.\nL'azienda gestisce 7 linee di trasporto urbano e 20 linee di trasporto extraurbano.\nComuni serviti.\n53 Comuni serviti e linee transitanti:"}
{"id": "4197844", "revid": "300067", "url": "https://it.wikipedia.org/wiki?curid=4197844", "title": "Efthimis Bakatsias", "text": ""}
{"id": "4197845", "revid": "1649409", "url": "https://it.wikipedia.org/wiki?curid=4197845", "title": "Medaglia per il giubileo dei 20 anni dell'Armata Rossa dei lavoratori e dei contadini", "text": "La medaglia per il giubileo dei 20 dell'Armata Rossa dei lavoratori e dei contadini \u00e8 stata un premio statale dell'Unione Sovietica.\nStoria.\nLa medaglia venne istituita il 24 gennaio 1938.\nAssegnazione.\nLa medaglia veniva assegnata a militari per premiare venti anni di servizio."}
{"id": "4197847", "revid": "300067", "url": "https://it.wikipedia.org/wiki?curid=4197847", "title": "Soutiris Gioulekas", "text": ""}
{"id": "4197848", "revid": "311148", "url": "https://it.wikipedia.org/wiki?curid=4197848", "title": "Auguste de Marmont", "text": ""}
{"id": "4197849", "revid": "606039", "url": "https://it.wikipedia.org/wiki?curid=4197849", "title": "Miristicacee", "text": ""}
{"id": "4197850", "revid": "123858994", "url": "https://it.wikipedia.org/wiki?curid=4197850", "title": "Aldo Bertini", "text": "Storico e critico d'arte, fu specializzato nello studio di Michelangelo Buonarroti e del disegno e della scultura del Rinascimento.\nInsegn\u00f2 Storia dell'arte presso l'Universit\u00e0 degli Studi di Torino.\nBiografia.\nSecondo di quattro figli maschi, nacque da genitori toscani a La Spezia, dove il padre Corrado, laureato in chimica, e in seguito direttore degli stabilimenti della Dinamite Nobel di Signa e di Avigliana, lavorava allora per il Ministero della Marina. Preponderante sulla sua prima formazione fu certamente l'influsso della madre Maria Cerri che, allieva all'universit\u00e0 di Pisa dell'italianista Alessandro D\u2019Ancona, compagna di studi e amica del filosofo Giovanni Gentile e del futuro bibliotecario del Senato Fortunato Pintor, dopo la pubblicazione della tesi di laurea si dedic\u00f2 soprattutto all'istruzione dei figli, che cur\u00f2 personalmente sino alla loro iscrizione al ginnasio inferiore. In seguito allo spostamento della famiglia ad Avigliana, Aldo fu iscritto al Liceo D\u2019Azeglio di Torino, dove ottenne la licenza nel 1923. Il desiderio di studiare architettura lo port\u00f2 per qualche mese al Politecnico, che per\u00f2 lasci\u00f2 nel 1924 per la pi\u00f9 congeniale facolt\u00e0 di Lettere e Filosofia, dove consegu\u00ec nel 1927 la laurea in filosofia teoretica. \u00c8 in questo periodo che ai suoi forti interessi filosofici (in particolare per il pensiero di Benedetto Croce, cui render\u00e0 spesso visita, soprattutto negli anni Trenta) si aggiunge una crescente passione per la Storia dell'arte, alimentata dai corsi di Lionello Venturi, a sua volta ispirato dall'estetica crociana e prossimo a Croce anche nei sentimenti antifascisti. Non stupisce, in questo contesto, trovare Aldo Bertini (a fianco di Ludovico Geymonat, Leone Ginzburg, Franco Antonicelli e altri studenti di Lettere e di Giurisprudenza) tra i firmatari della lettera di solidariet\u00e0 inviata da Umberto Cosmo il 31 maggio 1929 a Croce, che per la sua opposizione ai Patti Lateranensi era stato definito da Benito Mussolini \u201cun imboscato della Storia\u201d. La lettera frutt\u00f2 a Cosmo cinque anni di confino e a quanti avevano firmato qualche settimana di carcere alle Nuove di Torino. Con Lionello Venturi, Bertini consegue poi la seconda laurea, in Storia della Critica d'arte, il 17 giugno 1930, sul problema del non finito nell'arte di Michelangelo.\nTra i condiscepoli di Storia dell'arte frequenta soprattutto Mario Soldati, Noemi Gabrielli e Giulio Carlo Argan mentre, sullo sfondo pi\u00f9 vasto dell'ateneo torinese, forti legami d'amicizia che lo accompagneranno per tutta la vita lo uniscono a una singolare figura di architetto e di sportivo, Carlo Mollino, e a diversi giovani studiosi: Carlo Dionisotti, Aldo Garosci, Arnaldo Momigliano, Massimo Mila, l'economista Mario De Bernardi, Giorgio Agosti. La scrittrice Lalla Romano lo ricorda, in questo periodo, assistente volontario di Venturi:\nUn incontro decisivo \u00e8 negli anni venti quello con Maria Marchesini, che come lui si laurea in filosofia teoretica nel dicembre del 1927. Sorella della pittrice Nella e collaboratrice di Piero Gobetti nella redazione della rivista \u201cEnergie nove\u201d, Maria ha pubblicato presso le Edizioni del Baretti, nel 1926, un saggio sulla poesia omerica. Si sposano il 3 ottobre del 1931; nella primavera del 1933 Maria scompare tragicamente, dando alla luce una bambina che non le sopravvive. Dopo la sua morte, verr\u00e0 pubblicato il suo ultimo lavoro su Niccol\u00f2 Machiavelli; estremo tributo a una compagna amatissima, Bertini ne cura personalmente il testo, e sollecita ed ottiene una prefazione di Natalino Sapegno.\nLa carriera d'insegnante di Aldo Bertini comincia con un incarico in un liceo della Calabria che per un anno, all'indomani della seconda laurea, lo porta lontano dalla famiglia e dagli amici. Seguiranno destinazioni meno disagevoli, che gli consentiranno di affiancare al lavoro d'insegnante un'intensa attivit\u00e0 di ricerca: sar\u00e0 docente di Storia e Filosofia prima ad Alba (1931-1935), poi a Carmagnola (1936-1938), per passare successivamente all'insegnamento della Storia dell'arte dapprima al Liceo artistico di Torino (1938-1946) e in seguito all'Accademia Albertina (1946-1959). Gli anni dell'Accademia, segnati dalla fraterna amicizia con colleghi come Italo Cremona, Enrico Paulucci e Mario Calandri, e dalla frequentazione di giovani artisti come Giacomo Soffiantino, saranno sempre ricordati da Bertini come particolarmente stimolanti, in un ambiente aperto alle pi\u00f9 varie declinazioni della pratica artistica contemporanea.\nIl 25 giugno 1945 sposa Lia Pinna Pintor, sorella di Plinio Pinna Pintor, cugina e collaboratrice di Giaime Pintor e traduttrice di Nietzsche per Einaudi; diventa cos\u00ec cognato dell'amico Carlo Dionisotti, che ha sposato nel 1942 una delle sorelle maggiori di Lia, Marisa. Dal matrimonio di Aldo Bertini e Lia Pinna Pintor nascer\u00e0 nel 1947 una figlia, Mariolina.\nNel 1957, quando Anna Maria Brizio lascia l'Universit\u00e0 di Torino per la Statale di Milano, viene affidato ad Aldo Bertini l'incarico di Storia dell'arte; dal 1962 sar\u00e0 professore ordinario presso la Facolt\u00e0 di Lettere sino al 1976, anno della sua collocazione fuori ruolo. I suoi corsi trattano in particolare della scultura fiorentina e toscana del \u2018400 e del \u2018500, di Michelangelo, dell'ultimo periodo di Raffaello Sanzio, della pittura rinascimentale in Lombardia e in Veneto; non rinuncia tuttavia a seguire eventi ed esposizioni di arte contemporanea, che segnala agli allievi nel corso delle sue lezioni. Durante gli anni del suo insegnamento la biblioteca e la fototeca dell'Istituto di Storia dell'Arte conoscono un notevole incremento; viene creata nel 1961 la Scuola di Perfezionamento in Storia dell'Arte e sono poi attivati successivamente un insegnamento di Storia dell'arte medioevale (1967) e uno di Storia della critica d'arte (1972). Vengono discusse tesi da lui dirette di alto valore scientifico, tra cui quelle di Giovanni Romano, Gianni Carlo Sciolla, Costanza Montel, Elena Brezzi, Silvana Pettenati, Ada Quazza, Giovanna Galante Garrone.\nOpera.\n\u00c8 sulla rivista \u201cL'Arte\u201d \u2013 in cui dal 1930 il fondatore, Adolfo Venturi, \u00e8 affiancato nella direzione dal figlio Lionello \u2013 che Aldo Bertini pubblica, nel marzo del 1930, il suo primo articolo, riprendendo uno dei temi centrali della sua tesi di laurea. Si tratta di un problema che \u00e8 al centro del dibattito tra i michelangiolisti del tempo: il gran numero di sculture di Michelangelo rimaste, secondo l'espressione del Vasari, \u201cimperfette\u201d, non finite. Rifacendosi alla filosofia di Hegel, Henry Thode, uno dei pi\u00f9 autorevoli studiosi tedeschi, aveva suggerito che all'origine di tale fenomeno ci fosse una sorta di conflitto insanabile (e per Michelangelo lacerante) tra la scultura, arte per eccellenza pagana, e la pittura, arte che invece raggiunge la perfezione con il cristianesimo. Reimpostando la questione in termini non pi\u00f9 hegeliani ma crociani, Bertini vedeva invece nel non finito una componente stilistica, un \u201cmezzo di espressione\u201d destinato ad \u201caccentuare il rilievo, a far risaltare per contrasto il finito\u201d; a suo parere, \u201cl'artista per esteriorizzare il proprio sentimento aveva bisogno di una sintesi estremamente rapida e ardita che egli appunto realizza mediante l'abbozzo\u201d. Questa tesi all'epoca innovativa, che Bertini difender\u00e0 anche in due successivi interventi, trover\u00e0 un'eco nell'opera critica di Giovanni Macchia; contribuir\u00e0 infatti ad orientare il grande francesista verso la valorizzazione del perennemente \u201cnon finito\u201d \u201cmagma dei progetti\u201d di Charles Baudelaire.\nDurante gli anni del suo insegnamento nei licei, Bertini non rinuncia agli studi storico-artistici, pubblicando articoli e saggi su \u201cL'Arte\u201d, \u201cEmporium\u201d e \u201cLe Arti\u201d. Contribuisce, con studi di carattere metodologico, all'introduzione in Italia della scuola purovisibilista viennese , in particolare con un saggio dedicato a Max Dvo\u0159\u00e1k. I suoi studi michelangioleschi proseguono con la pubblicazione, nella \u201cBiblioteca d'arte\u201d diretta per Einaudi dall'amico Carlo Ludovico Ragghianti, di una monografia, attenta soprattutto ai valori stilistici e formali, su \"Michelangelo fino alla Sistina\" (1942). Un aspetto di quest'opera preannuncia importanti sviluppi futuri del suo lavoro: \u201cl'interesse per il disegno considerato come momento ideale ed espressivo autonomo (\u2026), come testimonianza unica e irripetibile della creativit\u00e0 individuale artistica\u201d. All'indomani della guerra e negli anni cinquanta il disegno diventa infatti l'interesse principale di Bertini, la cui attivit\u00e0 in questo campo culmina nel catalogo complessivo dei disegni italiani della Biblioteca Reale di Torino, edito nel 1958 dal Poligrafico dello Stato. A questo polo d'interesse si affiancano, negli anni della docenza universitaria, altri temi affrontati \u201ccon taglio filologico serrato e strenuo\u201d: il manierismo tosco-romano ed emiliano, la pittura del Quattrocento e del Cinquecento lombardo e veneto (Foppa, Luini, Spanzotti, Tintoretto), la scultura toscana del Quattrocento e del Cinquecento (Jacopo della Quercia, Andrea del Verrocchio, Michelangelo Buonarroti). Testimonianza di un insegnamento assiduamente nutrito da un'appassionata, ininterrotta ricerca restano gli appunti dei corsi degli anni sessanta, curati con affettuosa acribia da allieve come Ada Quazza e Costanza Segre Montel.\nScritti.\n\"Il problema del non finito nell'arte di Michelangelo\", in \u201cL'arte\u201d, XXXIII, 1930 pp.\u00a0121\u2013138.\n\"Ancora sul non finito di Michelangelo\", in \u201cL'arte\u201d, XXXIV, 2, 1931, pp.\u00a0172\u2013174.\n\"A proposito di note michelangelesche\", in \u201cL'arte\u201d, XXXIV, 4, 1931, pp.\u00a0355\u2013358.\n\"Sulla critica di Dvo\u0159\u00e1k\", in \u201cL'arte\u201d, XXXIV, 1931, pp.\u00a0461\u2013467.\n\"Per la critica del Correggio\", in \u201cLa Cultura\u201d, XIII, 1934, 5-6, pp.\u00a078\u201379.\n\"L'arte del Verrocchio\", in \u201cL'arte\u201d, XXXVIII, 6, 1935, pp.\u00a0433\u2013473.\nNuove tendenze dell'architettura italiana. La sede della Societ\u00e0 ippica a Torino, in \u201cLe Arti\u201d, XIX, 2, 1940-1941, pp.\u00a0117\u2013118.\nLa mostra di Pio Semeghini a Torino, in \u201cLe Arti\u201d, XIX, 5, 1941, pp.\u00a0376\u2013377.\nTorino. Luigi Spazzapan, in \u201cLe Arti\u201d, XIX, 1, 1941, pp.\u00a056\u201358.\nMichelangelo fino alla Sistina, Torino, Einaudi, 1942 (Biblioteca d'arte, 3). Edizione di 1400 esemplari numerati.\nMichelangelo fino alla Sistina, seconda edizione, Torino, Einaudi, 1945 (Biblioteca d'arte, 3).\nEsiste anche un'edizione in tedesco: \"Michelangelo. Die fr\u00fchen Werke bis zur Vollendung der Sixtina\", Torino, Einaudi, 1945.\nEnrico Paulucci: alla Saletta, presentazione nel catalogo della mostra tenuta a Modena, Galleria \u201cLa Saletta\u201d, Modena, E. Bassi &amp; Nipoti , 1949 (4 p. non numerate).\nUna parabola del Fetti ritrovata, in \u201cEmporium\u201d, CX, 1949, pp.\u00a025\u201327.\nDisegni inediti nella Biblioteca reale di Torino, in \u201cLa Critica d'Arte\u201d, Terza Serie, VIII, 6, 1949, pp.\u00a0501\u2013505.\nNuovi disegni del Guercino, in \u201cCommentari\u201d, I, 2, aprile-giugno 1950, pp.\u00a092\u201394.\nPrima Mostra dei Disegni Italiani della Biblioteca Reale, catalogo a cura di Aldo Bertini, 31 maggio \u2013 1\u00ba luglio 1950, Torino, Donaggio, 1950 (In testa al frontespizio: Sovrintendenza Bibliografica per il Piemonte).\nDisegni inediti di Annibale Carracci nella Biblioteca Reale di Torino, in \u201cCommentari\u201d, II, 1, gennaio-marzo 1951, pp.\u00a040\u201342.\nMostra dei disegni di maestri stranieri della Biblioteca reale di Torino, catalogo a cura di Aldo Bertini, Torino, Societ\u00e0 editrice torinese, 1951.\nGiunta ad un catalogo (Tre disegni della Biblioteca Reale di Torino), in \u201cLe Ore della Bussola\u201d, Torino, La Bussola, 1951.\nGuazzi, litografie, incisioni di Enrico Paulucci, in \u201cLe Ore della Bussola\u201d, Torino, La Bussola, 1951.\nUn misconosciuto ciclo di affreschi del Primaticcio, in \u201cEmporium\u201d, CXV, 1952, pp.\u00a0249\u2013253.\nDisegni inediti del Pontormo e della cerchia del Rosso nella Biblioteca Reale di Torino, in \u201cBollettino d'arte\u201d, quarta serie, XXXVII, 1952, pp.\u00a0310\u2013314.\nFontainebleau e la maniera italiana, in \u201cEmporium\u201d, CXVI, 10, 1952, pp.\u00a0147\u2013164.\nEnrico Paulucci, Genova, Galleria San Matteo, dal 29 ottobre al 14 novembre 1952, 4 c. non numerate (poi in Enrico Paulucci, a cura di Marco Rosci, Torino, Societ\u00e0 Promotrice delle Belle Arti, 1979, p.\u00a0107).\n\"Botticelli\", Milano, Martello, 1953 (I grandi maestri del disegno, 3).\n\"Enrico Paulucci\", introduzione di Aldo Bertini, Milano, Edizioni del Milione, [stampa 1953].\nNuovi studi sulla Cappella Medicea, in \u201cCritica d'arte\u201d, Nuova serie, I, 5, 1954, pp.\u00a0485\u2013488.\nMostra di disegni di Filippino Lippi e di Piero di Cosimo, in \u201cEmporium\u201d, CXXII, 1955, p.\u00a077\nContributo al Peruzzi, in \"Scritti di storia dell'arte in onore di Lionello Venturi\", vol. 1, Roma, De Luca, 1956, pp.\u00a0341\u2013347.\nI disegni di Gaudenzio e Disegni di Gaudenzio Ferrari, in Mostra di Gaudenzio Ferrari, catalogo della mostra Vercelli, Museo Borgogna, aprile-giugno 1956, Milano, Silvana, 1956, rispettivamente alle pp.\u00a035\u201341 e 114-120.\nUn dipinto inedito di Francesco Guardi, in \u201cEmporium\u201d, CXXVI, 1957, pp.\u00a0157\u2013160.\n15 dipinti di Gino Viano, Firenze, Palazzo Strozzi, 29 giugno - 9 luglio 1957, Firenze, La strozzina, [1957].\n\"I disegni italiani della Biblioteca Reale di Torino\", Roma, Istituto Poligrafico dello Stato, 1958 (Indici e cataloghi. I disegni delle biblioteche italiane, 1). In testa al front.: Ministero della Pubblica Istruzione.\nL'esordio di Giulio Romano, in \u201cLa Critica d'Arte\u201d, XXXVI, 1959, pp.\u00a0361\u2013374.\nEnrico Paulucci. Guazzi e acqueforti, Roma, Galleria il Torcoliere, 1960, Roma, il Torcoliere, 1960. \nSartorio, Roma, Galleria del Vantaggio, da sabato 19 novembre 1960, Roma, Galleria del Vantaggio, 1960.\nLa \u00abTrasfigurazione\u00bb e l'ultima evoluzione della pittura di Raffaello, in \u201cCritica d'arte\u201d, VIII, 44, 1961, pp.\u00a01\u201319\nLa giovinezza di Bernardino Luini. Revisioni critiche, in \u201cCritica d'arte\u201d, Terza Serie, IX, 53/54, 1962, pp.\u00a020\u201361.\nLa facciata e la sacrestia nuova di San Lorenzo, in \"Michelangiolo architetto\", a cura di Bruno Zevi, Torino, Einaudi, 1964, pp.\u00a0121\u2013208.\nVerrocchio e la scultura fiorentina del '400, anno accademico 1963-1964, appunti delle lezioni del prof. Aldo Bertini, a cura di Costanza Segre Montel e Ada Quazza, Torino, Giappichelli, 1964.\nDisegni di scuola tedesca nella Biblioteca Reale di Torino ed una attribuzione ad Hans Baldung Grien, in \"Arte e Storia. Studi in onore di Leonello Vincenti\", Torino, Giappichelli, 1965, pp.\u00a078\u201380.\nLa scultura fiorentina del '400 e del '500, appunti delle lezioni del prof Aldo Bertini, a cura di Ada Quazza, Torino, Giappichelli, 1965 (Corsi universitari. Universit\u00e0 degli Studi [di Torino]. Facolt\u00e0 di Lettere e Filosofia, 1964/65).\nL'opera di Jacopo della Quercia, appunti delle lezioni del prof. Aldo Bertini, a cura di A. Quazza e A. Solaro, Torino, Giappichelli, 1966 (Corsi universitari. Universit\u00e0 degli Studi [di Torino]. Facolt\u00e0 di Lettere e Filosofia, 1965/66).\n\"Enrico Paulucci\", in Catalogo della XXXIII Biennale Internazionale d'arte, Venezia, 1966 (poi in Enrico Paulucci, a cura di Marco Rosci, Torino, Societ\u00e0 Promotrice delle Belle Arti, 1979, p.\u00a0129).\nUn'ipotesi sull'attivit\u00e0 pittorica di Giovan Pietro Birago, in \"Arte in Europa. Scritti di storia dell'arte in onore di Edoardo Arslan\", Milano, Artipo, 1966, pp.\u00a0471\u2013474.\nUn'aggiunta a una predella di Spanzotti nel Museo Civico di Torino, in \"Studi di storia dell'arte in onore di Vittorio Viale\", Torino, Fratelli Pozzo, 1967, pp.\u00a018\u201321.\nOrientamenti per lo studio delle ultime opere di Michelangelo. Il Giudizio universale. Gli affreschi della Cappella Paolina. Le ultime Piet\u00e0, a cura delle dr.sse Quazza e Solaro, Torino, Giappichelli, 1967 (Corsi universitari).\nPaulucci. Guazzi, Torino, Galleria d'arte La minima, 1967.\n\"Drawings by Botticelli\", New York, Dover Publications, 1968 (The Great Masters of Drawings). (Traduzione di Botticelli, 1953)\nCalchi dalla Fonte Gaia, in \u201cCritica d'arte\u201d, Nuova Serie, XV, 97, 1968, pp.\u00a035\u201354.\nIl disegno del Guarini e le incisioni del trattato di \"Architettura civile\u201d, in Guarino Guarini e l'internazionalit\u00e0 del barocco, atti del convegno internazionale promosso dall'Accademia delle Scienze di Torino, 30 settembre \u2013 5 ottobre 1968, vol. 1, Torino, Accademia delle Scienze, 1970, pp.\u00a0597\u2013604.\nPer la conoscenza dei medaglioni che accompagnano le storie della vita di Ges\u00f9 nella cappella degli Scrovegni, in \"Giotto e il suo tempo\", atti del congresso internazionale per la celebrazione del VII centenario della nascita di Giotto, Assisi-Padova-Firenze, 24 settembre - 1\u00ba ottobre 1967, Roma, De Luca, 1971, pp.\u00a0143\u2013147.\nUn'ignorata opera giovanile del Tintoretto: \u00abl'Erezione del Vitello d'oro\u00bb, in \u201cArte veneta\u201d, XXV, 1971, pp.\u00a0258\u2013261.\nLionello Venturi, in \u201cSettanta\u201d, II, dicembre 1971, pp.\u00a039\u201347.\nEnrico Paulucci. Disegni ed opere grafiche dal 1946 al 1971, catalogo della mostra, Roma, \u201cGalleria Aldina\u201d, 1971.\nRicordo di Lionello Venturi, in \u201cCommentari\u201d, Nuova Serie, XXIII, 1972, pp.\u00a0195\u2013198.\nEnrico Paulucci. Antologia di disegni, pastelli, guazzi dal 1929 al 1974, catalogo della mostra, Torino, Studio d'arte contemporanea \u201cLe Immagini\u201d, 1975 (il testo \u00e8 un ampliamento di Bertini 1960).\nLibert\u00e0 fantastica del segno e del colore, in \"I guazzi di Enrico Paulucci, catalogo della mostra\", a cura della Galleria \u201cLe Immagini\u201d di Torino, Arte Fiera di Bologna, 1976 (testo da Bertini 1960; poi in \"Enrico Paulucci\", a cura di Marco Rosci, Torino, Societ\u00e0 Promotrice delle Belle Arti, 1979, p.\u00a0174)\n\"Presentazione\" in Costanza Segre Montel, \"I manoscritti miniati della Biblioteca Nazionale di Torino\", vol. 1, \"I manoscritti latini dal VII alla met\u00e0 del XIII secolo\", introduzione di Stelio Bassi, Torino, Molfes, 1980, pp.\u00a0IX-XII. (Postuma)\n\"Michelangelo fino alla Sistina\", Genova, Caula, 1983. (Riedizione postuma)"}
{"id": "4197853", "revid": "52561102", "url": "https://it.wikipedia.org/wiki?curid=4197853", "title": "Lesula", "text": ""}
{"id": "4197855", "revid": "1649409", "url": "https://it.wikipedia.org/wiki?curid=4197855", "title": "Medaglia per il giubileo dei 30 anni dell'esercito e della marina sovietica", "text": "La medaglia per il giubileo dei 30 anni dell'esercito e della marina sovietica \u00e8 stata un premio statale dell'Unione Sovietica.\nStoria.\nLa medaglia venne istituita il 22 febbraio 1948.\nAssegnazione.\nLa medaglia veniva assegnata a generali, ammiragli, ufficiali, marescialli, sergenti, sottufficiali, soldati e marinai che fossero membri delle Forze Armate dell'URSS, delle truppe del Ministero degli Affari Interni o del Ministero per la Sicurezza dello Stato il 23 febbraio 1948."}
{"id": "4197862", "revid": "110157", "url": "https://it.wikipedia.org/wiki?curid=4197862", "title": "Omaha Nighthawks", "text": "Gli Omaha Nighthawks furono una franchigia professionistica di football americano con sede a Omaha, Nebraska, che giocava nella United Football League, a cui partecip\u00f2 come \"expansion team\" nel 2010. Nella loro prima stagione, i Nighthawks giocarono le loro gare casalinghe al Johnny Rosenblatt Stadium, per poi trasferirsi al TD Ameritrade Park Omaha dalla stagione 2011. Zach Nelson, amministratore delegato del provider internet NetSuite, fu annunciato come proprietario di maggioranza nell'agosto 2010.\nStoria.\n2010.\nIl 15 aprile 2010, a Omaha fu assegnata una franchigia di espansione nella UFL, con l'ex capo-allenatore del Boston College Jeff Jagodzinski che fu nominato allenatore della squadra. La franchigia permise ai tifosi di scegliere il nome della squadra inviando la propria proposta o scegliendo tra una lista di nomi pre-selezionati (Mustangs, Spirit, Navigators o Stags). I Nighthawks presero ufficialmente il loro nome il 5 maggio 2010. Il nome \u00e8 parzialmente derivato dal Lockheed F-117 Nighthawk, lo stealth fighter usato dalla United States Air Force.\nIl 21 settembre, il marted\u00ec precedente alla loro prima gara della storia, fu annunciato che i 24.000 posti disponibili per la gara di debutto contro gli Hartford Colonials erano andati tutti esauriti per la prima volta nella storia della UFL. Omaha sconfisse i Colonials 27\u201326.\nIl 3 gennaio 2011, Jagodzinski fu licenziato dai Nighthawks dopo aver perso quattro partite consecutive che fecero chiudere la prima stagione con un bilancio di 3-5. Nove giorni dopo, Joe Moglia fu nominato presidente e capo-allenatore della squadra.\n2011.\nLa stagione 2011 si concluse in modo pessimo per la franchigia, che vinse una sola partita contro i Sacramento Mountain Lions a fronte di quattro sconfitte. Moglia lasci\u00f2 la posizione di capo-allenatore dei Nighthawks nel dicembre 2011 per allenare alla Coastal Carolina University, portando con s\u00e9 la maggior parte del suo staff. Il general manager Rick Mueller lasci\u00f2 la squadra per i Philadelphia Eagles nel gennaio 2012.\n2012.\nBart Andrus, ex allenatore degli Amsterdam Admirals, nella NFL Europe, e coordinatore offensivo dei Nighthawks nel 2011, assunse il ruolo di allenatore e general manager il 9 agosto 2012. La quarta stagione della lega, con quattro squadre all'inizio del campionato previsto per il 26 settembre 2012, si rivel\u00f2 un fallimento. La lega cess\u00f2 le operazioni il 20 ottobre 2012, dopo quattro settimane, a causa di gravi problemi finanziari e di scarsa presenza di pubblico."}
{"id": "4197863", "revid": "300067", "url": "https://it.wikipedia.org/wiki?curid=4197863", "title": "Efthimios Rentzias", "text": ""}
{"id": "4197865", "revid": "287204", "url": "https://it.wikipedia.org/wiki?curid=4197865", "title": "Vasileia Gkouzini", "text": ""}
{"id": "4197866", "revid": "1649409", "url": "https://it.wikipedia.org/wiki?curid=4197866", "title": "Medaglia per il giubileo dei 40 anni delle forze armate dell'Unione Sovietica", "text": "La medaglia per il giubileo dei 40 anni delle forze armate dell'Unione Sovietica \u00e8 stata un premio statale dell'Unione Sovietica.\nStoria.\nLa medaglia venne istituita il 18 dicembre 1957.\nAssegnazione.\nLa medaglia veniva assegnata a generali, ammiragli, ufficiali, marescialli, sergenti, sottufficiali, soldati e marinai che fossero membri delle Forze Armate dell'URSS, delle truppe del Ministero degli Affari Interni o del Ministero per la Sicurezza dello Stato il 23 febbraio 1958."}
{"id": "4197873", "revid": "1649409", "url": "https://it.wikipedia.org/wiki?curid=4197873", "title": "Medaglia per il giubileo dei 50 anni delle forze armate dell'Unione Sovietica", "text": "La medaglia per il giubileo dei 50 anni delle forze armate dell'Unione Sovietica \u00e8 stata un premio statale dell'Unione Sovietica.\nStoria.\nLa medaglia venne istituita il 26 dicembre 1967.\nAssegnazione.\nLa medaglia veniva assegnata a generali, ammiragli, ufficiali, marescialli, sergenti, sottufficiali, soldati e marinai che fossero membri delle Forze Armate dell'URSS, delle truppe del Ministero degli Affari Interni o del Ministero per la Sicurezza dello Stato il 23 febbraio 1968."}
{"id": "4197876", "revid": "599013", "url": "https://it.wikipedia.org/wiki?curid=4197876", "title": "Eugenio Negri", "text": "Carriera.\nCresce nell', e non partecipa al conflitto mondiale perch\u00e9 non part\u00ec volontario; fece il normale servizio militare partendo nel febbraio 1919.\n\u00c8 poi ceduto al nel 1919-1920, facendo il suo debutto con i rossoneri il 2 maggio 1920 in Legnano-Milan (1-1).\nCon la SPAL ha disputato 11 gare nei campionati di Prima Divisione 1922-1923 e Prima Divisione 1923-1924."}
{"id": "4197880", "revid": "767487", "url": "https://it.wikipedia.org/wiki?curid=4197880", "title": "Ombre gialle", "text": "Ombre gialle (\"Target Zero\") \u00e8 un film statunitense del 1955 diretto da Harmon Jones.\n\u00c8 un film di guerra ambientato durante la guerra di Corea con protagonisti Richard Conte, Peggie Castle e Charles Bronson (che interpreta il sergente Vince Gaspari nel suo primo ruolo da protagonista).\nProduzione.\nIl film, diretto da Harmon Jones su una sceneggiatura di James Warner Bellah e Sam Rolfe, fu prodotto da David Weisbart per la Warner Bros. Pictures\nDistribuzione.\nIl film fu distribuito negli Stati Uniti dal 15 novembre 1955 al cinema dalla Warner Bros. Pictures.\nAlcune delle uscite internazionali sono state:\nCritica.\nSecondo il Morandini \u00e8 un \"film di guerra di ordinaria amministrazione\", \"corretto ma senza caffeina\". Risultano apprezzabili gli intenti di approfondimento psicologico dei personaggi."}
{"id": "4197881", "revid": "46931", "url": "https://it.wikipedia.org/wiki?curid=4197881", "title": "Target Zero", "text": ""}
{"id": "4197884", "revid": "122601113", "url": "https://it.wikipedia.org/wiki?curid=4197884", "title": "Mamie Smith", "text": "Cantante in spettacoli di vaudeville, nei quali ebbe modo di cimentarsi in numerosi generi fra cui jazz e blues, partecip\u00f2 a diversi film nella parte finale della sua carriera. Nel 1920 entr\u00f2 nella storia divenendo il primo artista afroamericano in assoluto ad incidere un brano di blues cantato, \"Crazy Blues\". Notizie sulla genesi del brano sono contenute nell'autobiografia di Willie \"The Lion\" Smith, \"Music on My Mind\" (che non fu effettivamente scritta dallo stesso). A causa della sua importanza storica \"Crazy Blues\" \u00e8 stato inserito nella Grammy Hall of Fame nel 1994, e, nel 2005, \u00e8 stato scelto per la conservazione nel National Recording Registry della Biblioteca del Congresso degli Stati Uniti.\nEsordi.\nMamie Robinson probabilmente nacque a Cincinnati in Ohio, ma non sono state recuperate trascrizioni ufficiali sulla sua nascita. All'et\u00e0 di dieci anni and\u00f2 via di casa ed entr\u00f2 in una compagnia di ballo itinerante di bianchi chiamata \"Four Dancing Mitchells\", prendendo parte dopo qualche anno allo spettacolo di Salem Tutt Whitney, \"The Smart Set\". Nel 1913, abbandon\u00f2 i Tutt Brothers ed inizi\u00f2 a cantare nei club di Harlem, sposando in seguito un cameriere di nome William \"Smitty\" Smith.\nCarriera musicale.\nIl 10 agosto 1920, a New York City, Mamie Smith incise una serie di brani composti da Perry Bradford, fra cui \"Crazy Blues\" e \"It's Right Here For You (If You Don't Get It, 'Tain't No Fault of Mine)\", per la Okeh Records. Si tratta della prima incisione di blues cantato da parte di un artista afroamericano ed il successo fu tale che furono vendute milioni di copie in meno di un anno. Le stesse case discografiche furono sorprese dal grande successo che queste incisioni ebbero fra il pubblico afroamericano, aumentando la popolarit\u00e0 dei race records (essenzialmente dei 78 giri destinati prevalentemente al pubblico afroamericano contenenti musica jazz, gospel e blues).\nAltri artisti afroamericani incisero dei brani gi\u00e0 diversi anni prima, come George W. Johnson negli ultimi anni dell'800, ma avevano come riferimento un'audience sostanzialmente americano ed europeo; Mamie Smith ebbe invece il merito di aprire la strada ad altre cantanti blues dando il via al blues classico femminile e spingendo le case discografiche alla pubblicazione di nuovi dischi di artisti afroamericani anche in altri generi.\nMamie Smith continu\u00f2 per tutti gli anni venti ad incidere brani per la Okeh. Nel 1924 pubblic\u00f2 altri tre brani per la Ajax Records che non ebbero grande successo nonostante una forte reclamizzazione. Registr\u00f2 alcuni brani anche per la Victor e intraprese un tour per gli Stati Uniti e l'Europa con la sua band \"Mamie Smith &amp; Her Jazz Hounds\" come parte del \"Mamie Smith's Struttin' Along Review\". Venne anche soprannominata \"The Queen of the Blues\", la Regina del Blues, una locuzione che sarebbe in seguito stata superata da Bessie Smith, che amava considerarsi \"The Empress of the Blues\", l'Imperatrice del Blues.\nCarriera da attrice e ultimi anni.\nMamie Smith partecip\u00f2 al film sonoro \"Jailhouse Blues\", nel 1929. Nel 1931 si ritir\u00f2 dalle scene musicali e cinematografiche per poi ritornare nel 1939 con \"Paradise in Harlem\" prodotto dal suo secondo marito Jack Goldberg. Partecip\u00f2 anche ad altre pellicole, fra cui \"Mystery in Swing\", \"Sunday Sinners\" (1940), \"Stolen Paradise\" (1941), \"Murder on Lenox Avenue\" (1941) e \"Because I Love You\" (1943). Mor\u00ec a New York City nel 1946."}
{"id": "4197890", "revid": "1904508", "url": "https://it.wikipedia.org/wiki?curid=4197890", "title": "Victor-Maurice de Broglie", "text": "Biografia.\nVictor-Maurice de Broglie nacque nella famiglia de Broglie, originaria del Piemonte. Egli era figlio del conte Fran\u00e7ois-Marie de Broglie e di Angelique de Vassal, contessa di Favria. Dopo la morte di suo padre egli eredit\u00f2 le contee di Broglie e Revel, il marchesato di Senonches e ricevette anche il governo di La Bassee, presso Lilla.\nEgli prest\u00f2 servizio nell'esercito francese sotto il comando del Cond\u00e9, del Turenne e di altri comandanti famosi dell'et\u00e0 di Luigi XIV nell'ambito della Guerra franco-olandese ed in altri conflitti.\nVenne nominato maresciallo di campo nel 1676, tenente generale nel 1688 ed infine maresciallo di Francia nel 1724, appena tre anni prima della sua morte.\nMatrimonio e figli.\nVictor-Maurice spos\u00f2 il 2 agosto 1685 Marie de Lamoignon, dalla quale ebbe i seguenti figli:"}
{"id": "4197892", "revid": "958185", "url": "https://it.wikipedia.org/wiki?curid=4197892", "title": "Logica della cortesia", "text": "La logica della cortesia \u00e8 \"una teoria che cerca di definire le regole relativamente universali e invarianti\" che regolano la migliore interazione comunicativa faccia a faccia, sia sul piano linguistico che extra-linguistico.\nLa cortesia, oltre ad essere un aspetto rilevante ed interessante dello studio linguistico, gioca un ruolo fondamentale nella convivenza civile. Comunemente, infatti, un genitore insegna molto presto al suo bambino come adoperare le parole \u00abper favore - grazie\u00bb, o a diversificare il saluto in base alla persona che ha davanti; le formule di saluto sono una delle prime cose che vengono insegnate nei corsi di lingua straniera, attraverso dialoghi, nelle prime unit\u00e0 didattiche, perch\u00e9 sono appunto alla base della cortesia e delle buone maniere (linguistiche, nel nostro caso). Un altro esempio abbastanza comune di cortesia \u00e8 dato dal fatto che in molte lingue indoeuropee la seconda persona singolare del verbo, \"tu\" in italiano e francese, viene impiegata al plurale, \u201cVoi\u201d e \"vous\", oppure viene trasformata nel \u201cLei\u201d in italiano o \"Sie\" in tedesco e \"Usted\" in spagnolo, in segno di rispetto verso l\u2019altro interlocutore.\nOgni espressione linguistica che quotidianamente decidiamo di adoperare \u00e8 il risultato di un\u2019analisi del contesto sociale nel quale ci troviamo. In altre parole, \"Linguistic Politeness (cortesia linguistica)\" si riferisce al modo in cui ognuno di noi sceglie deliberatamente di impiegare la lingua considerando i vari aspetti sociali, contestuali e interpersonali.\nTali studi sono stati sviluppati principalmente da Robin Lakoff, Paul Grice (con le sue massime conversazionali), Penelope Brown, Stephen C. Levinson, Erving Goffman.\nOltre alle massime conversazionali, Grice accenna all'esistenza di altri tipi di massime (estetiche, sociali e morali) che normalmente vengono osservate da chi partecipa ad una conversazione.\nA tal proposito, Penelope Brown e Stephen Levinson riprendono la teoria di Grice, individuando nel Principio di Cooperazione e nelle massime pragmatiche le regole generali della cortesia nelle varie culture nel loro libro \"Politeness Some Universals in Language Usage\" del 1978. Gli autori, oltre al Principio di Cooperazione di Grice, riprendono anche il concetto di \"\u201cFace\u201d\" del sociologo canadese Erving Goffman.\nPoliteness Some Universal in Language Usage.\nBrown e Levinson riprendono, quindi, la nozione di \"Face\" di Goffman, differenziandola in \"Positive Face\" e \"Negative Face.\" La prima \u00e8 legata alla personalit\u00e0 dell\u2019individuo e al desiderio che l\u2019immagine da lui mostrata sia accettata e approvata dai partecipanti all\u2019interazione; mentre \"Negative Face\" \u00e8 legata, invece, alla volont\u00e0 di ogni individuo di non subire invasioni del suo territorio e imposizioni o limitazioni alla sua libert\u00e0 d\u2019azione, alla sua persona e ai suoi diritti.\nStrettamente correlate alla \"Positive Face\" e \"Negative Face\" i due autori espongono le strategie dell\u2019interazione sociale: \"Positive Politeness\" e \"Negative Politeness. Positive Politeness\" (cortesia positiva) ha lo scopo di \u201csalvare\u201d la \"Positive Face,\" dimostrando vicinanza e solidariet\u00e0, facendo sentire bene ed a proprio agio le altre persone, si cerca in qualche modo di fortificare e approvare il pensiero, le decisioni dell\u2019altro, in modo tale da diminuire la distanza che c\u2019\u00e8 tra gli interlocutori. Per rinforzare la \"Positive Face\" normalmente si \u00e8 soliti ricorrere ai complimenti, ad esempio \" sei bellissimo/a ; sei molto simpatico/a\" \".\" Oppure provando ad anticipare i bisogni dell\u2019altro.\nCon la \"Negative Politeness\" (cortesia negativa)\",\" invece, si cerca di minimizzare una possibile minaccia alla violazione del territorio, dei bisogni, dei desideri dell\u2019altro con un\u2019azione di riparo o di compenso \"(Face-Threatening Act)\". Solitamente il parlante utilizza scuse o esitazioni, richieste indirette (non esplicite) in modo tale da dare all\u2019ascoltatore l\u2019opportunit\u00e0 di scegliere e di dire no.\nA questo punto, utilizzare una strategia piuttosto che un\u2019altra rappresenta una vera e propria scelta dettata dalla distanza sociale che intercorre tra il parlante e l\u2019ascoltatore, il potere di un interlocutore sull'altro e il grado in cui la cultura influenza lo stesso atto linguistico.\nPrincipio di cortesia.\nSecondo il linguista inglese Geoffrey Leech (Gloucester, 16 Gennaio 1936 \u2013 Lancaster, 19 Agosto 2014) in parallelo al Principio di Cooperazione di Grice esiste un \"Politeness Principle\" articolato anch\u2019esso in varie massime: \"Tact Maxim, Generosity Maxim, Approbation Maxim, Modesty Maxim, Agreement Maxim\" e \"Sympathy Maxim.\" Queste massime delineano in generale un tipo di comportamento cortese e gentile. \"Politeness\" riguarda ovviamente la relazione che si instaura tra i partecipanti in una conversazione che Leech chiama \"self\" e \"other.\"\n\"-Tact Maxim\" si focalizza direttamente sull\u2019ascoltatore: \"\u201cminimise cost to other\u201d\" e \"\u201cmaximise benefit to other\u201d.\" La prima parte della massima trova un riscontro nella \"Negative Politeness Strategy\" di Brown e Levinson di limitare o minimizzare l\u2019imposizione ed evitare di invadere lo spazio personale altrui, mentre la seconda parte della massima si riflette nella \"Positive Politeness Strategy,\" in cui si da importanza ai bisogni, agli interessi e a ci\u00f2 che vuole l\u2019altro.\n\"-Generosity Maxim\" \u00e8 considerata come \u201cl\u2019altra parte della medaglia\u201d in quanto riguarda il parlante: \"\u201c minimise benefit to self\u201d\" e \"\u201cmaximise cost to self\u201d.\"\n\"-Approbation Maxim: \u201cminimise dispraise of other\u201d\" e \"\u201cmaximize praise of other\u201d.\" La prima parte della massima \u00e8 in un certo modo legata alla strategia di cortesia che si utilizza quando si vuole evitare un disaccordo, invece la seconda parte si riferisce alla \"Positive Politeness Strategy\" di mettere a proprio agio e far sentir bene l\u2019altra persona mostrando solidariet\u00e0.\n\"-Modesty Maxim\" come anche altre massime mostra un\u2019asimmetria \"\u201cminimise praise of self\u201d\" e \"\u201cmaximise dispraise of self\u201d.\" La modestia probabilmente \u00e8 la massima pi\u00f9 complicata tra tutte, in quanto osservandola pu\u00f2 capitare di violare la massima di qualit\u00e0.\n\"-Agreement Maxim: \u201cminimise disagreement between self and other\u201d\" e \"\u201cmaximize agreement between self and other\u201d.\"\n\"-Sympathy Maxim\" include delle espressioni linguistiche particolarmente gentili: \"\u201cminimise antipathy between self and other\u201d\" e \"\u201cmaximise simpathy between self and other\u201d.\""}
{"id": "4197893", "revid": "767487", "url": "https://it.wikipedia.org/wiki?curid=4197893", "title": "Michael Mogaladi", "text": "Carriera.\nClub.\nNel 2013 ha giocato una partita nella CAF Champions League.\nNazionale.\nTra il 2003 ed il 2014 ha totalizzato complessivamente 54 presenze e 4 reti in nazionale."}
{"id": "4197895", "revid": "1543377", "url": "https://it.wikipedia.org/wiki?curid=4197895", "title": "Zecchino d'Oro 2012", "text": "Il cinquantacinquesimo Zecchino d'Oro si \u00e8 svolto a Bologna dal 20 al 24 novembre 2012.\n\u00c8 stato presentato da Veronica Maya e Pino Insegno, trasmesso in diretta su Rai 1, e su Rai HD in eurovisione e mondovisione, e anche su Rai Italia (Rai Internazionale) e in replica su Rai Gulp.\nQuest'anno la regia \u00e8 stata affidata a Igor Skofic, fino all'edizione del 2011 il regista era Maurizio Ventriglia.\nLa sigla di questa edizione \u00e8 \"Ciao amico\" (scritta da Capelli, Giulio Cadile e Reitano), gi\u00e0 sigla dello Zecchino dal 1976 (18\u00aa edizione) al 1984 (27\u00aa edizione) (le musiche hanno brevi sinfonie uguali al Te Deum di Marc-Antoine Charpentier, la sigla dell'eurovisione).\nA differenza degli anni precedenti, per quest'edizione anche le canzoni straniere sono state scelte tramite il medesimo bando di concorso delle canzoni italiane. Fino al 2011 tali brani erano invece scelti a parte dall'Antoniano, in collaborazione con le varie ambasciate.\nDopo 5 anni, viene abolito il Telezecchino e con esso il televoto da casa (introdotto nel 2004).\nIn questa edizione ogni giornata \u00e8 stata dedicata a un continente:\nIn vista del 50\u00ba anniversario del Piccolo Coro dell'Antoniano, nell'ultima puntata si \u00e8 tenuta una sfilata di alcune divise storiche indossate nel corso degli anni dai bambini del coro.\nIl Fiore della solidariet\u00e0 di quest'anno \u00e8 destinato alla costruzione di case d'accoglienza per favorire l'accesso alla terapia antiretrovirale delle madri e donne incinte sieropositive in Mozambico, allo scopo di ridurre la trasmissione del virus HIV dalle madri ai figli.\nGli ospiti di questa edizione sono stati Amadeus, Tosca D'Aquino, Tiberio Timperi, Licia Col\u00f2, Cristina D'Avena e il Mago Alessandro Politi.\nAscolti.\nRisultati di ascolto delle varie serate, secondo rilevazioni Auditel."}
{"id": "4197897", "revid": "52589085", "url": "https://it.wikipedia.org/wiki?curid=4197897", "title": "Traduttore di google", "text": ""}
{"id": "4197898", "revid": "206516", "url": "https://it.wikipedia.org/wiki?curid=4197898", "title": "Isole del mar Mediterraneo", "text": "Questo \u00e8 l'elenco delle maggiori 200 isole del mar Mediterraneo ordinate per superficie."}
{"id": "4197900", "revid": "671029", "url": "https://it.wikipedia.org/wiki?curid=4197900", "title": "L'Aquila Calcio 1927 2011-2012", "text": "Questa voce raccoglie le informazioni riguardanti la societ\u00e0 sportiva L'Aquila Calcio 1927 nelle competizioni ufficiali della stagione 2011-2012.\nStagione.\nPer L'Aquila Calcio 1927, la stagione 2011-2012 \u00e8 stata la 2\u00aa in Lega Pro Seconda Divisione (l'8\u00aa considerando la continuit\u00e0 tra la Serie C2 e la Seconda Divisione) e la 27\u00aa complessiva nel quarto livello del campionato di calcio italiano. Il club, inoltre, ha partecipato per la 7\u00aa volta alla Coppa Italia, competizione alla quale mancava da oltre 50 anni (edizione 1958-59) e a cui si \u00e8 qualificato in virt\u00f9 del 4\u00ba posto in campionato ottenuto nella stagione precedente.\nLa squadra, guidata dal confermato Maurizio Ianni, affront\u00f2 il ritiro estivo ad Amandola (FM) prima di debuttare in Coppa Italia a Latina contro la squadra locale il 7 agosto 2011, vincendo di misura per 1-0. I rossobl\u00f9 furono poi sconfitti nel turno successivo, giocato la settimana seguente nuovamente in trasferta, dal Brescia per 5-0. Eliminata dalla Coppa Italia maggiore, L'Aquila ha preso parte per la 12\u00aa volta alla Coppa Italia Lega Pro. Il 9 novembre 2011 la formazione abruzzese ospit\u00f2 tra le mura amiche la , venendo sconfitta per 1-0 e, dunque, abbandonando immediatamente la competizione.\nIl debutto in campionato avvenne, invece, il 4 settembre 2011 allo stadio Tommaso Fattori contro il Campobasso, partita terminata 0-0. La prima vittoria arriv\u00f2 alla 3\u00aa giornata contro la Vibonese (1-0) e da quel momento L'Aquila si stabilizz\u00f2 nella parte medio-alta della classifica. Alla 10\u00aa giornata i rossobl\u00f9 persero la loro imbattibilit\u00e0 stagionale venendo sconfitti a sorpresa dal fanalino di coda Celano.\nIl 6 novembre 2011, complice il turno di riposo del Perugia e la sconfitta della Paganese, e dopo aver battuto il Melfi per 4-1, L'Aquila conquist\u00f2 la vetta della classifica, posizione che mantenne per 4 giornate prima di venire sconfitta in casa proprio dal Perugia. Da quel momento L'Aquila si mantenne comunque a ridosso della capolista vincendo, tra la 20\u00aa e la 24\u00aa giornata, ben 4 partite sulle 5 disputate.\nIl 29 gennaio 2012 l'imprevisto pari interno con l'Arzanese (con L'Aquila che, in vantaggio di due reti gi\u00e0 al 17', si fece rimontare dalla formazione campana) segn\u00f2 l'inizio di un periodo difficile per i rossobl\u00f9. Nei mesi di febbraio e marzo, obbligata a disputare numerose gare in pochi giorni, L'Aquila conquist\u00f2 la miseria di 12 punti (frutto di 3 sconfitte, 6 pareggi - di cui ben 5 a reti bianche - e solo 2 vittorie ottenute nei derby con Celano e ) sui 33 in totale, perdendo importanti posizioni in classifica e rimanendo ai margini della zona play-off.\nDopo la sconfitta casalinga con il Neapolis (1-2), con la squadra coinvolta in un'inarrestabile crisi di gioco e di risultati, il 2 aprile 2012 la societ\u00e0 decise di dare una svolta all'ambiente esonerando l'allenatore Ianni e affidando la panchina ad Aldo Papagni. La cura non port\u00f2 tuttavia i risultati sperati: L'Aquila perse tutte le ultime cinque partite e concluse il campionato in 8\u00aa posizione."}
{"id": "4197903", "revid": "599013", "url": "https://it.wikipedia.org/wiki?curid=4197903", "title": "Rodrigo S\u00e1nchez de Arevalo", "text": ""}
{"id": "4197906", "revid": "1904508", "url": "https://it.wikipedia.org/wiki?curid=4197906", "title": "Fran\u00e7ois-Marie de Broglie (1611-1656)", "text": "Biografia.\nNato in Piemonte, era noto col nome di Francesco Maria di Broglia, conte di Revel, della famiglia dei Broglia di Chieri, prima di essere naturalizzato francese nel 1643. Giunto in Francia, entr\u00f2 nell'esercito regio col quale combatt\u00e9 nell'ambito della Guerra dei Trent'anni."}
{"id": "4197909", "revid": "300067", "url": "https://it.wikipedia.org/wiki?curid=4197909", "title": "Alexis Kiritsis", "text": ""}
{"id": "4197912", "revid": "287204", "url": "https://it.wikipedia.org/wiki?curid=4197912", "title": "Aggelos Koronios", "text": ""}
{"id": "4197913", "revid": "834", "url": "https://it.wikipedia.org/wiki?curid=4197913", "title": "Charles Burguet", "text": "Biografia.\nCharles Henry Levy nacque a Parigi nel 1878. Prese lo pseudonimo di Charles Burguet in omaggio a un architetto dallo stesso nome."}
{"id": "4197914", "revid": "1494169", "url": "https://it.wikipedia.org/wiki?curid=4197914", "title": "Tutti gli zeri del mondo", "text": ""}
{"id": "4197917", "revid": "122971452", "url": "https://it.wikipedia.org/wiki?curid=4197917", "title": "Vic Gonsalves", "text": ""}
{"id": "4197929", "revid": "300067", "url": "https://it.wikipedia.org/wiki?curid=4197929", "title": "Giannis Milonas", "text": ""}
{"id": "4197931", "revid": "1601148", "url": "https://it.wikipedia.org/wiki?curid=4197931", "title": "Jacques de Baroncelli", "text": "Lavor\u00f2, oltre che in Francia, negli Stati Uniti e in Italia. Uno dei suoi film, \"Conchita\", venne girato in Keller-Dorian, un sistema a colori sperimentale che fu usato anche in alcune scene del \"Napoleone\" di Abel Gance."}
{"id": "4197933", "revid": "300067", "url": "https://it.wikipedia.org/wiki?curid=4197933", "title": "Ioannis Mylonas", "text": ""}
{"id": "4197934", "revid": "300067", "url": "https://it.wikipedia.org/wiki?curid=4197934", "title": "Vasilis Lipiridis", "text": ""}
{"id": "4197942", "revid": "547034", "url": "https://it.wikipedia.org/wiki?curid=4197942", "title": "H\u00f5bevalge", "text": "H\u00f5bevalge (in italiano \"H\u00f5bevalge. Sulla rotta del vento, del fuoco e dell'Ultima Thule\") \u00e8 il saggio pi\u00f9 conosciuto di Lennart Meri, e fu pubblicato nel 1976.\nQuesto lavoro ricostruisce la storia antica dell'Estonia e delle regioni del Mar Baltico. La peculiarit\u00e0 della lingua estone, che appartiene al gruppo linguistico baltofinnico della famiglia Uralica, identifica gli Estoni come un popolo non indoeuropeo ed uno dei pi\u00f9 antichi a popolare le terre del Nord Europa. Come gi\u00e0 in altri lavori, Meri combina sorgenti documentarie del mondo classico mediterraneo con la sua profonda conoscenza della storia e della mitologia nordica pre-indoeuropea. Mediante rigorose indagini storiche, scientifiche ed etnografiche e materiale raccolto durante i suoi viaggi tra il Baltico, gli Urali e la Siberia prospetta entusiasmanti nuove prospettive di studio sulle reciproche influenze che le terre del Baltico e quelle del Mediterraneo hanno avuto in periodi molto antichi. \u201cSe la geografia \u00e8 prosa, le mappe sono iconografia\u201d, scrive Meri.\n\"H\u00f5bvalge\" si basa su fonti geografiche ricavate principalmente da antichi navigatori e svela con una accurata analisi il segreto della leggendaria Ultima Thule. Thule \u00e8 il nome che fu attribuito dai greci e latini alla terra pi\u00f9 lontana mai raggiunta nel Nord, e ritenuta essere situata a sei giorni di viaggio dalla Britannia. Sono state suggerite molte alternative per la sua localizzazione, tra le quali le isole Shetland, l'Islanda e la Norvegia. Secondo Meri \u00e8 possibile che il nome \"Thule\" derivi da un antico verso ritmico popolare tradizionale dell'Estonia che narra dell'origine del cratere meteoritico del lago di Kaali a Saaremaa.\nGi\u00e0 nel saggio \"Tacituse tahtel\" (2000) Meri esamina antichi contatti tra l'Estonia e l'Impero Romano e nota come l'Estonia diede un grande contributo alla comune cultura dell'Europa. I maggiori contributi riguardano la lavorazione delle pellicce, il commercio dell'ambra, la mitologia sorta attorno a questa gemma, ma soprattutto la diffusione di un processo di essiccazione molto efficiente ed in uso in Livona e il commercio di grano libero da malattie rifornito in tutta Europa negli anni di carestia.\n2016 \u00e8 stata pubblicata da Gangemi Editore la versione italiana \"H\u00f5bevalge. Sulla rotta del vento, del fuoco e dell'Ultima Thule\" tradotto e adattato da Daniele Monticelli, semiologo dell'Universit\u00e1 di Tallinn. Il progetto di traduzione \u00e9 durato 6 anni. Il curatore del progetto \u00e8 stato Gianni Glinni e progetto \u00e8 stato realizzato da Lennart Meri Euroopa Sihtasutus e Associazione Italia Estonia."}
{"id": "4197949", "revid": "1442080", "url": "https://it.wikipedia.org/wiki?curid=4197949", "title": "Fundulus sciadicus", "text": "Fundulus sciadicus \u00e8 un pesce d'acqua dolce appartenente alla famiglia Fundulidae.\nDistribuzione e habitat.\nQuesta specie \u00e8 diffusa in Nordamerica, in due aree separate tra loro: nel bacino idrografico del fiume Missouri, tra Wyoming e Iowa, e nel bacino idrografico del fiume Neosho (Missouri, Kansas e Oklahoma). Abita zone tranquille di ruscelli e fiumi, in aree ben vegetate.\nDescrizione.\n\"F. sciadicus\" presenta un corpo allungato, piuttosto compresso ai fianchi, di aspetto tozzo; le pinne sono piccole e arrotondate, la pinna caudale \u00e8 a delta. La livrea vede un fondo color sabbia, pi\u00f9 scuro sul dorso, argenteo sul ventre, con riflessi verde smeraldo metallizzati. Le pinne sono verde smeraldo, a volte con riflessi rossastri, ma tendenti al trasparente.\nRaggiunge una lunghezza massima di 9\u00a0cm.\nBiologia.\nNon \u00e8 un killifish stagionale.\nRiproduzione.\nLa femmina depone le uova, subito fecondate dal maschio, nel fondo limaccioso."}
{"id": "4197956", "revid": "22475", "url": "https://it.wikipedia.org/wiki?curid=4197956", "title": "Caditoie", "text": ""}
{"id": "4197957", "revid": "363629", "url": "https://it.wikipedia.org/wiki?curid=4197957", "title": "Sacramentario veronese", "text": "Il Sacramentario veronese o leoniano \u00e8 un libro liturgico cristiano, che contiene i testi per la celebrazione dell'Eucaristia in tutto l'anno liturgico. Fra i libri liturgici superstiti della Chiesa occidentale \u00e8 il pi\u00f9 antico e risale probabilmente al VI secolo, ma presenta anche testi del V secolo.\nIl manoscritto.\nIl codice che lo contiene (Cod. LXXXV (80) fu ritrovato da Scipione Maffei nel 1713 nella Biblioteca Capitolare di Verona e pubblicato da Giuseppe Bianchini nel 1735 in un omaggio ad Anastasio il Bibliotecario. Fu attribuito a papa Leone I. L'edizione pi\u00f9 moderna \u00e8 quella di Cunibert Mohlberg e dei suoi collaboratori (1956); la terza edizione (1978) \u00e8 stata ristampata nel 1994.\nDescrizione.\nNonostante il nome con cui \u00e8 pi\u00f9 noto, non si tratta di un Sacramentario vero e proprio, ma di una semplice raccolta, fatta a titolo privato, di alcuni \"libelli missarum\" provenienti dalle varie basiliche cimiteriali e presso le chiese titolari dell'Urbe in cui il Pontefice celebrava la Messa stazionale. In totale il Sacramentario Veronese raccoglie trecento formulari di messe. Il materiale liturgico \u00e8 puramente romano senza contaminazioni.\nIl Veronese \u00e8 strutturato in base ai mesi dell'anno, quindi secondo il calendario civile e non secondo il calendario liturgico. Il manoscritto \u00e8 incompleto perch\u00e9 contiene i formulari da aprile a dicembre; gli altri mesi dell'anno sono mancanti.\nUna curiosit\u00e0 del manoscritto \u00e8 detta \"dalle lettere minuscole dell'alfabeto latino che si trovano segnate in inchiostro rosso\" in margine ad alcuni testi eucologici. Le lettere rosse marginali e i testi corrispondenti, se raccolti in ordine alfabetico, nella maggior parte dei casi, permettono di ottenere un \"nuovo formulario\" intero per una celebrazione liturgica, con testi desunti da differenti formulari.\nIl Sacramentario non \u00e8 predisposto per essere usato direttamente nella liturgia proprio per la sua struttura interna fatta di \"libelli\" indipendenti uno dall'altro. Ogni \"libellus \"contiene un determinato numero di testi eucologici: il formulario di una singola messa, una raccolta di formulari per diverse messe oppure testi per altre azioni rituali. Il Veronese trasmette in occasioni di singole feste diversi formulari, in alcuni casi anche molto numerosi (si vedano per esempio il numero dei formulari per la festa dei santi Apostoli Pietro e Paolo o per la festa di san Lorenzo). I \"libelli missarum \"contenuti nel Veronese sono,\" \"secondo gli studiosi, la testimonianza dell'epoca della cosiddetta \"improvvisazione\" di quando cio\u00e8 non esistevano veri e propri libri liturgici e i celebranti, in base ad una struttura conosciuta e oggi bene riconoscibile, componevano per le singole celebrazioni i testi adatti al rito liturgico. I \"libelli, \"in tempi successivi, continuarono a sopravvivere perch\u00e9 utilizzati come estratti di un sacramentario per sacerdoti in viaggio, pellegrini, celebrazioni votive, ecc. Questo stile si pu\u00f2 vedere ancora oggi nelle celebrazioni del Papa per le quali gli esperti dell'Ufficio delle Celebrazioni Liturgiche del Sommo Pontefice preparano dei libretti maneggevoli che consentono a tutti i fedeli di seguire i testi pronunciati. I libretti ormai sempre disponibili in formato digitale sul sito del Vaticano sono estratti provenienti dai libri liturgici approvati dopo il Concilio Vaticano II.\nL'origine dei \"libelli \"si fa risalire ai testi conservati nell'archivio del Laterano, sede del Pontefice allora denominato Patriarchio Lateranense. La localizzazione fa ritenere che la raccolta fosse originariamente destinata ad uso del Vescovo di Roma e in seguito adattata per le celebrazioni dei sacerdoti nei \"tituli.\"\nMolti studiosi hanno cercato di definire meglio il contenuto, lo stile e il contesto storico del Sacramentario. Ad oggi si pu\u00f2 dire che l'attribuzione, seppur erronea, a san Leone I (440-461) \u00e8 comprensibile grazie al riconoscimento di numerosi testi appartenenti allo stile letterario e di composizione del papa romano. Sono stati riconosciuti testi attribuibili a papa Gelasio (492-496) in considerazione della sua lotta contro la prassi romana tradizionale dei \"lupercalia\", e a papa Vigilio (537-555) sulla base della crisi storica scatenata dall'assedio di Roma da parte degli Ostrogoti di VItige, tra il 537 e il 538.\nAltri studi si basano sui dati fattuali tramandati dal testo del Veronese nel suo insieme. Eminente in questo metodo \u00e8 l'opera compiuta dal canonico Antoine Chavasse che riconosce nel Sacramentario un'opera miscellanea in due raccolte differenti, una che segue il Temporale e il Santorale, e l'altra con i testi per la preghiera del mattino e della sera, i sacramenti e gli altri riti. Sulla base di dati estrinseci, Chavasse deduce che questa seconda raccolta rimonta all'epoca di Giovanni III (561-574).\nSecondo un'ipotesi avanzata dallo storico austriaco Rudolph Buchwald nel 1908 il Sacramentario veronese sarebbe stato copiato al fine di introdurre il rito romano in Gallia e l'autore andrebbe ricercato nella cerchia di san Martino di Tours. Il fatto per\u00f2 che testi eucologici del Sacramentario Veronese si trovino in altri sacramentari posteriori non significa che ci siano stati dei collegamenti diretti fra l'uno e gli altri; cio\u00e8 non si pu\u00f2 dire, per mancanza di documenti e testimoni manoscritti, che il Veronese sia la fonte diretta dei sacramentari Gelasiano e Gregoriano o dei successivi sacramentari gelasianizzati o gallicani.\nOltre ai formulari per le messe, contiene i rituali per la dedicazione delle chiese, per la consacrazione dei vescovi, per l'ordinazione di diaconi e presbiteri, per la consacrazione delle vergini e la benedizione solenne degli sposi.\n\u00c8 tuttora considerato un testo liturgico autorevole. Ad esempio il Concilio Vaticano II nella costituzione \"Sacrosanctum Concilium\" ne cita un passaggio."}
{"id": "4197960", "revid": "1414688", "url": "https://it.wikipedia.org/wiki?curid=4197960", "title": "Albert Amrhein", "text": "Partecip\u00f2 ai Giochi della II Olimpiade di Parigi del 1900 conquistando una medaglia d'argento nel rugby a 15 con il SC 1880 Frankfurt, squadra rappresentante la Germania, di cui fu capitano e anche presidente."}
{"id": "4197962", "revid": "92723", "url": "https://it.wikipedia.org/wiki?curid=4197962", "title": "Sacramentario leoniano", "text": ""}
{"id": "4197963", "revid": "547034", "url": "https://it.wikipedia.org/wiki?curid=4197963", "title": "Ramiro Felipe N\u00fa\u00f1ez de Guzm\u00e1n", "text": "Biografia.\nEra genero di Gaspar de Guzm\u00e1n y Pimentel e divenne secondo marchese di Toral, principe consorte di Stigliano, secondo duca di Medina de las Torres.\nNel 1628 fu insignito del titolo di Tesoriere Generale del Regno d'Aragona.\nRamiro era giunto alla conclusione che l'unico modo per ritagliarsi un futuro era quello di trovare una moglie ricca. La signora in questione era una napoletana, erede di vasti possedimenti, Anna Carafa della Stadera, principessa di Stigliano, che pose come condizione per il matrimonio al suo futuro marito che doveva risiedere a Napoli e avere la carica di vicer\u00e9.\nLe trattative matrimoniali erano pi\u00f9 complicate del solito e la loro risoluzione dipese dalle decisioni di una commissione appositamente costituita a tal fine e ai buoni uffici del re stesso Filippo IV che, sempre generoso in materia, favor\u00ec lo sposo concedendo il vicereame di Napoli, in quel momento occupato dal conte di Monterrey.\nIl governo di N\u00fa\u00f1ez de Guzm\u00e1n dur\u00f2 fino al 1644 e durante il suo mandato ebbe a che fare con un'eruzione del Vesuvio nel 1638, numerosi terremoti, l'aumento della povert\u00e0 e le epidemie tra la gente e un tentativo di ribellione a favore dei francesi. Tuttavia N\u00fa\u00f1ez de Guzm\u00e1n tagli\u00f2 alcune tasse e abbell\u00ec urbanisticamente Napoli, a partire dalla strada che prende il suo nome: via Medina.\nDopo la morte di re Filippo IV (settembre 1665), N\u00fa\u00f1ez de Guzm\u00e1n sub\u00ec una delle pi\u00f9 grandi sconfitte politiche della sua carriera per non essere preso in considerazione (in quanto non membro della grande nobilt\u00e0) nel testamento del re come uno dei membri del consiglio di direzione che doveva consigliare la regina Marianna d'Austria nella sua reggenza durante la minore et\u00e0 del re Carlo II. Questo fatto lo port\u00f2 ad avviare una depressione nel periodo della sua carriera politica, che sarebbe finita con la sua morte nel 1668.\nIl matrimonio e figli.\nIn aggiunta a questi matrimoni, Don Ramiro aveva avuto diverse relazioni amorose, in particolare con l'attrice Mar\u00eda In\u00e9s Calder\u00f3n, conosciuta come \"La Calderona\", madre di don Giovanni d'Austria che, a causa della loro somiglianza fisica, le malelingue ne avevano attribuito la paternit\u00e0."}
{"id": "4197966", "revid": "729019", "url": "https://it.wikipedia.org/wiki?curid=4197966", "title": "Hugo Betting", "text": "Partecip\u00f2 ai Giochi della II Olimpiade di Parigi del 1900 conquistando una medaglia d'argento nel rugby a 15 con il SC 1880 Frankfurt, squadra rappresentante la Germania. Fu l'unico rugbista tedesco che gioc\u00f2 nella squadra di Francoforte solo in occasione dell'Olimpiade, dato che era un giocatore dello Stoccarda."}
{"id": "4197968", "revid": "729019", "url": "https://it.wikipedia.org/wiki?curid=4197968", "title": "Jacob Herrmann", "text": "Partecip\u00f2 ai Giochi della II Olimpiade di Parigi del 1900 conquistando una medaglia d'argento nel rugby a 15 con il SC 1880 Frankfurt, squadra rappresentante la Germania."}
{"id": "4197969", "revid": "422900", "url": "https://it.wikipedia.org/wiki?curid=4197969", "title": "Jacob Hermann (giocatore di rugby)", "text": ""}
{"id": "4197970", "revid": "1305772", "url": "https://it.wikipedia.org/wiki?curid=4197970", "title": "Lao Issara", "text": "Il Lao Issara (letteralmente: \"Laos libero\") fu un movimento nazionalista e indipendentista laotiano fondato nel 1945. Fu alla base della conquista dell'indipendenza del paese, che si costitu\u00ec a repubblica il 12 ottobre 1945 prendendo il nome Pathet Lao. Il movimento nacque per liberarsi dalla colonizzazione francese e si avvicin\u00f2 agli analoghi movimenti dei Viet Minh e del Khmer Issarak, che sorsero nello stesso periodo rispettivamente in Vietnam ed in Cambogia.\nIl ritorno dei colonizzatori francesi, che avevano occupato il Laos nel 1893 e ne erano stati allontanati dall'invasione giapponese del 1945, costrinse il governo del Lao Issara a restituire il potere a re Sisavang Vong il 23 aprile 1946 e a rifugiarsi a Bangkok. Dalla capitale thailandese il governo in esilio continu\u00f2 le attivit\u00e0 antifrancesi fino all'ottobre del 1949, quando le divergenze politiche tra i suoi capi decretarono lo scioglimento del Lao Issara.\nPremesse.\nColonizzazione francese.\nAl termine della breve guerra franco-siamese, nel 1893 la Francia costrinse il Regno del Siam a cedergli gran parte dei territori laotiani. I colonizzatori europei riunificarono il paese, che si era smembrato prima dell'assoggettamento ai siamesi all'inizio del XVIII secolo, ed inserirono il Protettorato del Laos nell'Indocina francese. Il paese riunificato in una formale repubblica venne ufficialmente chiamato Laos, traslitterazione in lingua francese del termine Lao (\u0ea5\u0eb2\u0ea7), e fu diviso in 10 province; Il Regno di Luang Prabang fu lasciato in vita e al re Sisavang Vong venne concesso il potere legislativo sulla sola provincia locale ma non il controllo dell'esercito, che restava in mano ai francesi.\nNel 1898, il paese venne inserito nell'Indocina Francese, creata nel 1887. Nel 1904 vennero tolti al Siam ed annessi anche i territori oltre-Mekong dell'odierna Provincia di Xaignabouli e della parte occidentale del Principato di Champasak, che venne trasformato in una provincia di cui fu nominato governatore lo stesso principe. Questa situazione rimase pressoch\u00e9 inalterata per i decenni successivi, il Paese venne pacificato ed usato principalmente come Stato cuscinetto per proteggere i territori francesi da eventuali incursioni della vicina India britannica.\nInizialmente i laotiani accolsero favorevolmente il nuovo assetto politico, che li aveva affrancati dalla pesante dittatura siamese. In seguito i patrioti laotiani formarono movimenti di resistenza, buona parte dei quali conflu\u00ec negli anni trenta nel Partito Comunista Indocinese, formatosi in Vietnam in quel periodo.\nSeconda guerra mondiale.\nLo scoppio della seconda guerra mondiale cambi\u00f2 gli equilibri nella regione, soprattutto dopo l'invasione tedesca della Francia, che indebol\u00ec il governo dell'Indocina Francese privandolo di gran parte dei rifornimenti. Ne approfitt\u00f2 l'Impero del Giappone, che a fine estate del 1940 dispieg\u00f2 le proprie truppe in gran parte dell'Indocina francese con il permesso delle autorit\u00e0 nominate dal Governo di Vichy, che preserv\u00f2 in tal modo la sovranit\u00e0 francese sui territori.\nGuerra franco-thailandese.\nA trarre vantaggio dalla crisi francese fu poi il governo nazionalista di Bangkok, che provoc\u00f2 alla fine del 1940 la guerra franco-thailandese, al termine della quale recuper\u00f2 con l'aiuto dei giapponesi parte dei territori laotiani ceduti ai francesi all'inizio del secolo. La perdita dei territori oltre il Mekong provoc\u00f2 l'indignazione della corte di Luang Prabang, a cui i francesi avevano garantito la salvaguardia delle terre laotiane nell'ambito del protettorato. I francesi dovettero ammettere le ragioni di re Sisavang Vong, e al regno-provincia di Luang Prabang furono annesse le province di Vientiane, Xiangkhoang e Luang Namtha, che si aggiunsero a quelle di Ph\u00f4ngsali e Houaphan cedute nei decenni precedenti.\nIl trattato con cui furono annesse le province comprendeva un buon margine di autonomia per l'ingrandito regno, ed in questa fase si mise in evidenza il vicer\u00e9 Phetsarath, che diede un'eccellente organizzazione all'amministrazione e alle istituzioni laotiane. Per fronteggiare la propaganda anti-francese che i thailandesi infiltravano in Laos, le autorit\u00e0 coloniali promossero a partire dal 1941 la formazione del movimento chiamato Lao Nhay (Rinnovamento del Laos). I nazionalisti presero coraggio e tentarono un colpo di Stato che fu soffocato, ma port\u00f2 alla formazione del movimento illegale Lao Pen Lao (Laos per i laotiani), che si rifugi\u00f2 in Thailandia.\nOccupazione giapponese.\nQuando le sorti del conflitto furono sfavorevoli alle potenze dell'Asse, dal dicembre del 1944 truppe della Francia Libera del generale Charles de Gaulle, che aveva coagulato le forze della resistenza francese, vennero paracadutate in Laos per organizzare milizie locali e fronteggiare i giapponesi. Questi risposero occupando Vientiane il 9 marzo 1945 e obbligando i francesi ad organizzarsi nella giungla. Le truppe di Tokyo giunsero a Luang Prabang il 7 aprile e il giorno dopo obbligarono il filo-francese re Sisavang Vong a proclamare l'indipendenza del paese, ma questi segretamente si tenne in contatto con i gruppi nazionalisti all'estero e con le truppe franco-laotiane di guerriglieri. Al principe Phetsarath Rattanavongsa furono confermate le cariche di primo ministro e vicer\u00e9, gli fu inoltre accordato di formare il corpo dei funzionari civili e di aprire un conto bancario del regno ad Hanoi.\nRiorganizzazione dei francesi.\nCon la capitolazione giapponese del 15 agosto, le truppe di Tokyo si ritirarono ed il 28 agosto Phetsarath invi\u00f2 un comunicato ai governatori delle province che confermava l'indipendenza del paese. Tre giorni prima, un battaglione franco-laotiano aveva occupato Luang Prabang ed il 3 settembre un altro battaglione si stanzi\u00f2 a Vientiane. In questo periodo si mise a disposizione per la lotta antifrancese il principe Souphanouvong, fratellastro di Phetsarath, sposato con una comunista vietnamita e reduce da 16 anni di permanenza ad Hanoi, dove aveva stretto legami con i comunisti Viet Minh, che avevano dichiarato l'indipendenza del Vietnam il 2 settembre. Propose di unire le forze con i Viet Minh per liberare l'Indocina, ma la sua offerta non fu accettata da Phetsarath. Il 15 settembre, Phetsarath proclam\u00f2 la riunificazione del regno con capitale a Vientiane, malgrado la presenza delle truppe franco-laotiane, ed annunci\u00f2 l'imminente formazione di un Parlamento. Il 22 del mese giunse in Laos un contingente cinese incaricato di presidiare il nord ed arrestare i giapponesi, che erano per\u00f2 gi\u00e0 fuggiti a sud.\nFondazione del Lao Issara ed istituzione della Repubblica del Pathet Lao.\nIl 7 ottobre 1945, Souphanouvong ed una delegazione di Viet Minh si incontrarono a Savannakhet con i partigiani guidati da Boun Oum, il principe di Champasak, che erano appena rientrati dall'esilio ed avevano preso il controllo della Provincia di Champasak. I due gruppi strinsero alleanza militare e formarono il Comitato del Laos Indipendente. Souphanouvong torn\u00f2 verso nord occupando Thakhek e giungendo poi a Vientiane, dove il 15 ottobre si era installato il governo rivoluzionario chiamato Lao Issara.\nNel frattempo il re Sisavang Vong, che non si era mosso da Luang Prabang, era rimasto fedele ai francesi ed invi\u00f2 una lettera di licenziamento a Phetsarath dalle cariche di primo ministro e vicer\u00e9. Il principe accett\u00f2 le dimissioni ma gli altri membri del governo iniziarono le ostilit\u00e0 contro la monarchia. Il 12 ottobre fondarono il Lao Issara e promulgarono la Costituzione provvisoria che istituiva la Repubblica del Pathet Lao e destituiva la monarchia; vennero nominati 34 membri del Comitato del Popolo, la maggior parte provenienti dal gruppo Lao Pen Lao, altri membri erano i governatori delle province, alcuni dei quali sarebbero stati informati della nomina solo in seguito. A capo del governo del Lao Issara fu posto il governatore di Vientiane Xieng Mao, mentre la presidenza della repubblica fu affidata a Phetsarath. Nel movimento conflu\u00ec il Comitato del Laos Indipendente di Souphanouvong, che venne nominato ministro degli esteri e capo dell'esercito, e subito sigl\u00f2 un'alleanza militare con il governo Viet Minh egemonizzato dai comunisti di Ho Chi Minh.\nPer formalizzare la nuova situazione politica, venne inviata un'armata a Luang Prabang, dove il comandante delle truppe francesi era stato arrestato dalla guarnigione cinese ed il governatore aveva fatto imprigionare i sostenitori della causa monarchica. Il sovrano fu costretto ad accettare la propria destituzione il 10 novembre e qualche giorno dopo il nuovo governo eman\u00f2 un'ordinanza con la quale si proibiva ai ministri qualsiasi contatto con le autorit\u00e0 francesi.\nGoverno.\nIl nuovo governo era nato su basi instabili, le province di Phongsali, Luang Namtha e Luang Prabang erano presidiate dai cinesi, quella nord-orientale di Xiangkhoang e quelle meridionali di Savannakhet e Khammouan erano in mano alla guerriglia franco-laotiana. Lo stesso Boun Oum di Champasak e guida del Lao Issara, pur alleato con il comunista Souphanouvong, dimostrava la sua simpatia per i francesi. L'unico supporto per il Lao Vietminh era quello delle truppe di Hanoi, che presidiavano le zone montane di confine limitando le operazioni delle truppe franco-laotiane. Verso fine anno, i francesi concentrarono i propri sforzi sulla precaria situazione in Vietnam, dove sarebbe in breve scoppiata la guerra d'Indocina. Furono costretti a diminuire le attivit\u00e0 in Laos e le loro guarnigioni di Vientiane e di Luang Prabang furono scortate in Thailandia dalle truppe cinesi. Si indebolirono inoltre anche nelle altre province settentrionali.\nVi erano altri problemi che minavano la stabilit\u00e0 del Lao Issara, primo fra tutti quello economico: il caos che regnava e le spese militari prosciugarono le casse dello Stato e mancavano i soldi per pagare i funzionari. Insufficienti si rivelarono i tentativi di monopolizzare il controllo del traffico di oppio e di ricevere prestiti dalla Thailandia. In gennaio inizi\u00f2 il rapido declino, mentre i francesi si riorganizzarono e con missioni aeree provenienti da Saigon rifornirono la guerriglia, che riprese il controllo delle principali vie di comunicazione con il Vietnam. La diplomazia di Parigi ottenne anche il ritiro delle truppe cinesi, che permise la riconquista di Savannakhet e l'assedio di Thakhek, roccaforte di Souphanouvong, dove in una sola giornata persero la vita circa mille laotiani.\nRestaurazione monarchica ed esilio.\nIn evidente difficolt\u00e0, il governo dovette abbandonare Vientiane e trasferirsi a Luang Prabang; il 23 marzo 1946 chiese formalmente a Sisavang Vong di riprendere la carica di capo di Stato, ma il re non rispose subito. Con le truppe francesi ormai prossime alla citt\u00e0, i membri del governo fuggirono in Thailandia ed il 23 aprile il sovrano torn\u00f2 al potere. Dichiar\u00f2 nulli tutti gli atti emanati dall'occupazione giapponese in poi ed accett\u00f2 l'istituzione del Regno del Laos, una monarchia costituzionale sotto protettorato francese.\nIl governo del Lao Issara si riform\u00f2 in esilio a Bangkok, appoggiato dalla locale diplomazia guidata nell'immediato dopoguerra dal progressista Pridi Banomyong, che aveva guidato la resistenza anti-giapponese in Thailandia e che sostenne poi i movimenti rivoluzionari del sudest asiatico. Gruppi sparsi di partigiani continuarono in Laos la resistenza contro i colonizzatori. Tra i membri del governo rifugiati a Bangkok vi fu anche il principe Souvanna Phouma, il quale a partire dagli anni cinquanta sarebbe diventato il \"leader\" della fazione che si batt\u00e9 per la riconciliazione nazionale. Si rifugiarono ad Hanoi altri membri del movimento Lao Vietminh, tra cui i futuri capi del Partito Rivoluzionario del Popolo Lao Kaysone Phomvihane e Nouhak Phoumsavanh, convinti che l'indipendenza del Laos avrebbe potuto arrivare solo con l'appoggio dei nord-vietnamiti. Anche il comandante delle guarnigioni di Savannakhet Thao O Anourack si rifugi\u00f2 ad Hanoi, dove accett\u00f2 la proposta di fondare un comitato per la liberazione del Laos. Inizi\u00f2 le operazioni militari nel nord del paese tenendosi in contatto con la dirigenza di Lao Issara di Bangkok.\nMentre continuava la lotta di resistenza degli indipendentisti, che effettuavano operazioni di guerriglia anche lungo la frontiera thailandese, l'11 maggio 1947 fu promulgata la nuova Costituzione. Proclamava l'indipendenza del nuovo Regno del Laos sotto il protettorato dell'Unione francese, il nuovo organismo che controllava tutte le colonie francesi nel mondo e che sostituiva l'Indocina francese nel sudest asiatico. Nel 1948 venne affidata al principe di Champasak Boun Oum la carica di ispettore generale del regno, la terza pi\u00f9 alta delle istituzioni.\nScioglimento.\nNel novembre 1947, un colpo di Stato militare pose fine in Thailandia all'egemonia di Pridi Banomyong, la cui politica anti-colonialista lo aveva reso inviso alle Potenze occidentali entrate nella guerra fredda contro l'Unione Sovietica. Fu in questo periodo che gli Stati Uniti iniziarono a rivolgere il proprio interesse alla delicata situazione del Sudest asiatico, estendendo la propria influenza sulla Thailandia, che nel 1953 sarebbe stata eletta baluardo contro l'infiltrazione comunista nella regione. Privo della copertura offerta dal governo thailandese, l'unico supporto rimasto a Lao Issara era quello nord-vietnamita. L'ostilit\u00e0 di Phetsarath verso i Viet Minh port\u00f2 ad attriti insanabili con Souphanouvong, che usc\u00ec dal direttivo.\nIl lavoro della diplomazia francese con i moderati del Lao Issara in esilio convinse la maggior parte dei membri ad accettare l'amnistia offerta dal governo laotiano e a ritornare nel paese nell'ottobre del 1949. Tale evento segn\u00f2 lo scioglimento del governo in esilio e del movimento stesso. Phetsarath rimase a vivere per diversi altri anni in Thailandia, ritirandosi dalla vita politica, mentre continu\u00f2 la lotta e si trasfer\u00ec in Vietnam Souphanouvong, che l'anno successivo avrebbe fondato il movimento Nuovo Lao Issara, meglio noto con il nome Pathet Lao.\nConseguenze.\nIl nuovo Regno del Laos ottenne nel 1954 l'indipendenza effettiva dalla Francia, costretta a ritirarsi dal sudest asiatico dopo la sconfitta nella guerra d'Indocina, culminata nel tracollo di Dien Bien Phu. Nello stesso periodo si scaten\u00f2 la ventennale guerra civile laotiana, che rientr\u00f2 nella guerra fredda e divenne il fronte occidentale della guerra del Vietnam. I ribelli del Pathet Lao di Souphanouvong avrebbero trionfato nel 1975 con l'istituzione dell'odierna Repubblica Popolare Democratica del Laos. La guerriglia comunista, appoggiata dalle truppe nord-vietnamite e dagli aiuti sovietici, pose fine al Regno del Laos, caduto sotto l'influenza degli Stati Uniti che intendevano arginare la diffusione del comunismo in Indocina. A capo dei governi laotiani durante il conflitto si succedettero il principe di Champassak Boun Oum, che rappresentava la fazione reazionaria e filo-occidentale, e il neutralista Souvanna Phouma, vanamente impegnato a cercare la riconciliazione nazionale."}
{"id": "4197971", "revid": "729019", "url": "https://it.wikipedia.org/wiki?curid=4197971", "title": "Willy Hofmeister", "text": "Partecip\u00f2 ai Giochi della II Olimpiade di Parigi del 1900 conquistando una medaglia d'argento nel rugby a 15 con il SC 1880 Frankfurt, squadra rappresentante la Germania."}
{"id": "4197973", "revid": "1305772", "url": "https://it.wikipedia.org/wiki?curid=4197973", "title": "Fran\u00e7ois-Marie de Broglie", "text": "Fran\u00e7ois-Marie de Broglie \u00e8 stato il nome di due diversi militari francesi, nonno e nipote:"}
{"id": "4197974", "revid": "729019", "url": "https://it.wikipedia.org/wiki?curid=4197974", "title": "Hermann Kreuzer", "text": "Partecip\u00f2 ai Giochi della II Olimpiade di Parigi del 1900 conquistando una medaglia d'argento nel rugby a 15 con il SC 1880 Frankfurt, squadra rappresentante la Germania."}
{"id": "4197975", "revid": "1100311", "url": "https://it.wikipedia.org/wiki?curid=4197975", "title": "Salih U\u00e7an", "text": "Carriera.\nClub.\nBucaspor.\nCresciuto nel vivaio del Bucaspor, esordisce il 29 settembre 2011, nella gara contro il Konyaspor.\nNel corso della stagione si ritaglia lo spazio necessario per totalizzare a fine stagione ben 24 presenze con una rete.\nFenerbah\u00e7e.\nLa stagione successiva passa al Fenerbah\u00e7e, con il quale fa il suo esordio il 29 ottobre 2012 nella gara contro l'Antalyaspor totalizzando a fine stagione 10 presenze e tre reti in campionato. Nella stessa stagione esordisce in Europa League, nella gara contro il Bate, totalizzando alla fine 7 presenze ed una rete. Accumula inoltre 9 presenze in Coppa di Turchia, ma non \u00e8 convocato nella vittoriosa finale contro il Trabzonspor.\nNella stagione 2013-2014 fa parte della rosa che conquista il diciannovesimo titolo nazionale per i \"Canarini\", scendendo in campo 16 volte senza mai segnare.\nRoma.\nIl 7 luglio 2014 si trasferisce alla Roma con la formula del prestito oneroso annuale, estendibile di un ulteriore anno, a fronte di un corrispettivo di 4,75 milioni di euro. L'accordo prevede inoltre il diritto d'opzione sull'acquisizione delle prestazioni del giocatore a titolo definitivo per un valore di 11 milioni di euro a decorrere dalla stagione 2016-2017. \nIl suo esordio in campionato avviene il 18 ottobre 2014, nella gara vinta 3-0 dai \"capitolini\" contro il Chievo, subentrando all'87\u00ba minuto al posto di Radja Nainggolan. A causa di due infortuni subiti alla coscia sinistra, complici anche le difficolt\u00e0 con la lingua e di ambientamento, nella prima parte di stagione non viene quasi mai impiegato. Finalmente il 22 marzo arriva la sua prima gara da titolare dove contribuisce alla vittoria sul Cesena per 1-0 fornendo a De Rossi l'assist per il gol decisivo. Conclude la sua prima stagione totalizzando 4 presenze.\nNella sua seconda stagione, esordisce il 23 settembre contro la Sampdoria, gara persa 2-1 dai giallorossi, subentrando al 87\u00ba minuto al posto di Mohamed Salah. Termina la seconda stagione con solo 5 presenze (esordendo in Champions League e giocando da titolare in Coppa Italia) e non ottenendo spazio col nuovo tecnico Spalletti la societ\u00e0 dichiara che il giocatore non verr\u00e0 riscattato dal prestito biennale (11 mln di riscatto).\nRitorno al Fenerbah\u00e7e e prestito al Sion.\nIl 1\u00ba luglio 2016 torna in Turchia dopo non essere stato riscattato dalla Roma. Gioca 11 partite di campionato e nell\u2019estate del 2017 passa in prestito al . Dopo 19 presenze e 2 gol torna al Fenerbah\u00e7e.\nEmpoli.\nIl 16 agosto 2018 torna in Serie A, accasandosi in prestito all'Empoli neopromosso. Il 21 ottobre seguente sigla la prima rete nella massima serie, nel rocambolesco pareggio per 3-3 in casa del Frosinone, alla sua prima presenza in campionato. Il 31 gennaio 2019, dopo 6 presenze e 1 gol, viene riscattato nell\u2019ambito del trasferimento in Turchia di Miha Zajc. Nonostante l'Empoli lo abbia riscattato nel mercato di gennaio, rimarr\u00e0 svincolato dopo la retrocessione in Serie B della squadra toscana. Finir\u00e0 la stagione con 14 presenze ed 1 goal segnato.\nNazionale.\nHa fatto tutta la trafila delle nazionali giovanili Turche giocando per l'Under-15 (6 presenze), per l'Under-16 (14 presenze e 1 gol), per l'Under-17 (7 presenze), per l'Under-18 (3 presenze) , per l'Under-19 (13 presenze), per l'Under-20 (4 presenze e 1 gol) e per la Nazionale Turca Under-21 con cui gioca tuttora (13 presenze finora).\nHa esordito in Nazionale maggiore della Turchia il 15 novembre 2013 nell'amichevole vinta per 1-0 sull'Irlanda del Nord.\nStatistiche.\nPresenze e reti nei club.\n\"Statistiche aggiornate al 21 ottobre 2018.\""}
{"id": "4197976", "revid": "547034", "url": "https://it.wikipedia.org/wiki?curid=4197976", "title": "Diffeomorfismo di Anosov", "text": "In matematica, pi\u00f9 particolarmente nel campo dei sistemi dinamici e della topologia, una mappa di Anosov su una variet\u00e0 \"M\" \u00e8 un tipo di mappa, da \"M\" in s\u00e9, avente delle evidenti direzioni locali di \"espansione\" e \"contrazione\". I sistemi di Anosov sono casi speciali di sistemi di tipo Assioma A.\nI diffeomorfismi di Anosov furono introdotti da Dmitri Anosov, che dimostr\u00f2 che il loro comportamento era, in un particolare senso, \"generico\" (quando essi esistono).\nPanoramica.\nSi devono distinguere tre definizioni strettamente correlate:\nUn classico esempio di diffeomorfismo di Anosov \u00e8 la mappa del gatto di Arnold.\nAnosov dimostr\u00f2 che il diffeomorfismo di Anosov \u00e8 strutturamente stabile e forma un insieme aperto di mappe (flusso) con la topologia \"C\"1.\nNon ogni variet\u00e0 ammette un diffeomorfismo di Anosov; per esempio, non ci sono diffeomorismi di questo tipo sulla sfera. I pi\u00f9 semplici esempi di variet\u00e0 compatte che li ammettono sono i tori: essi ammettono i cosiddetti diffeomorfismi lineari di Anosov che sono isomorfismi che non hanno autovalori di modulo 1. \u00c8 stato dimostrato che ogni altro diffeomorfismo di Anosov su un toro \u00e8 topologicamente equivalente a questi ultimi.\nUn altro problema aperto \u00e8 capire se ogni diffeomorfismo di Anosov sia transitivo. Tutti i diffeomorfismi di Anosov noti, lo sono. Una condizione sufficiente per la transitivit\u00e0 \u00e8 la non ricorrenza: formula_1.\n\u00c8 noto altres\u00ec che ogni diffeomorfismo di Anosov formula_2 che conserva il volume \u00e8 ergodico. Anosov lo ha dimostrato nell'ipotesi formula_3. \u00c8 vero anche per diffeomorfismi di Anosov formula_4 che conservano il volume.\nPer diffeomorfismi di Anosov formula_3 transitivi formula_6 esiste un'unica misura SRB (Sinai, Ruelle e Bowen) formula_7 supportata su formula_8 tale che il suo bacino formula_9 sia di pieno volume dove formula_10\nFlusso di Anosov su (fibrati tangenti di) superfici di Riemann.\nCome esempio, questa sezione sviluppa il caso del flusso di Anosov sul fibrato tangente di una superficie di Riemann a curvatura negativa. Questo flusso pu\u00f2 essere pensato in termini di flusso sul fibrato tangente in un semispazio di Poincar\u00e9 della geometria iperbolica. Le superfici di Riemann a curvatura negativa possono essere definite come modelli di Fuchs, cio\u00e8 come quoziente del semipiano superiore (il sottoinsieme di formula_11 tale che formula_12) e del Gruppo di Fuchs."}
{"id": "4197977", "revid": "729019", "url": "https://it.wikipedia.org/wiki?curid=4197977", "title": "Arnold Landvoigt", "text": "Partecip\u00f2 ai Giochi della II Olimpiade di Parigi del 1900 conquistando una medaglia d'argento nel rugby a 15 con il SC 1880 Frankfurt, squadra rappresentante la Germania."}
{"id": "4197979", "revid": "729019", "url": "https://it.wikipedia.org/wiki?curid=4197979", "title": "Hans Latscha", "text": "Partecip\u00f2 ai Giochi della II Olimpiade di Parigi del 1900 conquistando una medaglia d'argento nel rugby a 15 con il SC 1880 Frankfurt, squadra rappresentante la Germania."}
{"id": "4197982", "revid": "729019", "url": "https://it.wikipedia.org/wiki?curid=4197982", "title": "Erich Ludwig", "text": "Partecip\u00f2 ai Giochi della II Olimpiade di Parigi del 1900 conquistando una medaglia d'argento nel rugby a 15 con il SC 1880 Frankfurt, squadra rappresentante la Germania.\nAnche suo fratello Richard fece parte del SC 1880 Frankfurt."}
{"id": "4197983", "revid": "729019", "url": "https://it.wikipedia.org/wiki?curid=4197983", "title": "Richard Ludwig", "text": "Biografia.\nPartecip\u00f2 ai Giochi della II Olimpiade di Parigi del 1900 conquistando una medaglia d'argento nel rugby a 15 con il SC 1880 Frankfurt, squadra rappresentante la Germania.\nAnche suo fratello Erich fece parte del SC 1880 Frankfurt."}
{"id": "4197986", "revid": "729019", "url": "https://it.wikipedia.org/wiki?curid=4197986", "title": "Fritz M\u00fcller (rugbista)", "text": "Partecip\u00f2 ai Giochi della II Olimpiade di Parigi del 1900 conquistando una medaglia d'argento nel rugby a 15 con il SC 1880 Frankfurt, squadra rappresentante la Germania."}
{"id": "4197990", "revid": "729019", "url": "https://it.wikipedia.org/wiki?curid=4197990", "title": "Eduard Poppe", "text": "Partecip\u00f2 ai Giochi della II Olimpiade di Parigi del 1900 conquistando una medaglia d'argento nel rugby a 15 con il SC 1880 Frankfurt, squadra rappresentante la Germania."}
{"id": "4197992", "revid": "3831", "url": "https://it.wikipedia.org/wiki?curid=4197992", "title": "Fran\u00e7ois-Marie, conte de Broglie", "text": ""}
{"id": "4197993", "revid": "599013", "url": "https://it.wikipedia.org/wiki?curid=4197993", "title": "Henry Roussel", "text": ""}
{"id": "4197998", "revid": "3831", "url": "https://it.wikipedia.org/wiki?curid=4197998", "title": "Victor-Maurice, conte de Broglie", "text": ""}
{"id": "4198013", "revid": "1226", "url": "https://it.wikipedia.org/wiki?curid=4198013", "title": "Una maschera per il generale", "text": ""}
{"id": "4198016", "revid": "729019", "url": "https://it.wikipedia.org/wiki?curid=4198016", "title": "Georg Wenderoth", "text": "Partecip\u00f2 ai Giochi della II Olimpiade di Parigi del 1900 conquistando una medaglia d'argento nel rugby a 15 con il SC 1880 Frankfurt, squadra rappresentante la Germania."}
{"id": "4198017", "revid": "729019", "url": "https://it.wikipedia.org/wiki?curid=4198017", "title": "Heinrich Reitz", "text": "Partecip\u00f2 ai Giochi della II Olimpiade di Parigi del 1900 conquistando una medaglia d'argento nel rugby a 15 con il SC 1880 Frankfurt, squadra rappresentante la Germania. Nell'unico incontro giocato dalla squadra tedesca, contro la rappresentativa francese, Reitz segn\u00f2 tre punti."}
{"id": "4198018", "revid": "125880539", "url": "https://it.wikipedia.org/wiki?curid=4198018", "title": "Anna Carafa della Stadera", "text": "Suo padre Antonio era l'unico figlio ed erede di Luigi Carafa della Stadera, IV principe di Stigliano e IV duca di Mondragone, e di Isabella Gonzaga, duchessa di Sabbioneta. Tuttavia, sia suo padre sia i suoi due fratelli maschi premorirono sia a Luigi sia a Isabella. Per questo, Anna, in quanto unica sopravvissuta, divenne erede universale di un ricchissimo \"bouquet\" di titoli e feudi.\nCos\u00ec, oltre ai vari feudi e titoli minori, successe il padre e il nonno nei titoli di principessa di Stigliano e duchessa di Mondragone, e succese la nonna nel Ducato di Sabbioneta ma senza titolo ducale, poich\u00e9 pass\u00f2 per concessione imperiale a un altro ramo dei Gonzaga.\nSi spos\u00f2 con il nobile spagnolo Ramiro Felipe N\u00fa\u00f1ez de Guzm\u00e1n, che venne nominato vicer\u00e9 di Napoli e la rese viceregina consorte.\nBiografia.\nNascita e famiglia.\nDonna Anna nacque nel novembre del 1607 in una delle pi\u00f9 antiche, importanti ed influenti famiglie nobiliari del Regno di Napoli, quella dei Carafa, ed apparteneva ad uno dei due rami cadetti principali, quello dei Carafa della Stadera.\nEra la secondogenita dei tre figli (lei l'unica femmina) di Antonio Carafa della Stadera, duca di Mondragone, e di Elena Aldobrandini.\nTramite suo padre, Anna poteva vantare una illustrissima ascendenza. Infatti poteva annoverare tra i suoi avi ben due papi (Giulio II e Paolo III), un re (Ferdinando I di Napoli), la famiglia Gonzaga, quella dei Colonna, quella degli Orsini e la Casa reale di Trast\u00e1mara della Corona d'Aragona. \nTramite la madre, invece, Anna poteva vantare la parentela con un terzo ed ennesimo papa, poich\u00e9 Elena era figlia di una nipote di papa Clemente VIII.\nErede universale.\nIl fratello primogenito di Anna, Onofrio, mor\u00ec intorno ai due anni di vita nel 1607 e ben presto anche l'altro fratello, Giuseppe, e il padre stesso moriranno prematuramente.\nAlla morte di tutti e tre i maschi pi\u00f9 prossimi della sua famiglia, i nonni di Anna erano ancora entrambi in vita. Per questo lei si ritrov\u00f2 a rimanere l'unico membro ancora vivente dell'illustre dinastia Carafa del ramo dei Principi di Stigliano e Duchi di Mondragone. Fu cos\u00ec designata come erede universale delle enormi fortune dei nonni.\nLuigi Carafa mor\u00ec il 22 gennaio 1630 a 62 anni. Qualche anno dopo lo segu\u00ec anche la moglie Isabella Gonzaga, il 10 febbraio 1637 a 72 anni.\nCos\u00ec, alla morte dei nonni, Anna si ritrov\u00f2 a possedere grosse fortune, molti titoli e molti feudi, tra cui i pi\u00f9 illustri erano il Ducato di Sabbioneta, il Principato di Stigliano, il Ducato di Mondragone e la Contea di Fondi.\nL'eredit\u00e0 venne valutata in scudi, oltre a ducati in beni mobili, che la rendeva una delle pi\u00f9 ricche ereditiere dell'intero Regno di Napoli di quel periodo. Con Sabbioneta ricevette anche il ducato di Traetto e la contea di Fondi, in quanto discendente di Vespasiano I Gonzaga.\nIl possesso feudale del ducato di Sabbioneta venne da lei mantenuto a vita ma non il titolo ducale, che pass\u00f2 su disposizione imperiale a Scipione Gonzaga, primo principe di Sabbioneta. La sovrana amministr\u00f2 i territori con fermezza e disinvoltura utilizzando a proprio favore molte prerogative feudali, mentre il consorte opprimeva con tasse e imposizioni i sudditi napoletani.\nMatrimonio e vita adulta: la Viceregina di Napoli.\nInfatti, Anna and\u00f2 in sposa nell'ottobre 1636 (a quasi 29 anni) al nobile spagnolo \"Don\" Ramiro Felipe N\u00fa\u00f1ez de Guzm\u00e1n, II duca di Medina de las Torres e II marchese di Toral, che venne poco dopo, il 13 novembre 1637, nominato all'illustre carica di vicer\u00e9 di Napoli (la nomina era una condizione del contratto nuziale). \nLa decisione di sposare quest'uomo venne aspramente disapprovata dalla nonna Isabella, la quale sperava per la nipote in uno sposo italiano che avesse a cuore l'interesse di quegli Stati italiani ed indipendenti che sarebbero stati da lei ereditati. Solo la promessa nella nomina a vicer\u00e9 la addolc\u00ec. Isabella mor\u00ec in quello stesso anno delle nozze e venne successa nei suoi feudi da Anna e il suo neo-marito, il quale si adoper\u00f2 affinch\u00e9 il Ducato di Sabbioneta restasse sotto il controllo degli Spagnoli.\nAnna fu anche protagonista di un riuscito tentativo di bonifica idraulica della Piana di Fondi. \nInoltre, la sua figura \u00e8 saldamente legata al misterioso e celeberrimo Palazzo Medina a Posillipo, poi rinominato Palazzo Donn'Anna in suo onore: infatti, l'edificio fu eretto per volont\u00e0 della Viceregina e su di esso aleggiano credenze popolari narrate anche dalla scrittrice Matilde Serao.\nIl marito fu vicer\u00e9 fino al 6 marzo 1644 e gener\u00f2 con Anna tre figli, tutti e tre maschi.\nMorte.\nLa Viceregina mor\u00ec, all'et\u00e0 di 36 anni, il 24 ottobre 1644 nell'oggi noto Palazzo Capuano a Portici, dov'era nata, a causa di una grave infezione conseguente all'interruzione della quarta gravidanza. La madre la fece seppellire nella Chiesa: \u201cSanta Maria della Consolazione\u201d (Ercolano), all\u2019epoca appartenente ai monaci agostiniani scalzi. La salma sar\u00e0 poi trasferita nella Basilica di San Domenico Maggiore.\nDiscendenza.\nAnna e Ramiro Felipe ebbero tre figli:"}
{"id": "4198019", "revid": "33689", "url": "https://it.wikipedia.org/wiki?curid=4198019", "title": "Tutti gli Zeri del mondo", "text": ""}
{"id": "4198020", "revid": "729019", "url": "https://it.wikipedia.org/wiki?curid=4198020", "title": "Adolf Stockhausen", "text": "Partecip\u00f2 ai Giochi della II Olimpiade di Parigi del 1900 conquistando una medaglia d'argento nel rugby a 15 con il SC 1880 Frankfurt, squadra rappresentante la Germania."}
{"id": "4198021", "revid": "729019", "url": "https://it.wikipedia.org/wiki?curid=4198021", "title": "August Schmierer", "text": "Partecip\u00f2 ai Giochi della II Olimpiade di Parigi del 1900 conquistando una medaglia d'argento nel rugby a 15 con il SC 1880 Frankfurt, squadra rappresentante la Germania. Nell'unica partita giocata della squadra tedesca, contro la rappresentativa francese, segn\u00f2 tre punti.\nPrima dell'Olimpiade, Schmierer aveva gi\u00e0 giocato con la squadra di Francoforte sul Meno e l'aveva lasciata nel 1897 per giocare con il Cannstatter Fu\u00dfball-Club, squadra di cui fu anche presidente. Fu richiamato dal suo ex club proprio in occasione dei Giochi olimpici."}
{"id": "4198024", "revid": "1226", "url": "https://it.wikipedia.org/wiki?curid=4198024", "title": "Condotto C", "text": ""}
{"id": "4198025", "revid": "1573940", "url": "https://it.wikipedia.org/wiki?curid=4198025", "title": "Istv\u00e1n Messzi", "text": "Mor\u00ec in un incidente stradale nel 1991, a nemmeno trent'anni di et\u00e0. Era affiliato al Kecskem\u00e9ti Sport Club; dopo la morte gli \u00e8 stato intitolato il palazzetto dello sport della citt\u00e0 di Kecskem\u00e9t."}
{"id": "4198029", "revid": "287204", "url": "https://it.wikipedia.org/wiki?curid=4198029", "title": "Istvan Messzi", "text": ""}
{"id": "4198031", "revid": "1573940", "url": "https://it.wikipedia.org/wiki?curid=4198031", "title": "Fundulus grandis", "text": "Fundulus grandis , \u00e8 un pesce d'acqua dolce e salmastra appartenente alla famiglia Fundulidae.\nDistribuzione e habitat.\nQuesta specie \u00e8 diffusa in Nordamerica, nella fascia compresa tra la Florida, le Key West e Cuba, dove abita acque dolci. Abita canali e polle erbose, evitando aree interessate da marea.\nDescrizione.\n\"F. grandis\" presenta un corpo allungato, compresso ai fianchi, piuttosto tozzo, con pinna dorsale e anale arretrate, e coda a delta. Le altre pinne sono arrotondate. La livrea \u00e8 semplice: su un colore di fondo bruno, con riflessi metallici, vi sono numerose fasce verticali argentate e metallizzate, talvolta formate da puntini ravvicinati. Il ventre \u00e8 argenteo, le pinne pettorali e le ventrali sono gialle, le altre sono brune, puntinate di bianco e orlate di giallo vivo. Raggiunge una lunghezza massima di 18\u00a0cm.\nBiologia.\nNon \u00e8 un killifish stagionale.\nRiproduzione.\nLa femmina depone le uova, trasparenti, subito fecondate dal maschio, nel fondo limaccioso. Non vi sono cure parentali.\nAlimentazione.\nSi nutre di piccoli crostacei e invertebrati.\nAcquariofilia.\n\u00c8 uns specie allevata soprattutto da appassionati poich\u00e9 \u00e8 difficile da mantenere in acquario."}
{"id": "4198040", "revid": "124123", "url": "https://it.wikipedia.org/wiki?curid=4198040", "title": "Irina Skladneva", "text": "Biografia.\nIn Coppa del Mondo debutt\u00f2 il 5 gennaio 1997 a Kavgolovo (32\u00aa) e ottenne il primo podio l'8 marzo 1998 a Lahti (3\u00aa). Non partecip\u00f2 n\u00e9 a rassegne olimpiche n\u00e9 iridate.\nNel 2001 vinse la 28\u00aa edizione della Marcialonga."}
{"id": "4198043", "revid": "300067", "url": "https://it.wikipedia.org/wiki?curid=4198043", "title": "Konstantinos Sloukas", "text": ""}
{"id": "4198047", "revid": "71155", "url": "https://it.wikipedia.org/wiki?curid=4198047", "title": "Vittorio Grilli (economista)", "text": ""}
{"id": "4198049", "revid": "56620", "url": "https://it.wikipedia.org/wiki?curid=4198049", "title": "Medaglia per il giubileo dei 20 dell'Armata Rossa dei lavoratori e dei contadini", "text": ""}
{"id": "4198052", "revid": "300067", "url": "https://it.wikipedia.org/wiki?curid=4198052", "title": "Argyris Kambouris", "text": ""}
{"id": "4198054", "revid": "713168", "url": "https://it.wikipedia.org/wiki?curid=4198054", "title": "Nicola Mar\u00eda de Guzm\u00e1n Carafa", "text": "Biografia.\nEra il figlio primogenito di Ramiro Felipe N\u00fa\u00f1ez de Guzm\u00e1n, Vicer\u00e9 di Napoli dal 1637 al 1644 e di Anna Carafa della Stadera, principessa di Stigliano.\nEredit\u00f2 i titoli di marchese, terzo duca di Toral, secondo duca di Medina de las Torres e di Mondragone, conte di Fondi,\nNel 1644 alla morte della madre Anna Carafa, che deteneva il possesso del ducato di Sabbioneta ma non il titolo ducale, il re di Spagna Filippo IV nomin\u00f2 Nicola Maria duca di Sabbioneta.\nIl 21 ottobre 1657 spos\u00f2 Maria de Toledo y Velasco (1651-1710), figlia di Antonio de Toledo Beaumont, VII duca di Alba de Tormes e VIII conte di Ler\u00edn, e di Mariana de Velasco Tovar.\nNel 1674 Nicola de Guzm\u00e0n Carafa don\u00f2 la chiesa di S. Maria di Costantinopoli al Pio Monte dei Marinai di Torre del Greco, istituto fondato nel 1615 come sistema di previdenza sociale dei torresi impegnati in attivit\u00e0 marittime (pesca, corallo, navigazione, ecc...)\nLa coppia non ebbe figli, cos\u00ec Nicola Maria mor\u00ec senza eredi nel 1689 e si estinse la discendenza di Vespasiano I Gonzaga e quella dei Carafa, principi di Stigliano.\nIl ducato di Sabbioneta pass\u00f2 in possesso degli spagnoli che lo vendettero al genovese Francesco Maria Spinola (1659-1727).\nNicola Maria era l'erede di un patrimonio feudale valutato oltre 3 milioni di ducati, e titolare di pi\u00f9 di trecento tra terre, citt\u00e0 e castelli nel Regno di Napoli, oltre allo Stato paterno in Spagna. Alla sua morte senza eredi veniva ad aprirsi una delle maggiori cause di devoluzione dei feudi alla Corona di fine Seicento, da cui la Spagna sperava di ritrarre dalla loro vendita almeno mezzo milione di ducati da destinare alla guerra in cui era coinvolto il ducato di Milano."}
{"id": "4198055", "revid": "300067", "url": "https://it.wikipedia.org/wiki?curid=4198055", "title": "Argiris Kabouris", "text": ""}
{"id": "4198056", "revid": "651088", "url": "https://it.wikipedia.org/wiki?curid=4198056", "title": "Saurastra", "text": ""}
{"id": "4198058", "revid": "301422", "url": "https://it.wikipedia.org/wiki?curid=4198058", "title": "Kennosuke-sama", "text": ""}
{"id": "4198068", "revid": "88740", "url": "https://it.wikipedia.org/wiki?curid=4198068", "title": "Andrea Fumagalli", "text": ""}
{"id": "4198070", "revid": "1543377", "url": "https://it.wikipedia.org/wiki?curid=4198070", "title": "Virginia Destroyers", "text": "I Virginia Destroyers furono una franchigia professionistica di football americano con sede a Virginia Beach, Virginia, che giocarono nella United Football League nel 2011, anno dopo il quale la UFL cess\u00f2 di esistere. Le gare casalinghe venivano disputate al Virginia Beach Sportsplex.\nStoria.\nLa squadra discendeva dai Florida Tuskers, una precedente franchigia della UFL con sede a Orlando, Florida, attiva dal 2009 al 2010. I Tuskers raggiunsero due finali della UFL, perdendole entrambe coi Las Vegas Locomotives. Nel 2010 la UFL sospese le operazioni dei Tuskers e spost\u00f2 ci\u00f2 che rimaneva della squadra a Virginia Beach, assumendo l'identit\u00e0 (e alcuni dirigenti) della precedente franchigia di espansione che avrebbe dovuto iniziare a giocare nel 2011. A prendere le redini della squadra fu l'ex allenatore della NFL Marty Schottenheimer in qualit\u00e0 di capo-allenatore e general manager. I Destroyes conclusero la stagione 2011 con tre vittorie e una sconfitta, battendo in finale i Locomotives e conquistando il loro primo titolo.\nNel 2012 avrebbe dovuto svolgersi la quarta stagione della lega, con quattro squadre all'inizio del campionato previsto per il 26 settembre 2012. La lega cess\u00f2 le operazioni il 20 ottobre 2012, dopo quattro settimane, a causa di gravi problemi finanziari e di scarsa presenza di pubblico."}
{"id": "4198071", "revid": "104458", "url": "https://it.wikipedia.org/wiki?curid=4198071", "title": "Autoemotrasfusione", "text": ""}
{"id": "4198089", "revid": "682087", "url": "https://it.wikipedia.org/wiki?curid=4198089", "title": "Prolasso dell'utero", "text": ""}
{"id": "4198090", "revid": "298229", "url": "https://it.wikipedia.org/wiki?curid=4198090", "title": "King of the Ring 1993", "text": "King of the Ring 1993 \u00e8 stata la prima edizione dell'omonimo pay-per-view prodotto dalla World Wrestling Federation. L'evento si \u00e8 svolto il 13 giugno 1993 al Nutter Center di Dayton (Ohio).\nIl tema centrale di questo evento in pay-per-view fu il torneo stesso. I lottatori guadagnarono la partecipazione al torneo partecipando a dei match di qualificazione nei programmi televisivi WWF, mentre i quarti di finale, le semifinali e la finale furono trasmessi in pay-per-view. Bret Hart vinse il torneo sconfiggendo Razor Ramon, Mr. Perfect e Bam Bam Bigelow. Fu attaccato da Jerry Lawler nel corso della cerimonia di incoronazione, che port\u00f2 ad una faida tra i due che dur\u00f2 pi\u00f9 di due anni. Oltre al torneo, l'evento fu caratterizzato dalla contesa tra Yokozuna e Hulk Hogan per il WWF World Heavyweight Championship, detenuto da Hogan, dove vinse il primo. Inoltre ci fu il match tra Shawn Michaels (WWF Intercontinental Champion) e Crush, dove in palio c'era il titolo di Michaels. Il vincitore fu quest'ultimo, che mantenne il titolo.\nLe recensioni per la manifestazione furono prevalentemente positive. Diversi utenti nominarono Bret Hart come il momento clou del PPV. Il match per il titolo intercontinentale ricevette delle recensioni positive, ma il finale della contesa per il titolo Mondiale dei Pesi Massimi WWF, che caratterizz\u00f2 l'ultima apparizione in WWF di Hulk Hogan, fu criticato. L'evento vide la partecipazione di 6.500 fan, la presenza di fan pi\u00f9 bassa di qualsiasi evento WWF targato King of the Ring. Il buyrate del PPV, tuttavia, fu il pi\u00f9 alto di qualsiasi evento per decretare il Re del Ring fino al 1999. L'evento fu pubblicato su VHS nel Nord America e in VHS e in DVD nel Regno Unito.\nStoryline.\nLa WWF aveva tenuto diversi tornei firmati \"King of the Ring\" negli anni precedenti, ma nessuno di quelli fu trasmesso in pay-per-view fino all'edizione 1993. L'evento del 1993 fu caratterizzato dai quarti di finale, semifinali e finale del torneo oltre ad altri quattro match estranei ad esso (incluso il dark match). In queste contese, i lottatori svolgevano un ruolo da heel o face, e avevano delle faide esistenti gi\u00e0 da tempo.\nBret Hart nel primo match del torneo ricevette un BYE, ovvero non dovette affrontare nessun lottatore per qualificarsi ai quarti di finale. Lex Luger fu il primo wrestler a qualificarsi per il turno successivo quando sconfisse Bob Backlund in un match televisivo nell'episodio del 2 maggio di \"Wrestling Challenge\" per count-out. Sei giorni dopo, Razor Ramon fu aggiunto al torneo dopo aver sconfitto Tito Santana a \"Superstars of Wrestling\" per schienamento il 9 maggio, \"Hacksaw\" Jim Duggan schien\u00f2 Papa Shango a \"Wrestling Challenge\" diventando il quarto partecipante. La notte seguente, Bam Bam Bigelow si qualific\u00f2 al torneo sconfiggendo Typhoon in una\npuntata in diretta di \"Monday Night Raw\" per schienamento. Il 15 maggio nell'episodio di \"WWF Superstars\", Tatanka affront\u00f2 Giant Gonzalez in un match di qualificazione. Gonzalez tent\u00f2 di strangolare il proprio avversario e fu di conseguenza squalificato dall'arbitro Bill Alfonso, che Gonzalez attacc\u00f2 dopo il match. Quindi, Tatanka avanz\u00f2 al turno successivo del torneo. Mr. Perfect e Doink the Clown si affrontarono in tre match di qualificazione, prima che uno dei due lottatori vincesse la contesa per avanzare oltre. Si affrontarono per la prima volta il 1\u00ba maggio nell'episodio di \"WWF Superstars\", ma il match fin\u00ec in pareggio per scadenza del limite di tempo. Il loro match successivo ebbe luogo il 16 maggio in una puntata di \"Wrestling Challange\" e port\u00f2 ad un altro pareggio, sempre per limite di tempo. Il 24 maggio nell'episodio di \"Monday Night Raw\", ci fu una terza contesa, questa volta senza limiti di tempo, dove Mr. Perfect schien\u00f2 Doink.\nA WrestleMania IX, Bret Hart cedette il WWF Championship a Yokozuna. Al termine del match, Mr. Fuji, il manager di Yokozuna, gett\u00f2 del sale negli occhi di Hart, consentendo a Yokozuna di schienarlo per vincere il match. Dopo il match, Hulk Hogan sal\u00ec sul quadrato per controllare le condizioni di Hart. Hogan dichiar\u00f2 nel corso di una precedente intervista nel PPV che voleva affrontare il vincitore del match, e allora Fuji sfid\u00f2 Hogan ad affrontare immediatamente Yokozuna in una contesa improvvisata. Hogan accett\u00f2 la sfida, e cominci\u00f2 quindi il match. Yokozuna si scagli\u00f2 subito su Hogan attaccandolo con un pugno e un calcio, poi lo tenne fermo da dietro, in modo che Fuji potesse accecare l'\"Hulkster\" con del sale, solo che egli si abbass\u00f2, e quindi il sale fin\u00ec negli occhi del giapponese. Hogan mise KO il manager di Yokozuna, si lanci\u00f2 verso le corde e attacc\u00f2 l'avversario con una clothesline, seguita da un leg drop, la sua mossa finale. A quel punto ci fu lo schienamento, che port\u00f2 la vittoria di Hogan, per la quinta volta, del titolo mondiale. Questo match dur\u00f2 solo 22 secondi, ed \u00e8 di fatto uno dei match pi\u00f9 corti della storia. Bret Hart afferm\u00f2 in seguito che durante una conversazione con Vince McMahon, gli fu detto che Hulk Hogan si era rifiutato di cedere il WWF Championship a lui. Tuttavia, Hogan dichiar\u00f2 che, durante una conversazione con McMahon, fu raggiunto un accordo: Hogan avrebbe ceduto il titolo al cattivo (heel) pi\u00f9 forte di quel momento: Yokozuna, durante King of The Ring. Tutti e tre gli uomini parteciparono poi a una riunione, dove McMahon illustr\u00f2 loro il piano per far perdere a Hogan la cintura, affermando nuovamente che Hogan non avrebbe ceduto il titolo al canadese Hart. Hulk per\u00f2 non voleva neanche essere schienato in modo pulito da Yokozuna, cos\u00ec disse che avrebbe perso il titolo a causa di interferenze esterne. A seguito della \"delusione\" di Hart per non aver vinto il titolo da Hogan, Jack Tunney, che nella storyline era il Presidente WWF, gli concesse di entrare automaticamente nel torneo King of the ring, senza doversi qualificare.\nCrush affront\u00f2 il campione intercontinentale WWF Shawn Michaels pi\u00f9 volte nei primi mesi del 1993, ma non fu mai in grado di vincere il titolo. Gli uomini si affrontarono anche in un match di qualificazione per il King of the Ring il 23 maggio nell'episodio di WWF Superstars of Wrestling. La contesa si concluse con un doppio countout, e quindi entrambi i lottatori furono eliminati dal torneo. Fu successivamente annunciato che si sarebbero affrontati nell'edizione 1993 di King of the Ring, dove in palio ci sarebbe stato il titolo di Michaels.\nL'evento inoltre fu caratterizzato da un 8-man tag team match. I favoriti del pubblico, gli Steiner Brothers (Rick e Scott Steiner) insieme ai The Smoking Gunns (Billy e Bart Gunn) affrontarono i tag team heel (cattivi), ovvero i Money Inc. (Ted DiBiase e Irwin R. Schyster) e gli Headshrinkers (Samu e Fatu). Gli Steiner e gli Headshrinkers si erano gi\u00e0 affrontati a WrestleMania IX in un match vinto dagli Steiner per schienamento. Gli Steiner iniziarono poi un feud con i Money Inc., i WWF Tag Team Champion. I Gunns fecero il loro debutto in WWF nella primavera del 1993 e affrontarono gli Headshrinkers in una serie di match.\nEvento.\nPrima che la trasmissione andasse in onda in diretta in PPV, ci fu un dark match tra Owen Hart e Papa Shango. Papa Shango schien\u00f2 Hart mantenendo l'USWA Heavyweight Championship, che cominci\u00f2 a essere difeso anche in WWF come parte di un programma di scambio di talenti tra la WWF e la United States Wrestling Association (USWA).\nQuarti di finale del torneo.\nNel primo turno dei quarti di finale del torneo King of the Ring si affrontarono Bret Hart e Razor Ramon. Il primo a entrare sul quadrato fu Ramon, seguito da Bret. Primi clinch, Hart comincia a colpire il nemico con diversi pugni, poi lo rinchiude in una Hammerlock. Razor si libera velocemente, lancia Hart alle corde e lo colpisce con una clothesline. Poi per\u00f2 sbaglia una gomitata, e nei minuti successivi Hart rinchiude in continuazione l'avversario nella Hammerlock, quando puntualmente egli riusciva a liberarsi. Ramon effettu\u00f2 una fallaway slam e una running powerslam, ma non fu in grado di schienare per il tre decisivo Hart. Quest'ultimo successivamente esegu\u00ec alcune delle sue mosse caratteristiche, tra cui una Russian legsweep e una elbow drop dalla seconda corda. Ramon riprese il controllo della contesa e tent\u00f2 di eseguire un suplex dalla terza corda (superplex). Solo che, Bret, invece di cadere a terra, cadde sul corpo di Ramon, e quindi lo schien\u00f2, vincendo il match.\nNel secondo turno si affrontarono Mr. Perfect e Mr. Hughes (con Harvey Whippleman). Il primo ad entrare sul ring fu Hughes, seguito da Perfect. Primi clinch, poi Hughes us\u00f2 la sua forza fisica, notevolmente maggiore di quella dell'avversario, per controllare la contesa, lanciandolo pi\u00f9 volte all'angolo. Dopo che il wrestler di colore sbagli\u00f2 un leg drop, Perfect colse l'occasione per effettuare un neckbreaker sull'avversario. Hughes raccolse allora l'urna che aveva rubato da The Undertaker e colp\u00ec Perfect con essa. Di conseguenza Hughes fu squalificato, e Mr. Perfect avanz\u00f2 al turno successivo del torneo.\nNel match successivo, \"Hacksaw\" Jim Duggan affront\u00f2 Bam Bam Bigelow. Nessuno dei due wrestler fu in grado di ottenere un vantaggio effettivo fino a quando Duggan fu gettato all'angolo. Nella storyline quest'ultimo si infortun\u00f2 a causa di quest'attacco, il che permise a Bigelow di rinchiuderlo in una bear hug. Duggan per liberarsi dalla presa morse l'avversario, esegu\u00ec una powerslam e prov\u00f2 ad eseguire una delle sue mosse caratteristiche, la charging clothesline. Bigelow per\u00f2 si scans\u00f2 ed esegu\u00ec una diving headbutt sull'avversario che lo port\u00f2 alla vittoria finale, facendolo avanzare in semifinale.\nIl primo a entrare nell'ultimo match dei quarti di finale del torneo fu Lex Luger, seguito da Tatanka. Quest'ultimo guadagn\u00f2 il vantaggio iniziale su Luger. Effettu\u00f2 un crossbody mettendo Luger al tappeto. Egli colp\u00ec con una gomitata Tatanka liberandosi da una presa, e allora esegu\u00ec un chinlock sull'indiano. Tent\u00f2 di eseguire la stessa mossa dalla terza corda, ma Luger lo ferm\u00f2. Poi colp\u00ec con una clothesline Tatanka, ma non fu in grado di schienarlo per il tre finale. Allora l'incontro termin\u00f2 per limite di tempo, ed entrambi i lottatori furono eliminati dal torneo. Di conseguenza, Bigelow ricevette il via libera diretto alla semifinale del King of the Ring.\nSemifinale del torneo.\nVisto che Bam Bam fu mandato automaticamente in finale, l'unico match delle semifinali coinvolse Bret Hart e Mr. Perfect. Il primo a entrare sul quadrato fu Hart, seguito da Perfect. Prime fasi di clinch, Perfect lancia l'avversario verso le corde, e riesce quindi a guadagnare il vantaggio iniziale su Bret. Quest'ultimo riusc\u00ec a riprendersi mediante l'esecuzione di una serie di headlock sull'avversario. Perfect quindi effettu\u00f2 un dropkick su Hart, mandandolo contro le barricate che separano il bordo ring e il pubblico presente nell'arena. \"The Perfect One\" esegu\u00ec allora un altro dropkick, ma Hart si riprese e riusc\u00ec ad attaccare l'avversario con un superplex. Il canadese intrappola Perfect in un figure four leglock e tent\u00f2 di eseguire la sua mossa finale pi\u00f9 celebre: la Sharpshooter. L'avversario riusc\u00ec per\u00f2 a bloccare in movimento e tent\u00f2 di eseguire il Perfect Plex, la sua mossa finale, sul nemico. Hart per\u00f2 a sua volta invert\u00ec la mossa, ed entrambi gli uomini sono caddero fuori dal quadrato. Quando tornarono sul ring, Perfect cerc\u00f2 di schienare Hart con uno small package (un tipo di schienamento). Hart per\u00f2 rovesci\u00f2 la presa e vinse il match per schienamento, aggiudicandosi il posto in finale. \nAltri match.\nLa contesa valevole per il WWF Championship svoltasi poco dopo coinvolse l'allora campione in carica, Hulk Hogan e lo sfidante, Yokozuna. Il primo ad entrare sul quadrato fu il giapponese, accompagnato da Mr. Fuji, seguito da Hogan, accompagnato a sua volta da Jimmy Hart. Dopo le varie fasi di clinch, Yokozuna riusc\u00ec ad avere la meglio sull'avversario colpendolo con pugni, chop e testate. Il giapponese lanci\u00f2 poi l'avversario all'angolo, e prov\u00f2 ad eseguire una avalanche splash, non andata per\u00f2 a segno. Allora Hogan conquista il vantaggio, colpisce con una miriade di pugni l'avversario, lo lancia all'angolo e lo colpisce con una Clothesline. Prova poi a sollevare il giapponese per eseguire un Body slam, ma non ci riesce, visto l'elevato peso del nemico. La situazione diventa abbastanza statica, fino a quando Yokozuna riusc\u00ec ad eseguire un bear hug su Hogan e cerc\u00f2 di schienarlo dopo l'esecuzione di un belly to belly suplex. Lo schienamento non va per\u00f2 oltre il tre, e Hogan, incoraggiato fortemente dal pubblico, colpisce l'avversario con tre big boot prima che egli cadesse al suolo. Allora, con l'avversario strapazzato a terra, Hulk esegue la sua mossa finale, il leg drop, ma lo schienamento si ferma a due. \"The Hulkster\" attacc\u00f2 poi Fuji, manager di Yokozuna. A quel punto sal\u00ec a bordo ring Harvey Wippleman, altro manager del giapponese, che travestito da fotografo, cominci\u00f2 a scattare diverse fotografie a Hogan. Infastidito, quest'ultimo si avvicin\u00f2 a Harvey, e a quel punto la macchina scoppi\u00f2 in pieno volto a Hogan. Questo permise a Yokozuna di attaccare l'avversario con un leg drop, e lo schien\u00f2. Il giapponese vinse quindi il match e il titolo mondiale WWF. Dopo il match, Yokozuna colp\u00ec Hogan con una Banzai drop.\nLa contesa successiva fu un Eight-man tag team match. I primi ad entrare sul quadrato furono i The Smoking Gunns (Billy Gunn e Bart Gunn) e i The Steiner Brothers (Rick Steiner e Scott Steiner), seguiti dai The Headshrinkers (Samu e Fatu) e i Money Inc. (Ted DiBiase e Irwin R. Schyster). Il match inizi\u00f2 con gli Steiner che a turno attaccavano DiBiase. Fatu e Bart Gunn entrarono nel match, e Fatu e suoi compagni di squadra isolarono Gunn in modo che non potesse dare il cambio ai suoi tag team partner. Billy Gunn attacc\u00f2 DiBiase e controll\u00f2 la contesa fino a quando DiBiase eseguito il Million Dollar Dream su Billy. DiBiase allora cominci\u00f2 a vantarsi per l'esecuzione della manovra appena eseguita. Ci\u00f2 permise a Billy Gunn di schienare DiBiase con uno small package (un particolare tipo di schienamento). Il conto dell'arbitro arriv\u00f2 al tre finale, quindi i Gunns e i fratelli Steiner vinsero il match. Dopodich\u00e9, le squadre continuarono a lottare fino a quando i due tag team vincitori riuscirono a cacciare i nemici fuori dal ring.\nNel match successivo Shawn Michaels, l'allora detentore del WWF Intercontinental Championship affront\u00f2 Crush. Il primo a entrare sul ring fu Crush, seguito da Michaels, accompagnato dalla sua guardia del corpo, Diesel. Dopo le prime fasi di clinch, Crush lancia Michaels fuori dal ring con una gomitata. Quest'ultimo torna sul ring, rinchiude l'avversario in una Standing Armbar, ma Crush si libera e colpisce il nemico con due Dropkick, e Shawn si ritrova fuori dal ring. Una volta sul quadrato Michaels viene colpito da Crush con vari sgambetti, poi viene sollevato dall'avversario, che si \"allena\" letteralmente con il suo corpo, sollevandolo pi\u00f9 e pi\u00f9 volte, prima di buttarlo a terra, eseguendo quindi una Military press slam. Le tecniche offensive continuano, e allora Diesel tira fuori dal ring Michaels, proteggendolo da ulteriori attacchi. Allora Crush esce fuori dal ring, Michaels ci rientra, e mentre Crush e Diesel stavano per darsele, Shawn si butt\u00f2 sull'avversario dal bordo ring. Mentre l'arbitro era distratto, Diesel afferr\u00f2 la testa di Crush e la sbattette contro il palo di sostegno del ring. Micheals esce dal quadrato, sbatte pi\u00f9 volte la testa del nemico contro il paletto, poi lo riporta nel ring. Poi sale sulla terza corda e colpisce con una gomitata la spalla di Crush. Michaels ha il controllo del match per qualche minuto fino a quando Crush reagisce sollevano l'avversario sopra la testa e lanciando l'avversario fuori dal ring, mostrando un'immensa forza fisica. Il match allora sembra dalla parte di Crush, che colpisce l'avversario con diverse tecniche, tra cui un Irish Whip, un Big Boot e un Leg Drop, e lanciando nuovamente Michaels fuori dal quadrato con una Clothesline. A quel punto si presentano per\u00f2 sullo stage due Doink the Clown che distraggono Michaels. A quel punto Shawn alle spalle colpisce il nemico con una Sweet Chin Music inversa, facendo quindi sbattere il volto dell'avversario contro il turnbuckle. HBK allora schiena Crush vincendo il match e mantenendo quindi il titolo intercontinentale.\nFinale del torneo.\nLa finale del King of the Ring Tournament vide affrontarsi Bret Hart e Bam Bam Bigelow, mentre l'arbitro per il match fu Joey Marella. Il primo ad entrare sul quadrato fu Bigelow, seguito dal canadese Hart. Bam si lanci\u00f2 subito sull'avversario, che per\u00f2 si spost\u00f2, facendolo sbattere contro il paletto di sostegno del ring. Poi Bret comincia a colpire Bigelow con diversi pugni, ma c'\u00e8 anche la reazione del nemico. Bigelow prov\u00f2 ad eseguire una Gorilla Press Slam, ma inciampa, e Hart li cade di conseguenza sopra. Il canadese intrappola l'avversario in una Hammerlock; Bigelow si libera e dopo aver lanciato Hart contro le corde, lo colpisce con una spallata. Bam Bam allora solleva il canadese e lo butta fuori dal ring. Bigelow riporta il nemico sul quadrato e da quel momento \u00e8 in un vantaggio importante sull'avversario, fino a quando Hart, una volta che lo scontro si rispost\u00f2 fuori dal ring, riusc\u00ec a colpire l'avversario con dei pugni e a lanciarlo contro le barricate che separano il bordo ring dal pubblico, seguito da una gomitata dal ring. Hart risal\u00ec a bordo ring e prov\u00f2 a colpire il nemico con una seconda gomitata, ma quest'ultimo lo afferr\u00f2 in una bear hug e lo sbattette contro il palo di sostegno del ring. Poi Bigelow afferra il canadese e lo butta a terra con un Body slam. Bam Bam torna sul ring, e mentre distrae l'arbitro, arriva Luna Vachon, la valletta di Bigelow, che colpisce Hart alla schiena con una sedia. Allora Bigelow riporta Bret sul quadrato, lo colpisce con un altro Body slam, seguito da una Diving headbutt per lo schienamento vincente. Arriva subito dopo per\u00f2 Earl Hebner, un altro arbitro, che riferisce a Marella quanto successo, che decide quindi di far continuare la contesa. Allora Bigelow si scaravent\u00f2 immediatamente su Hart e cominci\u00f2 a colpirlo alla schiena. Mentre Bigelow era fuori dal quadrato, Hart esegu\u00ec un flying crossbody saltando sopra la terza corda e atterrando sul nemico. Dopo aver portato Bigelow sul ring, Hart lo attacc\u00f2 con una Clothesline dalla terza corda, seguita da una Elbow drop. Poi Hart attacca il nemico con un Diving Bulldog. \"The Hitman\" prov\u00f2 a rinchiudere Bigelow nella sua mossa finale (Finishing move) prediletta, la Sharpshooter, ma non ci riusc\u00ec; Bigelow sembra essere in vantaggio, ma ecco che Hart sale sul paletto e rinchiude l'avversario in una victory roll (particolare tipo di schienamento). Hart vince il match, e quindi anche il torneo King of the Ring.\nPoi ci fu una cerimonia di incoronazione, dove Hart fu proclamato King of the Ring. Jerry Lawler per\u00f2 interruppe la cerimonia, e afferm\u00f2 di essere l'unico re della WWF. Gli fu dato il soprannome di \"The King\" quando sconfisse Jackie Fargo vincendo il AWA Southern Heavyweight Championship nel 1974. Lawler attacc\u00f2 Hart e lo colp\u00ec con lo scettro e il trono che erano utilizzati per la cerimonia.\nConseguenze.\nPer il resto della stagione estiva, Hulk Hogan continu\u00f2 il suo feud con Yokozuna nei diversi house show e programmi televisivi organizzati dalla WWF. Poi lasci\u00f2 la federazione e si concentr\u00f2 sulla sua carriera di attore. Recit\u00f2 in \"Thunder in Paradise\", una serie televisiva statunitense del 1994 che vede tra i protagonisti Hogan, Chris Lemmon e Carol Alt. Durante le riprese del programma, gli fu offerto un contratto con la World Championship Wrestling (WCW), principale concorrente della WWF. Debutt\u00f2 nella WCW nell'estate 1994 e fece il suo primo match a Bash at the Beach 1994 dove sconfisse Ric Flair vincendo il WCW World Heavyweight Championship. Continu\u00f2 a lottare in WCW fino all'estate del 2000 e non fece ritorno in WWF fino all'inizio del 2002.\nYokozuna difese il titolo WWF per oltre nove mesi prima di perderlo contro Bret Hart. A Shawn Michaels fu tolta la cintura Intercontinentale nel settembre 1993, e quindi ci fu una battle royal per l'assegnazione del titolo che vide come vincitore Razor Ramon. Gli Steiner Brothers continuarono il loro feud con i Money Inc. prima di essere sconfitti da quest'ultimi. Tre giorni dopo, gli Steiner riguadagnarono le cinture, che difesero fino alla fine della rivalit\u00e0.\nJerry Lawler ebbe un feud con Bret Hart per pi\u00f9 di due anni dopo King of the Ring. Si affrontarono a SummerSlam 1993 per determinare il vero re della WWF. Lawler vinse il match e il titolo dopo che Hart fu squalificato. Si sarebbero dovuti affrontare a Survivor Series 1993 in un elimination match, ma Lawler non fu in grado di partecipare all'evento perch\u00e9 fu accusato di sodomia e stupro nella vita reale. L'accusa in seguito ammise di aver falsificato le accuse. Hart ebbe poi una rivalit\u00e0 con il fratello Owen nel 1994, in modo da terminare il feud con Lawler. Quest'ultimo accus\u00f2 Bret Hart di essere un razzista nel 1995 con lo scopo di creare dei problemi tra Hart e il wrestler giapponese Hakushi. Questo riaccese il feud tra Hart e Lawler, che si affrontarono a \"In Your House 1\". Hakushi interfer\u00ec nel match, che permise a Lawler di schienare Hart. Questo port\u00f2 a un \"Kiss my Foot\" match tra Hart e Lawler a King of the Ring 1995. Secondo la stipulazione, lo sconfitto avrebbe dovuto baciare i piedi del vincitore. Lawler perse la contesa.\nAccoglienza.\nLe recensioni per l'evento furono prevalentemente positive. Il corrispondente per Online Onslaught, l'editorialista Adam Gutschmidt, dichiar\u00f2 che l'evento era stato il miglior King of the Ring al quale aveva mai assistito. Defin\u00ec tutti e tre i match di Bret Hart \"eccezionali\", ma non fu cos\u00ec impressionato per quanto riguarda le altre contese nella card. Afferm\u00f2 che l'eight-man tag team match non aveva nessuno scopo preciso, che il match tra Luger e Tatanka fu mal pianificato ed eseguito, e che il match per il titolo WWF fu il peggiore della serata. Sempre per Online Onslaught, Rick Scaia scrisse positivamente dei match di Bret Hart. Afferm\u00f2 che il match tra Tatanka e Luger fu una \"buona decisione di prenotazione\" e che i lottatori lottarono bene. Egli apprezz\u00f2 anche i finali per il titolo Mondiale e quello Intercontinentale. Anche le recensioni da The Other Arena elogiarono i match con Hart protagonista, cos\u00ec come il match valevole per il titolo Intercontinentale. Le altre contese non furono valutate positivamente, soprattutto quella per il WWF Championship.\nLa partecipazione all'evento fu di 6.500 fan, che pagarono un totale di $ 80.000 per l'ingresso. Questo fu il dato di presenza pi\u00f9 basso per un evento targato King of the Ring. La partecipazione all'edizione dell'anno successivo fu quasi due volte maggiore, visto che circa 12.000 assistettero a King of the Ring 1994. Il buyrate del PPV fu di 1.1, il pi\u00f9 alto per un evento King of the Ring fino al 1999.\nL'evento fu pubblicato in VHS nel Nord America dalla Coliseum Video l'11 agosto 1993. Fu anche pubblicato in VHS in formato PAL nel Regno Unito. Fu confezionato accoppiato a King of the Ring 1994, e pubblicato in DVD nel Regno Unito come parte della linea WWE Tagged Classics il 5 luglio 2004."}
{"id": "4198096", "revid": "125609211", "url": "https://it.wikipedia.org/wiki?curid=4198096", "title": "Via XX Settembre (Milano)", "text": "Via XX Settembre \u00e8 un'elegante strada residenziale della citt\u00e0 di Milano, tematizzata dal Piano Beruto del 1884-1889 e realizzata fra il finire del XIX secolo e i primi anni del XX. Venne intitolata al 20 settembre 1870, giorno in cui si svolse la Breccia di Porta Pia a Roma che sanc\u00ec sia la fine dello Stato Pontificio che l'ingresso di Roma nel Regno d'Italia.\nStoria.\nVia XX Settembre venne concepita nell'ambito dell'urbanizzazione delle aree poste tra il Castello Sforzesco e Porta Magenta, negli stessi anni che videro la sistemazione definitiva dell'ex \"piazza d'armi\", alle spalle del Castello con la realizzazione del nuovo Parco Sempione. \nTematizzata dal Piano Beruto (1884-1889), la via - perfettamente in asse con l'Arena Civica - venne concepita per essere lottizzata in piccoli appezzamenti destinati ad ospitare i villini signorili dell'alta borghesia, la nuova classe dominante sulla scena politica milanese. Fu cos\u00ec che fin dalla fine dell'Ottocento cominciarono a sorgere i primi villini in stile liberty, che ancora oggi la caratterizzano in larga parte, in un quartiere fortemente connotato dalla presenza di verde (tenendo anche conto l'estrema vicinanza del Parco Sempione). \nI due villini pi\u00f9 famosi furono: il Villino Hoepli (1894-1896), di propriet\u00e0 dell'editore svizzero Ulrico Hoepli, demolito nel dopoguerra e il Villino Francetti Frova (1895-1896). Quest'ultimo si distingueva per la caratteristica torre ottagonale d'angolo, coronata da una loggetta a cupolino."}
{"id": "4198098", "revid": "729019", "url": "https://it.wikipedia.org/wiki?curid=4198098", "title": "Gaetano Afan de Rivera", "text": "Biografia.\nFiglio di Carlo, marchese di Villanueva de las Torres, e di Luigia Ferrari, apparteneva all'antica famiglia che diede i natali, tra gli altri, al vicer\u00e9 di Napoli Pedro Af\u00e1n de Ribera.\nInizi\u00f2 la carriera militare nel 1827, acquistando il grado di capitano nei reggimenti siciliani, e percorse con successo la gerarchia militare. Il 30 novembre 1837 s\u00ec un\u00ec in matrimonio a Gaeta con Amalia Nicoletti Martelli.\nFu protagonista dei combattimenti nell'ambito della riconquista della Sicilia nel 1848, dove, al comando del 4\u00b0 Cacciatori, partecip\u00f2 alla presa di Messina e a quella di Catania. In particolare, per il comportamento tenuto negli scontri di Gibilrossa e Belmonte, ricevette la medaglia d'oro di prima classe e la croce di diritto di S. Giorgio.\nDopo l'invasione del Regno delle Due Sicilie da parte delle truppe garibaldine e piemontesi, fu richiamato a Napoli, dove tent\u00f2 di riorganizzare l'esercito, e successivamente partecip\u00f2 alla difesa di Capua.\nNel 1855 fu promosso brigadier generale, ed assunse il comando della brigata di Palermo; il 19 aprile 1860 fu promosso maresciallo di campo.\nDopo la caduta del Regno, segu\u00ec Francesco II di Borbone in esilio, spostandosi successivamente a Trieste. Qui entr\u00f2 in contatto con uno dei numerosi movimenti legittimisti dell'epoca, riuscendo nel 1866 ad evitare un processo a Catania, dove erano stati catturati alcuni congiurati."}
{"id": "4198100", "revid": "116021508", "url": "https://it.wikipedia.org/wiki?curid=4198100", "title": "Gerardo I di Parigi", "text": "Biografia.\nSecondo diverse fonti, avrebbe sposato una certa Rotrude, che potrebbe essere stata una figlia di Carlomanno, figlio di Carlo Martello.\nDa questa unione nacquero:\nSuo figlio Stefano gli succedette nel titolo di conte di Parigi."}
{"id": "4198101", "revid": "767487", "url": "https://it.wikipedia.org/wiki?curid=4198101", "title": "Vesko Mihajlovi\u0107", "text": "Vanta 6 presenze nelle competizioni UEFA per club.\nCarriera.\nClub.\nGiocando in patria con Proleter e Vojvodina, nella stagione 1992-93 vince la classifica marcatori del campionato serbo assieme al montenegrino Drobnjak, realizzando 30 marcature. Dopo questi risultati viene acquistato dall' ed in seguito gioca con Enosis, Olympiakos Nicosia e prima di concludere la carriera con l'."}
{"id": "4198104", "revid": "298229", "url": "https://it.wikipedia.org/wiki?curid=4198104", "title": "King of the Ring 1994", "text": "King of the Ring 1994 \u00e8 stata la seconda edizione dell'omonimo pay-per-view prodotto dalla World Wrestling Federation. L'evento si \u00e8 svolto il 19 giugno 1994 alla Baltimore Arena di Baltimora (Maryland)."}
{"id": "4198105", "revid": "1442080", "url": "https://it.wikipedia.org/wiki?curid=4198105", "title": "Las Vegas Locomotives", "text": "I Las Vegas Locomotives, spesso chiamati solo Locos, furono una franchigia professionistica di football americano con sede a Las Vegas, Nevada, che gioca nella United Football League. La squadra disput\u00f2 le sue gare casalinghe al Sam Boyd Stadium, stadio della University of Nevada, Las Vegas. Jim Fassel fu il capo-allenatore della franchigia, presidente e general manager. I Locomotives giocarono la finale di tutte le tre stagioni della UFL, vincendo nel 2009 e 2010 e perdendo coi Virginia Destroyers nel 2011. I Locos furono inoltre l'unica delle quattro franchigie originarie della UFL ad essere rimasti nella loro prima citt\u00e0 e ad aver giocato tutte le loro gare casalinghe nello stesso stadio.\nOrigini.\nLas Vegas fu uno dei primi mercati ad essere considerato per ospitare una franchigia della UFL. Quando la UFL annunci\u00f2 all'inizio del 2008 i suoi sei mercati prescelti per la stagione inaugurale, essi erano Las Vegas, Los Angeles, New York, Hartford, Orlando e San Francisco. Quando la lega ridusse il numero delle squadre a quattro, prima dell'inizio della stagione 2009, Las Vegas assorb\u00ec la squadra destinata a Los Angeles, e New York quella destinata a Hartford. Alla fine, malgrado New York e Los Angeles fossero i pi\u00f9 grandi bacini d'utenza, a Las Vegas e Hartford furono assegnati i diritti in esclusiva per le loro squadre, e Las Vegas non gioc\u00f2 neppure una sola gara nell'area metropolitana di Los Angeles.\nNel 2012 avrebbe dovuto svolgersi la quarta stagione della lega, con quattro squadre all'inizio del campionato previsto per il 26 settembre 2012. La lega cess\u00f2 le operazioni il 20 ottobre 2012, dopo quattro settimane, a causa di gravi problemi finanziari e di scarsa presenza di pubblico. Al momento della cessazione, i Las Vegas Locomotives erano ancora imbattuti, e quindi venne loro assegnato di diritto il titolo di campione UFL. La costante diminuzione di spettatori allo stadio per le loro partite fu tuttavia una delle cause della sospensione della lega."}
{"id": "4198106", "revid": "287204", "url": "https://it.wikipedia.org/wiki?curid=4198106", "title": "Shotengai", "text": ""}
{"id": "4198109", "revid": "298229", "url": "https://it.wikipedia.org/wiki?curid=4198109", "title": "King of the Ring 1995", "text": "King of the Ring 1995 \u00e8 stata la terza edizione dell'evento in pay-per-view King of the Ring, prodotto dalla World Wrestling Federation. L'evento si \u00e8 svolto il 25 giugno 1995 al CoreStates Spectrum di Filadelfia, Pennsylvania. La \"tagline\" dell'evento era \"Guts and Glory\" (\"Lacrime e gloria\").\nIl main event dell'evento fu un tag team match in cui il WWF World Heavyweight Champion Diesel e Bam Bam Bigelow affrontarono Tatanka e Sycho Sid. Diesel vinse l'incontro schienamento su Tatanka. Altri incontri importanti dell'undercard furono Bret Hart contro Jerry Lawler in un \"Kiss My Foot\" match e la finale del torneo King of the Ring tra Mabel e Savio Vega.\nStoryline.\nLa storyline principale dell'evento fu il King of the Ring stesso. Il primo match di qualificazione si svolse a In Your House 1 dove Mabel sconfisse Adam Bomb in uno squash match al primo turno. Il secondo match del primo turno si svolse il 15 maggio a \"Raw\", dove Bob Holly sconfisse Mantaur. Poi ci furono vari incontri, Razor Ramon avanz\u00f2 ai quarti di finale il 20 maggio a \"Superstars of Wrestling\" sconfiggendo Jacob Blu. Shawn Michaels arriv\u00f2 ai quarti di finale, sconfiggendo King Kong Bundy il 22 maggio a \"Raw\". In seguito a \"Superstars of Wrestling\" il 27 maggio, Kama sconfisse Duke Droese via schienamento. All'inizio dell'episodio di \"Raw\" del 29 maggio, l'Intercontinental Champion Jeff Jarrett, fece un promo con The Roadie, affermando che egli avrebbe sconfitto The Undertaker e sarebbe arrivato ai quarti di finale. Jarrett, tuttavia, fu sconfitto da The Undertaker. A differenza di Jarrett, The Roadie riusc\u00ec ad avanzare ai quarti di finale sconfiggendo Doink the Clown nella puntata di \"Superstars of Wrestling\" del 3 giugno grazie a una distrazione da Jarrett a bordo ring. Owen Hart combatt\u00e9 contro Davey Boy Smith il 5 giugno a \"Raw\" (registrato il 14 maggio 1995 a \"In Your House 1\") nella finale del primo turno del match. Il match, per\u00f2, si concluse un pareggio dopo il limite di quindici minuti. A causa di ci\u00f2, nessuno dei due procedette al turno successivo, poi ci fu un match tra Yokozuna e Lex Luger che ebbe luogo il 12 giugno nell'edizione di \"Raw\". Yokozuna vinse poi il match per countout dopo aver eseguito un legdrop. Razor Ramon si qualific\u00f2 ai quarti di finale ma a causa di un infortunio dopo un Ladder match contro Jeff Jarrett, e quindi non pot\u00e9 continuare il torneo. Di conseguenza, il posto per i quarti di finale finale fu deciso poco prima del pay-per-view.\nInoltre nel torneo ci furono altre due faide. La prima fu quella tra il WWF Champion Diesel, Bam Bam Bigelow, Tatanka e Sycho Sid. Il feud inizi\u00f2 dopo \"WrestleMania XI\", e continu\u00f2 a \"In Your House 1\", dove Diesel affront\u00f2 Sid per il WWF Championship. Diesel stava vincendo quando intervenne Tanaka. Ci\u00f2 permise a Diesel di mantenere il titolo per squalifica.\nL'altra faida principale a \"King of the Ring\" fu quella tra Jerry Lawler e Bret Hart, che ebbe inizio due anni prima di \"King of the Ring 1993\". Al pay-per-view precedente, \"In Your House 1: Premi\u00e8re\", Lawler sconfisse Hart dopo delle interferenze esterne da parte di Hakushi e del suo manager Shinja. Il 22 maggio a \"Raw\", Hart and\u00f2 di fronte a Lawler al tavolo di commento e gli chiese una rivincita. Lawler accett\u00f2 e aggiunse una clausola in cui il perdente avrebbe dovuto baciare i piedi del vincitore. Per prepararsi a questo, Lawler trascorse le settimane successive in giro a piedi nudi in stalle di cavallo e non si lav\u00f2 i piedi fino a quando si batt\u00e9 con Hart. Il 10 giugno a \"Superstars\", Lawler sconfisse Aldo Montoya e lo costrinse a baciargli i piedi."}
{"id": "4198114", "revid": "298229", "url": "https://it.wikipedia.org/wiki?curid=4198114", "title": "King of the Ring 1996", "text": "King of the Ring 1996 \u00e8 stata la quarta edizione dell'omonimo pay-per-view prodotto dalla World Wrestling Federation. L'evento ebbe luogo il 23 giugno 1996, al MECCA Arena a Milwaukee, Wisconsin.\nIl main event fu un single match per il WWF Championship, in cui Shawn Michaels sconfisse British Bulldog e conserv\u00f2 il titolo, con Mr. Perfect come special enforcer. L'undercard fu caratterizzato dal King of the Ring Tournament, vinto da Stone Cold Steve Austin.\nNell'undercard ci furono altri match tra cui il match per il WWF Intercontinental Championship tra Goldust e Ahmed Johnson, l'incontro tra Mankind e The Undertaker, il match tra The Ultimate Warrior e Jerry \"The King\" Lawler e il match per i titoli di coppia tra i campioni The Smoking Gunns e gli sfidanti The Godwinns.\nIl discorso di Steve Austin dopo aver vinto il King of the Ring Tournament diede origine alla \"Austin 3:16\", e l'evento \u00e8 stato citato dalla WWE come punto di partenza della Attitude Era insieme a \"Wrestlemania XIII\", \"\", \"Survivor Series 1997\" e \"WrestleMania XIV\".\nStoryline.\nL'evento fu caratterizzato dal torneo King of the Ring. La qualificazione per il torneo inizi\u00f2 il 27 maggio 1996, nella puntata di \"Raw\", con The Ultimate Warrior che lott\u00f2 contro il WWF Campione Intercontinentale Goldust, che fin\u00ec con un doppio count-out e Vader che sconfisse Ahmed Johnson. Le qualifiche continuarono il 2 giugno nell'episodio a Superstars dove Justin \"Hawk\" Bradshaw sconfisse Henry O. Godwinn. Il 3 giugno nell'edizione di \"Raw\", \"Stone Cold\" Steve Austin e Jake \"The Snake\" Roberts si qualificarono per il torneo sconfiggendo rispettando Bob \"Spark Plug\" Holly e Hunter Hearst Helmsley, .Il 9 giugno nella puntata di Superstars, Savio Vega sconfisse Marty Jannetty in un match di qualificazione. Il 10 giugno a \"Raw\", la qualificazione per il torneo si concluse con la vittoria di \"Wildman\" Marc Mero su Skip e con quella di Owen Hart su Yokozuna. Il primo match dei quarti di finale del torneo ebbero luogo il 16 giugno a Superstars, con Roberts che sconfisse Bradshaw. Il 17 giugno nella puntata di \"Raw\", Austin sconfisse Vega e Mero sconfisse Hart nelle restanti partite dei quarti di finale. Vader ricevette un bye nei quarti di finale.\nLa rivalit\u00e0 principale dell'evento fu quella tra Shawn Michaels e The British Bulldog con in palio il WWF Championship. A , Michaels difese il titolo contro Bulldog in un match finito in un no contest, con entrambi gli uomini a terra per pi\u00f9 di 10 secondi. Anche se l'arbitro Earl Hebner assegn\u00f2 a Michaels la vittoria, la moglie di Bulldog, Diana Smith, il cognato Hart e il manager Jim Cornette consegnarono a Bulldog la cintura. L'on-screen presidente della WWF Gorilla Monsoon dichiar\u00f2 il match no contest. Il 3 giugno nella puntata di Raw, Monsoon annunci\u00f2 che Michaels avrebbe difeso il titolo contro Bulldog in un rematch a King of the Ring e permise alla stable Camp Cornette di scegliere uno special guest referee per il match. Il 17 giugno a Raw, Jim Cornette anunci\u00f2 che Mr. Perfect sarebbe stato il special guest referee del match.\nUn altro feud importante fu quello tra The Undertaker e Mankind. Il 1\u00ba aprile nella puntata di \"Raw\", Mankind il suo debutto nella WWF e sconfisse Bob Holly. Pi\u00f9 tardi quella notte, Mankind attacc\u00f2 The Undertaker durante il suo match con Justin Bradshaw. Il 13 maggio nella puntata di \"Raw\", Vince McMahon fece un segmento nel ring con The Undertaker e Paul Bearer. Mankind attacc\u00f2 Taker, che fu distratto da Goldust e la sua valletta Marlena. A , Mankind aiut\u00f2 Goldust a mantenere il WWF Intercontinental Championship contro The Undertaker in un Casket match. Ci\u00f2 port\u00f2 a un match tra The Undertaker e Mankind a King of the Ring.\nIl 27 maggio a \"Raw\", Ahmed Johnson discusse con Goldust in un segmento nel backstage dopo aver perso un king of the ring qualifying contro Vader. Il 3 giugno nella puntata di Raw, il Presidente della WWF Gorilla Monsoon annunci\u00f2 che Goldust avrebbe difeso il titolo contro Johnson a king of the Ring. \nA , The Smoking Gunns (Billy e Bart) sconfissero i The Godwinns (Henry e Phineas) vincendo i WWF Tag Team Championship. Dopo che i Godwinns persero i titoli, la loro valletta Sunny divenne la valletta dei Gunns. A causa del tradimento di Sunny, i Godwinns continuarono la loro rivalit\u00e0 con i Gunns, portando a un match per i titoli di coppia a King of the Ring 1996.\nEvento.\nPrima dell'evento trasmesso in diretta in pay-per-view, i The Bodydonnas (Skip e Zip) lottarono contro i The New Rockers (Marty Jannetty e Leif Cassidy) in un match trasmesso in diretta su Free for All. I Bodydonnas vinsero il match. Il match fu seguito da un altro match non trasmesso in TV in cui Hunter Hearst Helmsley sconfisse Aldo Montoya.\nMatch preliminari.\nLa prima semifinale del torneo vide contrapposti Marc Mero contro Steve Austin. Durante il match, Austin si fer\u00ec gravemente alla bocca dopo Mero applic\u00f2 una Sleeper Hold su Steve. Austin riusc\u00ec a uscire dalla manovra, ma ricevette un Body Press. Poi Austin attacc\u00f2 Mero con lo stivale in un angolo e cerc\u00f2 di gettare Mero fuori dal ring, ma egli gett\u00f2 a sua volta Austin fuori dal ring. Mero esegu\u00ec una Plancha su Austin causandoli il sanguinamento della bocca. Mero tornato sul ring ed esegu\u00ec un Suicide Dive su Austin. Mero cerc\u00f2 di schienare Austin dopo un Missile Dropkick ma non ottenne il conteggio di \u201c3\u201d.\nAustin esegu\u00ec infine una Stunner vincendo il match. Il prossimo match della semifinale fu quello tra Jake Roberts e Vader; quest'ultimo domin\u00f2 il match eseguendo svariate mosse tra cui una Body Press e una Running Splash. Roberts diede un calci\u00f2 a Vader e lo colp\u00ec con uno Swinging Knee Lift. Roberts cerc\u00f2 di vincere il match tentando di eseguire una DDT su Vader ma egli lo sped\u00ec all'angolo e cerc\u00f2 di colpirlo con una Short-arm Clothesline. Roberts contrast\u00f2 l'attacco e lo colp\u00ec a sua volta con una Short-arm Clothesline. ma The Mastdon si riprese e lo colp\u00ec con una Running Splash. Roberts prov\u00f2 a eseguire una DDT su Vader ma egli us\u00f2 l'arbitro come scudo umano, venendo squalificato. Vader aggred\u00ec Roberts dopo il match e lo infortun\u00f2 con la sua Vader Bomb.\nNel match successivo si affrontarono i The Smoking Gunns e i Godwinns. I Gunns ottenne un vantaggio all'inizio del match quando Billy distrasse Phineas e Bart lo attacc\u00f2 da dietro. Tuttavia, i Godwinns si ripresero e dominarono la maggior parte del match. Negli ultimi secondi del match, Bart colp\u00ec Phineas, permettendo a Billy di schienarlo per il conto di 3.\nIl quarto match fu quello tra The Ultimate Warrior e Jerry Lawler. Lawler si port\u00f2 uno scettro sul ring durante il suo ingresso, e quando Warrior stava facendo il suo ingresso, Lawler inizi\u00f2 ad attaccarlo con lo scettro e utilizz\u00f2 molte tattiche scorrette per mettere in difficolt\u00e0 Warrior. Lawler cerc\u00f2 di finire la partita con un Piledriver ma Warrior cominci\u00f2 a dominare il match con una serie di clothesline. Guerriero poi colp\u00ec Lawler con una Running Shoulder Block e lo schien\u00f2 vincendo la partita. Nel quinto match si affrontarono The Undertaker e Mankind. Taker inizi\u00f2 la partita attaccando Mankind con una Flying Clothesline. Poi \"The Hardcore Legend\"acquist\u00f2 slancio da una Bodyslam. L'azione continu\u00f2 finch\u00e9 non uscirono fuori dal ring. In seguito Mankind afferr\u00f2 una sedia per colpire il Deadman ma egli gli diede un calcio, poi Undertaker esegu\u00ec una backdropped sul bordo del ring, e successivamente entrarono in esso. Il manager di Undertaker, Paul Bearer distrasse l'arbitro, permettendo a Undertaker di attaccare Mankind con una sedia. Undertaker esegu\u00ec un Big Boot e cerc\u00f2 di finire il match, tentando di eseguire una Tombstone Piledriver, ma il \"The Unpredictable\"si liber\u00f2 ed esegu\u00ec uno Swinging Neckbreaker. In seguito Mankind cerc\u00f2 di portare a casa la vittoria eseguendo una Mandible Claw, ma The Undertaker blocc\u00f2 il movimento e venne preso a calci da Mankind. Poi cerc\u00f2 di attaccare Undertaker con un Diving Elbow Drop attraversol'apron del ring, ma il Deadman blocc\u00f2 l'esecuzione della mossa con la sedia. E allora Mankind torn\u00f2 sul ring e colp\u00ec Taker con un Piledriver. Poi afferr\u00f2 l'urna del deadman e cerc\u00f2 di attaccarlo con essa, ma Bearer strapp\u00f2 l'urna da Mankind, e allora applic\u00f2 al suo avversario una Mandible Claw su Undertaker. Poi Paul Bearer cerc\u00f2 di colpire Mankind con l'urna, ma egli lo schiv\u00f2 per evitare di essere colpito, e l'urna colp\u00ec accidentalmente The Undertaker. In seguito Mankind applic\u00f2 un'altra Mandible Claw, e vinse il match per KO tecnico.\nMatch principali.\nNel sesto match dell'evento, Goldust lott\u00f2 contro Ahmed Johnson per il WWF Intercontinental Championship. Johnson domin\u00f2 la maggior parte della partita. Goldust aveva quasi vinto il match dopo l'applicazione di una Sleeper Hold, che chiamava Good Night Sweet Charlotte, ma non schien\u00f2 Johnson per aggredirlo ulteriormente ma egli contrast\u00f2 gli attacchi e colp\u00ec Goldustcon una Sitout Double Underhook Powerbomb, che chiamava Pearl River Plunge, vincendo il match e il titolo intercontinentale.\nPoi ci fu l'ultimo match del Torneo King of the Ring tra Steve Austin e Jake Roberts. L'allora presidente della WWF Monsoon venne sul ring prima della partita e offr\u00ec a Roberts di fermare il match a causa del suo infortunio alla costola subito nel suo match di semifinale contro Vader, ma Roberts rifiut\u00f2. Cominci\u00f2 ad attaccare Austin e tent\u00f2 di eseguire una DDT, ma egli evit\u00f2 la mossa e inizi\u00f2 ad attaccarlo alle costole. Poi il \"The Texas Rattlesnake\" esegu\u00ec una Stone Cold Stunner vincendo l'incontro e il torneo. Dopo il match, Austin derise Roberts citando alcune frasi della bibbia: You sit there and you thump your Bible, and you say your prayers, and it didn't get you anywhere! Talk about your psalms, talk about John 3:16... Austin 3:16 says I just whipped your ass!\nNell'evento principale si sfidarono Shawn Michaels e British Bulldog per il WWF Championship. Mr. Perfect avrebbe dovuto arbitrare il match, ma all'ultimo minuto il presidente Gorilla Monsoon decise che sarebbe stato meglio che Mr. Perfect avrebbe arbitrato fuori dal ring, quindi sarebbe stato l'arbitro secondario, mentre scelse Earl Hebner come arbitro principale. Decise di cambiare l'arbitro principale a causa dell'arbitraggio discutibile di Perfect a WrestleMania X. Durante il match la moglie e il manager di Bulldog, Cornette, interferirono pi\u00f9 volte nel match. Il cognato e il compagno di coppia di Bulldog, Owen Hart comment\u00f2 il pay-per-view. Negli ultimi momenti del match, Michaels tent\u00f2 di colpire Bulldog con una Hurricanrana, ma egli contrast\u00f2 l'attacco ed esegu\u00ec una Sitout Powerbomb. Michaels riacquis\u00ec lo slancio e colp\u00ec Bulldog con una Flying Forearm Smash, una Diving Elbow Drop e un Superkick, che chiamava Sweet Chin Music e lo schien\u00f2. Hebner e Perfect iniziarono il conteggio.\nHart lasci\u00f2 il tavolo di commento e cerc\u00f2 di fermare il conteggio di Earl Hebner, ma egli arrivo a tre, permettendo a Michaels di vincere il match e di mantenere il WWF Championship. Dopo il match, Bulldog e Hart attaccarono HBK, e Johnson intervenne per salvare Michaels, ma poi intervenne il resto della Camp Cornette per attaccare i due wrestler. Alla fine dello show intervenne Warrior e cacci\u00f2 i membri della Camp Cornette."}
{"id": "4198115", "revid": "640277", "url": "https://it.wikipedia.org/wiki?curid=4198115", "title": "James Oberg", "text": "\u00c8 considerato uno dei maggiori esperti statunitensi del programma spaziale sovietico e russo.\nBiografia e carriera.\nOberg ha ottenuto il Bachelor of Arts in matematica nel 1966 all'Ohio Wesleyan University e il Master of Science in matematica applicata alla Northwestern University nel 1969. Dopo il servizio militare svolto nell'United States Air Force, ha conseguito il Master of Science in informatica nel 1972 all'University of New Mexico.\nDal 1972 al 1975 ha lavorato al Defence Computer Institute a Washington contribuendo allo sviluppo di ARPANET, precursore di internet. Nel 1975 \u00e8 entrato alla NASA, dove ha lavorato a Houston come ingegnere specializzandosi in tecniche di rendezvous orbitali per le missioni spaziali dello Space Shuttle. Questo lavoro ha raggiunto l'apice con la pianificazione dell'orbita della missione STS-88, il primo volo spaziale per la costruzione della Stazione Spaziale Internazionale. Oberg ha scritto manuali tecnici sulla procedure di rendezvous e sulle operazioni di controllo della missione. Durante gli anni novanta \u00e8 stato coinvolto dalla NASA negli studi sul programma spaziale sovietico, con particolare riguardo agli aspetti riguardanti la sicurezza; questi aspetti erano stati spesso dissumulati oppure esagerati e con l'avvento dei programmi di collaborazione spaziale come lo Shuttle-Mir e la ISS la NASA era interessata a studiarli nel miglior modo possibile. Grazie alla conoscenza del russo e del francese, Oberg ha potuto avere accesso al cuore dei programmi spaziali della Russia e dell'Agenzia Spaziale Europea ed \u00e8 diventato uno dei pochi esperti occidentali del programma spaziale sovietico e poi russo, cominciando a pubblicare i suoi primi libri sull'argomento. In seguito ha esteso i suoi studi anche al programma spaziale cinese.\nNel 1997 ha lasciato la NASA e si \u00e8 dedicato completamente all'attivit\u00e0 di giornalista e scrittore. Nel 1999 ha pubblicato il libro \"Space Power Theory\", che gli \u00e8 stato commissionato dalle Forze Armate statunitensi. Oberg ha scritto 10 libri e pi\u00f9 di 1000 articoli per vari quotidiani e riviste, tra cui Washington Post, Wall Street Journal, USA Today, Science Digest, Sky and Telescope, Space Review, Spaceflight, National Review, Der Spiegel. Ha inoltre collaborato con diverse reti televisive, tra cui CNN, United Press International, MSNBC, BBC e Russia Today; la PBS ha trasformato il suo libro \"Red Star in Orbit\" in una serie di documentari, mentre la HBO ha ottenuto un'opzione sullo stesso libro per la realizzazione di una futura miniserie televisiva. Oberg \u00e8 anche consulente scientifico del Boston Museum of Science e del National Air and Space Museum. In qualit\u00e0 di esperto \u00e8 stato chiamato a tenere relazioni al Congresso degli Stati Uniti d'America.\nOberg fa parte dell'American Institute of Aeronautics and Astronautics, della British Interplanetary Society e della Russian Academy of Cosmonautics, dove \u00e8 stato ammesso nel 1993 diventandone il primo membro straniero.\nOberg \u00e8 anche impegnato nel campo dello scetticismo scientifico; fa parte del Committee for Skeptical Inquiry e collabora con la rivista Skeptical Inquirer. Lo scetticismo di Oberg \u00e8 orientato prevalentemente sugli UFO, la teoria dei cosmonauti perduti e la teoria del complotto lunare. Sugli UFO pensa che il fenomeno si basi principalmente su osservazioni poco precise e frodi; sulla possibilit\u00e0 che dietro i casi non spiegati possano esserci veicoli extraterrestri dice:\"I casi non spiegati sono semplicemente non spiegati. Non possono costituire evidenza per qualsiasi ipotesi\". Per quanto riguarda la teoria dei cosmonauti sovietici deceduti nel corso di missioni spaziali rimaste ignote al pubblico, le sue ricerche sugli archivi dell'URSS hanno fatto luce su avvenimenti sconosciuti in occidente come la catastrofe di Nedelin, ma non \u00e8 risultata alcuna evidenza della morte di cosmonauti nel corso di missioni spaziali, fatta eccezione le missioni Sojuz 1 e Sojuz 11, gi\u00e0 note. Sulla teoria del complotto lunare, Oberg ha rilevato che le obiezioni dei fautori della teoria del complotto non sono scientificamente fondate, pertanto l'idea del falso sbarco sulla Luna \u00e8 da considerare un mito. La NASA aveva proposto ad Oberg di scrivere un libro per ribattere alle accuse di avere falsificato lo sbarco sulla Luna, ma poi ha cambiato idea per non essere accusata di sprecare denaro pubblico; nonostante ci\u00f2, Oberg ha affermato di avere intenzione di scrivere ugualmente il libro."}
{"id": "4198126", "revid": "424492", "url": "https://it.wikipedia.org/wiki?curid=4198126", "title": "Lago di Lagazuoi", "text": "Il lago di Lagazuoi (\"Lagazuoisee\" in tedesco; \"lech de Lagaci\u00f3\" in ladino) \u00e8 un piccolo lago alpino, situato sull'omonimo gruppo montuoso. Amministrativamente, il lago ricade nel territorio di San Cassiano, frazione di Badia, comune sparso all'interno della val Badia (provincia di Bolzano), molto vicino al confine con il Veneto.\nIl lago non ha immissari o emissari visibili, essendo alimentato da sorgenti sotterranee; esso \u00e8 assai popolare tra gli escursionisti, molto numerosi in questa zona delle Dolomiti, grazie alla bellezza del paesaggio circostante e alla relativa semplicit\u00e0 di accesso. Il lago sorge infatti poco distante dall'arrivo della funivia proveniente dal Falzarego, lungo l'Alta via n. 1."}
{"id": "4198128", "revid": "74801", "url": "https://it.wikipedia.org/wiki?curid=4198128", "title": "George W. Johnson", "text": "Pioniere della registrazione sonora, fu la prima stella afroamericana dell'era del fonografo.\nPrimi anni.\nJohnson nacque in Virginia, nella Contea di Fluvanna o vicino Wheatland nella Contea di Loudoun. Suo padre probabilmente era uno schiavo liberato nel 1853. Fin dall'infanzia Johnson fu cresciuto vicino Wheatland come compagno e servo del figlio di un prosperoso agricoltore bianco e fu in questo periodo che svilupp\u00f2 le sue abilit\u00e0 musicali, imparando anche a leggere e scrivere, cosa che prima della guerra civile americana era molto inusuale in Virginia per un bambino afroamericano. In seguito lavor\u00f2 nelle campagne, per poi trasferirsi a New York City prima di aver compiuto trent'anni, citt\u00e0 nella quale alla fine degli anni settanta si guadagnava da vivere come artista di strada, specializzandosi nel fischiare brani popolari.\nCarriera musicale.\nTra gennaio e maggio del 1890 Johnson fu scoperto da due rivenditori regionali di fonografi a moneta in cerca di artisti, Charles Marshall della \"New York Phonograph Company\" e Victor Emerson della \"New Jersey Phonograph Company\"; entrambi lo videro esibirsi a Manhattan, probabilmente nei pressi dei terminal dei traghetti sul fiume Hudson e gli proposero di registrare il suo forte fischiettio su di un cilindro fonografico di cera con un compenso di 20 centesimi di dollaro per due minuti di performance. Nonostante Johnson sapesse riprodurre tutti i brani pi\u00f9 famosi, fu una delle sue prime registrazioni per entrambe le compagnie a divenire famosa, \"The Whistling Coon\", una recente novit\u00e0 di genere vaudeville. Johnson, oltre a cantare e fischiare, nelle sue esecuzioni talvolta si esibiva in una forte e vivace risata, dalla quale nacque il secondo brano che lo rese celebre, \"The Laughing Song\". Nonostante la registrazione di altri brani, fra cui la versione fischiata di \"Listen to the Mockingbird\" ed alcuni minstrelsy realizzati con altri attori, furono \"The Whistling Coon\" e \"The Laughing Song\" i pezzi che maggiormente continu\u00f2 a cantare e registrare per tutta la vita.\nA quei tempi ogni registrazione su cilindro era un \"master recording\", ovvero ogni cilindro in vendita era un originale registrato in presa diretta dall'autore stesso. Un cantante con una voce possente era in grado di registrare anche 3 o 4 cilindri in una volta sola, con altrettanti fonografi che simultaneamente catturavano la voce del cantante. Johnson arriv\u00f2 a registrare la stessa canzone negli studi di registrazione anche per pi\u00f9 di cinquanta volte al giorno.\nNel 1895, \"The Whistling Coon\" and \"The Laughing Song\" erano le registrazioni pi\u00f9 vendute negli Stati Uniti. Johnson vendette tra i 25.000 ed i 50.000 cilindri fra il 1890 e il 1895, tutti incisi personalmente da lui stesso. \u00c8 da notare che la compagnia di registrazione del New Jersey promuoveva Johnson sulla scena musicale come un \"black man\", in un'epoca in cui l'America era fortemente caratterizzata dalla segregazione razziale. \"The Whistling Coon\" \u00e8 un brano caratterizzato da un testo che oggi risulta inaccettabile, poich\u00e9 in esso un nero viene paragonato ad un babbuino.\nJohnson continu\u00f2 a registrare per le stesse compagnie (\"New York Phonograph Company\" e \"New Jersey Phonograph Company\") e nel 1891 inizi\u00f2 a registrare anche per la loro societ\u00e0 madre, la \"North American Phonograph Company\". Nello stesso anno almeno una delle sue registrazioni si tennero nei laboratori di Thomas Edison a West Orange, nel New Jersey. Apparve anche in alcuni spettacoli di Vaudeville, limitandosi ai suoi due famosi brani.\nNel 1894, Johnson cominci\u00f2 a registrare con Len Spencer, una star di Vaudeville dell'epoca con la quale avrebbe poi instaurato un'amicizia duratura. Nel 1895 ebbe modo di registrare per la prima volta su disco per la Berliner Gramophone. A partire dagli ultimi anni del secolo fino al 1909-1910 registr\u00f2 inoltre per la Edison Records, la Columbia, la Victor Talking Machine Company, la Chicago Talking Machine Company, la Bettini e molte altre compagnie minori, sia su disco che su cilindro.\nNel 1897 Johnson registr\u00f2 due nuovi brani, \"The Laughing Coon\" e \"The Whistling Girl\"; essi rimasero nei cataloghi della Edison e della Columbia per anni, pur non riuscendo ad ottenere lo stesso successo dei due precedenti.\nUltimi anni.\nA partire dal 1905 la popolarit\u00e0 di Johnson and\u00f2 declinando. Le nuove tecniche di registrazione permettevano la produzione di centinaia di copie a partire da un singolo originale e non v'era quindi pi\u00f9 bisogno che egli registrasse ogni singola copia. Il suo amico Len Spencer, divenuto un artista e agente di successo, assunse Johnson come portiere, lavoro che tenne per diversi anni prima di tornare ad Harlem Nel 1914, all'et\u00e0 di 67 anni, George W. Johnson mor\u00ec a causa di una polmonite e di una miocardite. Fu sepolto in una tomba senza nome nel cimitero di Maple Grove nel Queens, a New York City.\nVita personale.\nAlcune voci false affermavano che Johnson fu vittima di un linciaggio di matrice razziale, altre invece che fu impiccato dopo aver commesso un omicidio. Entrambe le dicerie sono false ma \u00e8 anche vero che ebbe una vita abbastanza movimentata. Non esiste alcun riscontro documentale su un eventuale matrimonio o su eventuali figli ma ebbe almeno due mogli de facto, entrambe morte durante la convivenza con Johnson. La prima, una non meglio identificata donna tedesca, fu trovata morta nel loro appartamento sulla 39\u00aa strada ovest alla fine del 1894 o agli inizi del 1895 ma non gli fu imputata nessuna accusa. La seconda, Roskin Stuart, fu trovata massacrata e priva di sensi nel loro appartamento sulla 41\u00aa strada ovest il 12 ottobre 1899. Trasportata in ospedale, mor\u00ec poche ore dopo. Johnson fu processato per omicidio di primo grado ed in seguito dichiarato non colpevole."}
{"id": "4198130", "revid": "585241", "url": "https://it.wikipedia.org/wiki?curid=4198130", "title": "Donald Washington (corner back di football americano)", "text": ""}
{"id": "4198131", "revid": "1494169", "url": "https://it.wikipedia.org/wiki?curid=4198131", "title": "Brandon Marshall", "text": ""}
{"id": "4198144", "revid": "787859", "url": "https://it.wikipedia.org/wiki?curid=4198144", "title": "Architetta", "text": ""}
{"id": "4198147", "revid": "599013", "url": "https://it.wikipedia.org/wiki?curid=4198147", "title": "Martin Fabu\u0161", "text": "Carriera.\nDurante la sua ventennale carriera da professionista gioca in Slovacchia, Repubblica Ceca, Germania, Austria e Polonia pur non avendo la stessa fortuna avuta in patria.\nSi fece notare a cavallo tra la fine degli anni novanta e l'inizio degli anni duemila vincendo due classifiche marcatori nel campionato slovacco, riuscendo a raggiungere Marek Mint\u00e1l in quella del 2003 (20 reti a testa).\nDal 2010 gioca nella terza serie slovacca."}
{"id": "4198148", "revid": "767487", "url": "https://it.wikipedia.org/wiki?curid=4198148", "title": "Scott Hammond", "text": "Biografia.\nNato a Bristol in Inghilterra, inizi\u00f2 gli studi di batteria a 14 anni e, successivamente, studi\u00f2 al \"The City of Leeds College of Music\" per tre anni.\nNel 2012 ha partecipato alla realizzazione dell'album di Ian Anderson \"Thick as a Brick 2\", sequel dello storico album dei Jethro Tull \"Thick as a Brick\" (1972) e nel 2014 \u00e8 nuovamente presente nel sesto disco solista di Anderson \"Homo Erraticus\".\nIn un'intervista Hammond disse:\"Non mi descriverei come un batterista principalmente prog rock anche se \u00e8 ovviamente parte di quello che faccio. Le mie radici rock sono basate su band come Deep Purple, anche se ho sempre amato l'ascolto di Minstrel in the Gallery dei Jethro Tull quando ero un adolescente.\"\nCarriera personale.\nI principali generi nei quali Hammond si \u00e8 cimentato sono il jazz e il funk. Gli artisti con cui ha collaborato includono Ruth Hammond, Bruce Dickinson, Greg Lake, Justin Hayward, Tina May, Gilbert O'Sullivan, Herb Geller, Bobby Wellins, Pee Wee Ellis, Phil King e Limahl.\nVita privata.\nHammond vive a Bristol in Inghilterra con la moglie Ruth Hammond (anch'essa musicista) e i loro due figli."}
{"id": "4198149", "revid": "1305772", "url": "https://it.wikipedia.org/wiki?curid=4198149", "title": "Verona Records", "text": "La Verona Records \u00e8 un'etichetta discografica fondata da Shane Told, frontman dei Silverstein, e con sede a Oakville (Canada).\nStoria.\nL'etichetta nasce nel 2005 per volere del cantante dei Silverstein Shane Told. Da sempre interessato ad intraprendere un progetto di questo genere, la spinta decisiva arriva quando Told conosce i Dead and Divine, una giovane band dell'Ontario talentuosa ma con scarsi mezzi e poche conoscenze nell'industria musicale. Per aiutare loro ed altri giovani gruppi emergenti, Told decide di creare la sua propria casa discografica. Il nome della band proviene da una canzone dei Silverstein, \"Your Sword vs. My Dagger\", in cui si dice \"Verona lives inside of you\" (allusione a Shakespeare). Essendo gi\u00e0 la maggior parte dei nomi che piacevano a Told occupata, il cantante ha chiesto ai suoi fan se avessero qualche suggerimento, e a qualcuno \u00e8 venuto in mente il nome di Verona Records.\nIl primo album pubblicato dall'etichetta \u00e8 proprio quello di debutto dei Dead and Divine, \"What Really Happened at Lover's Lane\". La seconda band messa sotto contratto dalla Verona Records sono i Dear Jane, I..., una band di Toronto, nel gennaio del 2006. Un anno dopo firmano per la Verona Records i canadesi A Dying Race, da Napanee. Successivamente, nel 2009, l'etichetta fa uscire l'EP degli I Am Committing a Sin \"Grow Past Their Promises\" e l'album di Brendan Rivera (primo artista non canadese dell'etichetta) \"Body of Land\". Il 13 gennaio 2010 viene annunciata la firma di una nuova band, i Counterparts, che commercializzano tramite Verona Records il loro primo album, \"Prophets\". In seguito, il 23 febbraio, esce anche l'EP \"The Tragedians EP\" degli I Am Committing a Sin, i quali per\u00f2 si separano a fine anno. Nel 2011 la Verona Records mette sotto contratto la band tedesca Today Forever per pubblicare il loro album \"Relationshipwrecks\". Sempre nello stesso anno la Victory Records, una delle principali etichette indipendenti sulla scena hardcore, mette sotto contratto i Counterparts per il loro secondo album."}
{"id": "4198158", "revid": "1998288", "url": "https://it.wikipedia.org/wiki?curid=4198158", "title": "Samuel Roxy Rothafel", "text": "Conosciuto familiarmente con il solo nomignolo di Roxy, fu uno dei personaggi pi\u00f9 noti dello spettacolo a New York. Famose le prime nei suoi teatri per le grandi produzioni di film hollywoodiani. Rothafel apr\u00ec, l'11 aprile 1927, il Roxy Theatre.\nRoxy present\u00f2 nelle sue sale una serie di corti intitolata \"Movies of the Future\" proposti dall'inventore William Van Doren Kelley, che utilizzava il sistema Prizma per stampare i film in un primitivo 3-D.\nTra il 1927 e il 1932 nella radio NBC Blue network condusse anche la sua trasmissione radiofonica chiamata \"The Roxy Hour\"."}
{"id": "4198162", "revid": "481666", "url": "https://it.wikipedia.org/wiki?curid=4198162", "title": "Samuel &quot;Roxy&quot; Rothafel", "text": ""}
{"id": "4198170", "revid": "1305772", "url": "https://it.wikipedia.org/wiki?curid=4198170", "title": "Beauchamp (disambigua)", "text": "Per Beauchamp si pu\u00f2 intendere:"}
{"id": "4198176", "revid": "599013", "url": "https://it.wikipedia.org/wiki?curid=4198176", "title": "T\u00f6r\u00f6k", "text": ""}
{"id": "4198177", "revid": "326822", "url": "https://it.wikipedia.org/wiki?curid=4198177", "title": "Scrap Teacher", "text": ""}
{"id": "4198184", "revid": "287204", "url": "https://it.wikipedia.org/wiki?curid=4198184", "title": "Jubal", "text": ""}
{"id": "4198185", "revid": "46931", "url": "https://it.wikipedia.org/wiki?curid=4198185", "title": "Run of the Arrow", "text": ""}
{"id": "4198188", "revid": "767487", "url": "https://it.wikipedia.org/wiki?curid=4198188", "title": "La vera storia di Lucky Welsh", "text": "La vera storia di Lucky Welsh (\"Showdown at Boot Hill\") \u00e8 un film statunitense del 1958 diretto da Gene Fowler Jr..\n\u00c8 un film western con protagonisti Charles Bronson, nel ruolo del marshal Luke Welsh che si inimica la comunit\u00e0 di una piccola cittadina dopo aver ucciso un popolare fuorilegge locale, Robert Hutton e John Carradine.\nProduzione.\nIl film, diretto da Gene Fowler Jr. su una sceneggiatura di Louis Vittes, fu prodotto da Harold E. Knox per la Regal Films.\nDistribuzione.\nIl film fu distribuito negli Stati Uniti dal 1\u00ba maggio 1958 al cinema dalla Twentieth Century Fox Film Corporation e per l'home video dalla Republic Pictures in VHS nel 1994. \u00c8 stato poi pubblicato in DVD negli Stati Uniti dalla Olive Films nel 2012.\nAlcune delle uscite internazionali sono state:\nCritica.\nSecondo il Morandini\nil film \u00e8 \"uno sciapo dramma d'azione costruito su misura per Charles Bronson, buono incompreso\". Una sola parte riesce a risultare \"divertente\": il personaggio di John Carradine."}
{"id": "4198189", "revid": "46931", "url": "https://it.wikipedia.org/wiki?curid=4198189", "title": "Showdown at Boot Hill", "text": ""}
{"id": "4198190", "revid": "287204", "url": "https://it.wikipedia.org/wiki?curid=4198190", "title": "Vera (romanzo)", "text": "Vera \u00e8 un romanzo della scrittrice Elizabeth von Arnim, pubblicato nel 1921 con la dicitura \u00abby the author of \"Elizabeth and her German garden\"\u00bb.\nTrama.\nIn una localit\u00e0 marina della Cornovaglia si incontrano due persone affrante per un recente lutto: Lucy Entwhistle, una ragazza ingenua di ventidue anni rimasta improvvisamente orfana del padre col quale stava trascorrendo un breve periodo di vacanza, ed Everard Wemyss, un signore pi\u00f9 che quarantenne la cui moglie Vera \u00e8 morta in circostanze misteriose. Il legame fra i due si fa pi\u00f9 intenso finch\u00e9 i due si sposano e si trasferiscono nella dimora di lui, la villa \"The Willows\" (I Salici). Nonostante gli sforzi di Everard per cancellare il passato, per Lucy l'atmosfera della casa \u00e8 pervasa dal ricordo di Vera, la defunta moglie di Everard. Infine si scopre che Vera, donna vivace e spontanea, si era suicidata perch\u00e9 umiliata e oppressa dal prepotente Everard, .\nCritica.\nL'atmosfera del romanzo ricorda quelle di \"Jane Eyre\", romanzo di Charlotte Bront\u00eb pubblicato nel 1847, e soprattutto di \"Rebecca, la prima moglie\" di Daphne du Maurier, che per\u00f2 fu pubblicato dopo il romanzo di Elizabeth von Arnim (nel 1938). \"Vera\" fu scritto dopo il disastroso matrimonio tra la scrittrice e il fratello maggiore del filosofo Bertrand Russell, il duca John Francis Stanley Russell, il cui carattere violento e autoritario amareggi\u00f2 l'esistenza della scrittrice. Nicola Beauman, estensore della voce sull\"'Oxford Dictionary of National Biography\", definisce il romanzo \u00aba ferocious and at times macabre indictment\u00bb (un atto d'accusa feroce e talora macabro) verso Russell e giudica \"Vera\" \u00abElizabeth von Arnim's masterpiece\u00bb.\nNonostante i temi, \"Vera\" \u00e8 caratterizzato da una scrittura leggera, sintetica e ricca di umorismo: la scrittrice e critica femminista Rebecca West apprezz\u00f2 molto non solo queste qualit\u00e0 formali, ma anche il fatto che Elizabeth von Arnim - a differenza di Vera e di Lucy - lasci\u00f2 il marito."}
{"id": "4198191", "revid": "287204", "url": "https://it.wikipedia.org/wiki?curid=4198191", "title": "Torok", "text": ""}
{"id": "4198192", "revid": "287204", "url": "https://it.wikipedia.org/wiki?curid=4198192", "title": "Brezova nad Svitavou", "text": ""}
{"id": "4198193", "revid": "46931", "url": "https://it.wikipedia.org/wiki?curid=4198193", "title": "Ten North Frederick", "text": ""}
{"id": "4198197", "revid": "52570989", "url": "https://it.wikipedia.org/wiki?curid=4198197", "title": "Baclofen", "text": ""}
{"id": "4198207", "revid": "287204", "url": "https://it.wikipedia.org/wiki?curid=4198207", "title": "Jevicko", "text": ""}
{"id": "4198208", "revid": "767487", "url": "https://it.wikipedia.org/wiki?curid=4198208", "title": "Solo contro i gangster", "text": "Solo contro i gangster (\"Gang War\") \u00e8 un film statunitense del 1958 diretto da Gene Fowler Jr..\n\u00c8 un film drammatico con protagonisti Charles Bronson, nel ruolo di Alan Avery, un mite insegnante che, dopo aver testimoniato contro una gang, viene preso di mira, Kent Taylor e Jennifer Holden. \u00c8 basato sul romanzo del 1957 \"The Hoods Take Over\" di Ovid Demaris.\nProduzione.\nIl film, diretto da Gene Fowler Jr. su una sceneggiatura di Louis Vittes con il soggetto di Ovid Demaris (autore del romanzo), fu prodotto da Harold E. Knox per la Regal Films e girato a Los Angeles in California\nDistribuzione.\nIl film fu distribuito negli Stati Uniti dal luglio del 1958 al cinema dalla Twentieth Century Fox Film Corporation.\nAlcune delle uscite internazionali sono state:"}
{"id": "4198220", "revid": "599013", "url": "https://it.wikipedia.org/wiki?curid=4198220", "title": "Gang War", "text": ""}
{"id": "4198222", "revid": "287204", "url": "https://it.wikipedia.org/wiki?curid=4198222", "title": "Litomysl", "text": ""}
{"id": "4198225", "revid": "767487", "url": "https://it.wikipedia.org/wiki?curid=4198225", "title": "West Bromwich Albion Football Club 2012-2013", "text": "Questa voce raccoglie le informazioni riguardanti il West Bromwich Albion Football Club nelle competizioni ufficiali della stagione 2012-2013."}
{"id": "4198230", "revid": "425701", "url": "https://it.wikipedia.org/wiki?curid=4198230", "title": "Puli Rula", "text": ""}
{"id": "4198232", "revid": "1762097", "url": "https://it.wikipedia.org/wiki?curid=4198232", "title": "Vincenzo Marcellusi", "text": "Compiuti gli studi medi a Teramo, si laure\u00f2 in lettere e filosofia presso l'Universit\u00e0 La Sapienza di Roma. Successivamente studi\u00f2 giurisprudenza prima presso l'Universit\u00e0 di Camerino e poi presso quella di Bologna, dove si laure\u00f2 il 30 aprile del 1921. Si stabil\u00ec a Chieti nel 1922 e vi esercit\u00f2 l'avvocatura. Si spos\u00f2 con Vittoria Obletter.\nNel 1920 pubblic\u00f2 la tragedia \"Nadeida\", che venne musicata da Francesco Marcacci e fu rappresentata a Roma l'11 luglio 1921 al Teatro Adriano \nFece parte del cenacolo del poeta crepuscolare Sergio Corazzini e divenne amico di Guido Gozzano. Comp\u00ec le sue prime esperienze letterarie collaborando alla rivista \"La vita letteraria\", pubblicando liriche dei simbolisti d'oltralpe. Oltre che dai simbolisti francesi, la sua poesia venne influenzata da Pascoli e da D'Annunzio.\nNel 1942 pubblic\u00f2 a Chieti, i \"Poemi occidentali\" che raccolgono le liriche della maturit\u00e0.\nA lui \u00e8 stata recentemente dedicata dal Comune una strada primaria nel centro del paese che gli dette i natali"}
{"id": "4198235", "revid": "287204", "url": "https://it.wikipedia.org/wiki?curid=4198235", "title": "Moravska Trebova", "text": ""}
{"id": "4198237", "revid": "767487", "url": "https://it.wikipedia.org/wiki?curid=4198237", "title": "Quando l'inferno si scatena", "text": "Quando l'inferno si scatena (\"When Hell Broke Loose\") \u00e8 un film statunitense del 1958 diretto da Kenneth G. Crane.\n\u00c8 un film di guerra ambientato durante la seconda guerra mondiale nel contesto dell'occupazione statunitense della Germania. Vede per protagonisti Charles Bronson, nel ruolo di Steve Boland, un ex criminale entrato nell'esercito per sfuggire alla galera che si ritrova a sventare un complotto nazista ai danni del presidente Eisenhower, Violet Rensing e Richard Jaeckel.\nProduzione.\nIl film, diretto da Kenneth G. Crane su una sceneggiatura di Oscar Brodney con il soggetto di Ib Melchior, fu prodotto da Oscar Brodney e Sol Dolgin per la Dolworth Productions e girato nei Producers Studios a Hollywood in California.\nDistribuzione.\nIl film fu distribuito negli Stati Uniti dal 1\u00ba novembre 1958 al cinema dalla Paramount Pictures.\nAlcune delle uscite internazionali sono state:\nPromozione.\nLe tagline sono:\nCritica.\nSecondo il Morandini il film \u00e8 un \"bellico a basso costo con un inferno a buon mercato\"."}
{"id": "4198238", "revid": "46931", "url": "https://it.wikipedia.org/wiki?curid=4198238", "title": "When Hell Broke Loose", "text": ""}
{"id": "4198244", "revid": "287204", "url": "https://it.wikipedia.org/wiki?curid=4198244", "title": "Policka", "text": ""}
{"id": "4198247", "revid": "1436676", "url": "https://it.wikipedia.org/wiki?curid=4198247", "title": "Effetto speciale (album)", "text": "Effetto speciale \u00e8 un album del cantante siciliano Gianni Celeste, cantato in lingua napoletana, pubblicato nel 2008."}
{"id": "4198248", "revid": "1632387", "url": "https://it.wikipedia.org/wiki?curid=4198248", "title": "Breakfast Club (gruppo musicale)", "text": "I Breakfast Club sono stati un gruppo synth pop formatosi a New York negli anni settanta. In una delle prime formazioni del gruppo figurava anche Madonna come batterista alle prime esperienze musicali.\nStoria.\nAll'inizio degli anni ottanta il gruppo era costituito da Daniel Gilroy, Ed Gilroy, Gary Burke, Paul Kauk e Stephen Bray.\nIl loro primo ed unico album, l'eponimo \"Breakfast Club\", pubblicato dalla MCA nel 1987, contiene pezzi scritti e composti proprio dai due ex boyfriend di Madonna: Dan Gilroy e Stephen Bray (eccettuata la cover di \"Expressway to Your Heart\"), molti dei quali pubblicati come singoli.\nSempre nel 1987, \"Right on Track\", il singolo che aveva anticipato l'album, raggiunse nella classifica USA Billboard Hot 100 la posizione n\u00ba7 e nel Regno Unito la n\u00ba54."}
{"id": "4198251", "revid": "110157", "url": "https://it.wikipedia.org/wiki?curid=4198251", "title": "Ban\u00edn", "text": "Ban\u00edn \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4198252", "revid": "118313773", "url": "https://it.wikipedia.org/wiki?curid=4198252", "title": "Fascella", "text": "Descrizione.\nLe fascelle (sinonimi: fiscella, fuscella, fiscina ma soprattutto fustella) sono i contenitori usati nel processo di lavorazione dei formaggi, per dare la forma definitiva al prodotto lavorato.\nSolitamente hanno forma circolare, una altezza variabile a seconda del tipo di formaggio che si vuol ottenere, con la circonferenza superiore di diametro leggermente maggiore rispetto alla base, questo per facilitare l'estrazione del prodotto una volta che la cagliata versatavi, abbia assunto la dovuta consistenza finale.\nLe pareti delle fascelle ed il suo fondo sono forate con fori di diametro variabile, da un paio di millimetri fino a 5/7 millimetri.\nQuesti fori sono disposti a breve distanza fra loro, in modo tale da comporre una reticola che ha lo scopo di aumentare la consistenza della cagliata. Attraverso tali fori infatti, defluisce il siero (la parte acquosa) che cos\u00ec facendo aumenter\u00e0 la consistenza della cagliata.\nNel passato erano composte da una lamina in legno curvata ad anello ed alla cui estremit\u00e0 di diametro inferiore veniva fissata una rete di maglia molto fine. \nAncora oggi, c'\u00e8 chi preferisce usare le fascelle in legno rispetto alle attuali moderne in plastica.\nEsiste un altro tipo di stampo per produrre formaggio: la fascera che non \u00e8 forata ed \u00e8 priva di fondo."}
{"id": "4198253", "revid": "106908", "url": "https://it.wikipedia.org/wiki?curid=4198253", "title": "Banin", "text": ""}
{"id": "4198254", "revid": "287204", "url": "https://it.wikipedia.org/wiki?curid=4198254", "title": "David Ito", "text": ""}
{"id": "4198256", "revid": "110157", "url": "https://it.wikipedia.org/wiki?curid=4198256", "title": "B\u011bl\u00e1 nad Svitavou", "text": "B\u011bl\u00e1 nad Svitavou \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4198257", "revid": "116286325", "url": "https://it.wikipedia.org/wiki?curid=4198257", "title": "Nino D'Angelo vol.2", "text": "Nino D'Angelo vol.2 \u00e8 il secondo album in studio di Nino D'Angelo, del 1977."}
{"id": "4198258", "revid": "52571867", "url": "https://it.wikipedia.org/wiki?curid=4198258", "title": "Comportamento umano", "text": ""}
{"id": "4198259", "revid": "327773", "url": "https://it.wikipedia.org/wiki?curid=4198259", "title": "La Varella", "text": "La Varella (anche \"Lavarella\", \"La Varela\" o \"Lavarela\"; in ladino: \"Piz de Lavarela\"), \u00e8 una montagna delle Dolomiti, situata nel gruppo delle Dolomiti Orientali di Badia, alta 3.055\u00a0m.\n\u00c8 una delle cime che circondano l'Alpe di Fanes; fa parte del Gruppo delle Cunturines e sovrasta il paese di San Cassiano a nord di esso."}
{"id": "4198261", "revid": "110157", "url": "https://it.wikipedia.org/wiki?curid=4198261", "title": "B\u011bl\u00e1 u Jev\u00ed\u010dka", "text": "B\u011bl\u00e1 u Jev\u00ed\u010dka \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4198262", "revid": "287204", "url": "https://it.wikipedia.org/wiki?curid=4198262", "title": "Bela u Jevicka", "text": ""}
{"id": "4198270", "revid": "599013", "url": "https://it.wikipedia.org/wiki?curid=4198270", "title": "Konrad Dorner", "text": ""}
{"id": "4198271", "revid": "767487", "url": "https://it.wikipedia.org/wiki?curid=4198271", "title": "Il padrone del mondo (film 1961)", "text": "Il padrone del mondo (\"Master of the World\") \u00e8 un film di fantascienza statunitense del 1961 diretto da William Witney, interpretato da Vincent Price, Charles Bronson e Henry Hull. La pellicola \u00e8 ispirata al romanzo di Jules Verne \"Robur il conquistatore\" del 1886 e al suo seguito \"Padrone del mondo\" del 1904.\nProduzione.\nIl film fu diretto da William Witney sulla base di una sceneggiatura di Richard Matheson tratta dai romanzi di Jules Verne \"Robur il conquistatore\" (1886) e \"Padrone del mondo\" (1904). Fu prodotto da James H. Nicholson per la American International Pictures di Roger Corman e girato, tra le altre location, nelle Alabama Hills a Lone Pine in California con un budget stimato in 500.000 dollari.\nDistribuzione.\nIl film fu distribuito negli Stati Uniti dal maggio del 1961 al cinema dalla American International Pictures e per l'home video dalla Warner Home Video nel 1988 e dalla Orion Home Video nel 1994 con una sequenza prologo di quattro minuti aggiuntiva (non presente nella versione home video della Warner).\nAlcune delle uscite internazionali sono state:\nPromozione.\nLa tagline \u00e8: \"The fabulous adventures of the man who conquered the earth to save it!\".\nCritica.\nSecondo il Morandini \u00e8 un \"film fantastico di ammirevole garbo con scenografie a basso costo di gusto r\u00e9tro e un frequente ricorso a materiale da repertorio\".\nSecondo Fantafilm, \"Realizzato in economia e con fondali dipinti, il film \u00e8 piacevole nella sua ingenuit\u00e0\"."}
{"id": "4198273", "revid": "110157", "url": "https://it.wikipedia.org/wiki?curid=4198273", "title": "Blatnice pod Svat\u00fdm Anton\u00ednkem", "text": "Blatnice pod Svat\u00fdm Anton\u00ednkem (in tedesco \"Gro\u00df Blatnitz\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4198274", "revid": "110157", "url": "https://it.wikipedia.org/wiki?curid=4198274", "title": "Blatni\u010dka", "text": "Blatni\u010dka (in tedesco \"Klein Blatnitz\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4198275", "revid": "46931", "url": "https://it.wikipedia.org/wiki?curid=4198275", "title": "Master of the World", "text": ""}
{"id": "4198277", "revid": "599013", "url": "https://it.wikipedia.org/wiki?curid=4198277", "title": "Bernd Dobermann", "text": ""}
{"id": "4198283", "revid": "670104", "url": "https://it.wikipedia.org/wiki?curid=4198283", "title": "Alexander Egger", "text": "Carriera.\nClub.\nAlexander Egger esord\u00ec in prima squadra con l'HC Bolzano verso la fine degli anni '90, disputando la prima stagione da titolare nel campionato 1999-2000, conclusosi con la vittoria dello scudetto da parte dei bolzanini. In quell'occasione Egger raggiunse il massimo rendimento offensivo raccogliendo 21 reti e 37 assist nelle 48 partite di stagione regolare. Al termine della stagione 2004-2005 poteva gi\u00e0 vantare un titolo italiano, una Coppa Italia ed una Supercoppa, oltre a 194 punti in 275 incontri disputati.\nPer la stagione 2005-2006 fu ingaggiato dal Ritten Sport. Egger rimase a Renon fino alla stagione 2007-2008, totalizzando 190 punti in 150 partite ufficiali disputate, oltre ad aver disputato una semifinale e due finali scudetto.\nPer la stagione 2008-2009 Egger fece ritorno a Bolzano, conquistando di nuovo lo scudetto. Dopo aver vinto nella stessa stagione anche la Coppa Italia e la Supercoppa Egger fu riconfermato anche per la stagione successiva, la decima con la maglia biancorossa. Egger rimase un elemento stabile nella difesa del Bolzano, ricoprendo a partire dalla stagione 2010-2011 anche il ruolo di capitano. Nell'estate del 2013, dopo l'iscrizione del Bolzano alla EBEL, la principale lega austriaca, Egger fu riconfermato per un'altra stagione. Con la maglia degli altoatesini vinse la EBEL 2013-2014.\nGioc\u00f2 ancora per quattro stagioni con la maglia biancorossa, raggiungendo sempre la qualificazione ai play-off, condita dal secondo titolo al termine della stagione 2017-2018. Annunci\u00f2 il ritiro proprio durante la premiazione di quest'ultimo titolo, poco prima di sollevare la coppa come capitano dei biancorossi.\nNazionale.\nDopo una apparizione con la Nazionale U18 agli europei di categoria, Egger debutt\u00f2 con la Nazionale maggiore nel 2001, per poi esordire nel campionato mondiale di Prima Divisione del 2003, mentre nel 2006 disput\u00f2 per la prima volta il mondiale di Gruppo A. Nel 2011 prese invece parte al mondiale di Prima Divisione disputatosi in Ungheria. Per l'edizione del 2012 ricopr\u00ec il ruolo di capitano alternativo.\nNel 2013 prese parte al mondiale di Prima Divisione disputatosi in Ungheria, divenendo il capitano del \"Blue Team\". L'anno successivo partecip\u00f2 al campionato mondiale disputatosi in Bielorussia. Nel 2015 prese parte al mondiale di Prima Divisione disputatosi in Polonia, lasciando l'eredit\u00e0 di capitano ad Anton Bernard. Nel febbraio 2016 vinse con il \"Blue Team\" il torneo preolimpico disputatosi a Cortina d'Ampezzo. Nella primavera dello stesso anno partecip\u00f2 al mondiale di Prima Divisione disputotosi in Polonia, in cui l'Italia riusc\u00ec a guadagnarsi la promozione in Top Division.\nDopo aver annunciato, nel marzo del 2017, l'addio alla Nazionale, a seguito dell'infortunio di Alex Trivellato nel corso del ritiro premondiale, il selezionatore azzurro Stefan Mair chiese ad Egger di tornare sui suoi passi ed accettare la convocazione, ottenendo il consenso del giocatore.\nAllenatore.\nNel marzo del 2019, dopo l'esonero di Kai Suikkanen e la nomina a \"head coach\" di Clayton Beddoes, divenne \"assistant coach\" dell'Hockey Club Bolzano al fianco del confermato Phillip Barski.\nAll'inizio della stagione successiva il Bolzano nomin\u00f2, come nuovo \"assistant coach\" del confermato Beddoes, al posto di Barski ed Egger, Fabio Armani. Egger tuttavia fu chiamato ad affiancare Armani gi\u00e0 nel successivo mese di ottobre 2019. Armani ed Egger vennero confermati nel ruolo anche dopo la sostituzione di Beddoes con Greg Ireland il successivo 2 gennaio 2020. Ha fatto parte del \"coaching staff\" anche nella stagione successiva, come \"video coach\".\nVita privata.\nAlexander Egger \u00e8 cugino di Evelyn Bazzanella, a lungo capitano della Nazionale di hockey su ghiaccio femminile dell'Italia."}
{"id": "4198285", "revid": "110157", "url": "https://it.wikipedia.org/wiki?curid=4198285", "title": "Ben\u00e1tky (Pardubice)", "text": "Ben\u00e1tky \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4198286", "revid": "767487", "url": "https://it.wikipedia.org/wiki?curid=4198286", "title": "Heiko Bonan", "text": ""}
{"id": "4198298", "revid": "196390", "url": "https://it.wikipedia.org/wiki?curid=4198298", "title": "Nequdim", "text": ""}
{"id": "4198299", "revid": "132266", "url": "https://it.wikipedia.org/wiki?curid=4198299", "title": "ISPS code", "text": ""}
{"id": "4198301", "revid": "132266", "url": "https://it.wikipedia.org/wiki?curid=4198301", "title": "ISPS", "text": ""}
{"id": "4198305", "revid": "151734", "url": "https://it.wikipedia.org/wiki?curid=4198305", "title": "Peptide rilasciante la gastrina", "text": ""}
{"id": "4198306", "revid": "1305772", "url": "https://it.wikipedia.org/wiki?curid=4198306", "title": "Pietro Leoni", "text": "Vita.\nPadre Leoni (nei documenti sovietici \u041f\u0435\u0442\u0440 \u0410\u043d\u0433\u0435\u043b\u043e\u0432\u0438\u0447 \u041b\u0435\u043e\u043d\u0438), di umili origini, dopo l'ingresso nel seminario di Modigliana nel 1922 era entrato a far parte della Compagnia di Ges\u00f9 nel 1927. Studi\u00f2 a Roma all'Universit\u00e0 Gregoriana e nel 1934 entr\u00f2 al Collegium Russicum. Fu ordinato sacerdote di rito orientale e latino nel 1939.\nFece parte del gruppo di sacerdoti che accolsero l'invito a recarsi quali missionari in URSS, a seguito dell'invasione da parte delle truppe dell'Asse.\nNell'estate del 1940 si arruol\u00f2, quindi, come cappellano militare e giunse in Unione Sovietica al seguito dei reparti italiani al fronte orientale; fu impegnato negli ospedali militari e presso la parrocchia di Dnepropetrovsk. Nel 1943 rientr\u00f2 in Italia con il ritiro dell'Armata italiana, per poi rientrare in Ucraina come sacerdote per le comunit\u00e0 cattoliche di rito latino ed orientale a Odessa. \nNel 1944, all'approssimarsi dell'Armata Rossa, nonostante l'evacuazione del clero cattolico, a Odessa rimasero come sacerdoti i soli p.\u00a0Leoni ed il francese p. Judica\u00ebl Nicolas (al secolo Jean Nicolas), assunzionista.\nIl 29 aprile 1945 fu arrestato dalla polizia politica sovietica e condotto alla Lubjanka a Mosca e da l\u00ec alle carceri di isolamento di Lefortovo e Butyrka; fu interrogato e torturato, ma non indic\u00f2 i nominativi degli altri missionari cattolici in Unione sovietica. Il 12 novembre 1945 fu condannato per \u201cpropaganda antisovietica\u201d a 10 anni di lavori forzati e inviato nei gulag in Mordovia (Tem-lag, Temnikovskij lager); nel 1947 ebbe un'ulteriore condanna per \u2018'attivit\u00e0 controrivoluzionaria\u201d a 25 anni di lavori forzati e fu inviato nei gulag di Dubravnyj lager (Mordovia), Vorkuta (Siberia) e Pot'ma (Mordovia).\nSu intervento del Vaticano e del Governo italiano, fu rilasciato a Vienna 30 aprile 1955.\nTornato in Italia, raccont\u00f2 le vicende dell'evangelizzazione in URSS, della carcerazione nei gulag e dell'imputazione di spionaggio nel libro \"Spia del Vaticano!\", pubblicato nel 1959.\nNello stesso anno fu inviato in Canada, presso gli emigrati cattolici di origine russa dove rimase fino alla morte."}
{"id": "4198308", "revid": "6923", "url": "https://it.wikipedia.org/wiki?curid=4198308", "title": "Salar Kamangar", "text": "Biografia.\nSalar Kamangar \u00e8 cresciuto in California e ha conseguito la laurea in Scienze Biologiche con lode presso la Stanford University. In un'intervista con l'Universit\u00e0 di Stanford ha dichiarato di essere profondamente grato per l'impatto positivo che ha ricevuto nei suoi anni universitari.\n\u00c8 stato il nono dipendente di Google, societ\u00e0 alla quale si \u00e8 unito dopo la laurea nel 1998. In Google Kamangar \u00e8 stato nominato primo business plan per le sue competenze giuridiche e finanziarie, per diventare in seguito uno dei membri fondatori del team di prodotto di Google, dove ha lavorato a progetti diretti ai consumatori, compresa l'acquisizione di DejaNews e il conseguente lancio di Google Groups. \u00c8 stato Vice Presidente delle applicazioni web di Google.\nIl 29 ottobre 2010 \u00e8 stato nominato CEO di YouTube al posto di Chad Hurley.\n\u00c8 ex presidente e membro del Venture Fund Meadowood della Parsa Community Foundation, una fondazione filantropica persiana che opera per lo sviluppo dell'imprenditorialit\u00e0."}
{"id": "4198325", "revid": "767487", "url": "https://it.wikipedia.org/wiki?curid=4198325", "title": "Antonio Codognato", "text": "Ben poco si sa di questo architetto di teatro, uno dei tanti della Venezia del Settecento dove proliferavano feste e rappresentazioni. Influenzato dai Galli da Bibbiena, fu noto come abilissimo \"specchiaro\", capace di ottenere giochi con luci e specchi sui palcoscenici e negli addobbi.\nNulla ovviamente resta delle sue effimere opere, ma esse ci sono comunque note attraverso le raffigurazioni contemporanee e le cronache di Pietro Gradenigo.\nUno dei primi lavori noti \u00e8 rappresentato in una stampa di Giuseppe Filosi: si tratta delle scenografie realizzate con la partecipazione di Romualdo Mauri per la \"Rosmira fedele\" di Gioacchino Cocchi, eseguita al teatro San Samuele nel 1753. Un'altra stampa, realizzata da un anonimo e riprodotta in un dipinto di Gabriel Bella, immortala un altro lavoro del Codognato per lo stesso teatro realizzata, forse, per \"Il mondo alla roversa\" di Baldassarre Galuppi su libretto di Carlo Goldoni.\nIl Gradenigo annota tra i suoi lavori anche il restauro del teatro San Giovanni Grisostomo, che confer\u00ec allo stesso una struttura ad anfiteatro e un ampliamento generale con l'aggiunta di altri palchi (per un totale di duecentodieci) e il prolungamento della scena, il tutto magnificamente illuminato da candele e lampadari. La costruzione fu completamente rinnovata nel 1834, ma molti cronisti lo ricordano come un teatro dalle proporzioni inusuali. Nel 1764 nello stesso teatro fu rappresentato il \"Caio Mario\" del Galluppi e l'illuminazione della scena fu ancora affidata al Codognato con la collaborazione di Giacomo Piviati.\nL'ultima scenografia di cui si ha notizia, riportata sempre il Gradenigo, si ebbe in occasione del \"Solimano\" recitato al teatro San Cassiano nel 1766: a Codognato fu affidata la decorazione di tutto il teatro, dalle scene ai palchi, e la sua illuminazione.\nNel 1782 progett\u00f2 una struttura in piazza San Marco per festeggiare la visita dei \"conti del Nord\" (i principi ereditari di Russia, Paolo Petrovic e Maria Feodorovna) costituita da un arco trionfale, da un palazzo e da carri trionfali. L'apparato \u00e8 raffigurato in una stampa di Giacomo Leonardis dove si legge che il Codognato ne fu \"inventore atque directore\"; ma secondo Emmanuele Antonio Cicogna egli fu particolarmente influenzato dai suggerimenti di Domenico Fossati.\nNello stesso anno allest\u00ec, presso la Scuola Grande di San Marco, la loggia da cui papa Pio VI impart\u00ec la benedizione apostolica; tuttavia, anche in questo caso il Cicogna ritenne che quel lavoro fu in gran parte frutto del genio del Fossati. La struttura \u00e8 stata immortalata in un quadro del Bella, in vari dipinti del Guardi e in un'incisione del Leonardis."}
{"id": "4198335", "revid": "287204", "url": "https://it.wikipedia.org/wiki?curid=4198335", "title": "\u010cej\u010d", "text": "\u010cej\u010d (in tedesco \"Czejtsch\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4198337", "revid": "110157", "url": "https://it.wikipedia.org/wiki?curid=4198337", "title": "\u010cejkovice (Hodon\u00edn)", "text": "\u010cejkovice (in tedesco \"Czeikowitz\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4198338", "revid": "287204", "url": "https://it.wikipedia.org/wiki?curid=4198338", "title": "\u010celo\u017enice", "text": "\u010celo\u017enice (in tedesco \"Czelloschnitz\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4198339", "revid": "1318658", "url": "https://it.wikipedia.org/wiki?curid=4198339", "title": "Encyclop\u00e9die berb\u00e8re", "text": "L'Encyclop\u00e9die berb\u00e8re (in italiano; \"Enciclopedia berbera\") \u00e8 un progetto enciclopedico lanciato nel 1984 sotto l'egida del Consiglio Internazionale per la Filosofia e le Scienze Umane dell'UNESCO. L'enciclopedia \u00e8 stata diretta dallo storico Gabriel Camps fino al 2002, anno della sua morte, e dopo la sua scomparsa dal linguista Salem Chaker, che coordina un vasto team di ricercatori. Pubblicata dapprima da \u00c9disud, attualmente \u00e8 edita da Peeters che ne assicura la diffusione, mentre la parte scientifica \u00e8 curata dall'IREMAM di Aix-en-Provence, dall'INALCO di Parigi e dall'Acad\u00e9mie des inscriptions et belles-lettres.\nLa prima edizione era partita dopo una versione sperimentale \"provvisoria\" in fascicoli separati per ogni voce, ideata da Camps nel 1970. Questo ambizioso progetto editoriale mirava a identificare, raccogliere e sintetizzare la conoscenza del mondo berbero, fino ad allora molto frammentata.\nDal 2012 molti volumi dell'\"Encyclop\u00e9die berb\u00e8re\" (i primi 27 fascicoli su 32 pubblicati fino a quel momento) sono stati messi online a disposizione dei ricercatori di tutto il mondo.\nUn aspetto curioso di questa enciclopedia \u00e8 la distribuzione dei lemmi: dal momento che essi sono spesso costituiti da termini berberi, data la particolare morfologia del nome in berbero, che di norma inizia per \"a-\" al maschile singolare e per \"ta-\" al femminile singolare, la lettera A ha occupato da sola ben 8 fascicoli, mentre le altre lettere non vanno oltre i 2 o 3 fascicoli, con una punta di 4 fascicoli per la lettera M (\"m-\" \u00e8 una preformante nominale dell'arabo, presente in molti prestiti)."}
{"id": "4198340", "revid": "110157", "url": "https://it.wikipedia.org/wiki?curid=4198340", "title": "Dambo\u0159ice", "text": "Dambo\u0159ice (in tedesco \"Damborschitz\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4198341", "revid": "110157", "url": "https://it.wikipedia.org/wiki?curid=4198341", "title": "Doln\u00ed Bojanovice", "text": "Doln\u00ed Bojanovice (in tedesco \"Unter Bojanowitz\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4198342", "revid": "373025", "url": "https://it.wikipedia.org/wiki?curid=4198342", "title": "Omicidi nell'alta societ\u00e0", "text": "Omicidi nell'alta societ\u00e0 (\"Mord in bester Gesellschaft\") \u00e8 una serie televisiva austro-tedesca, ideata da Rolf-Ren\u00e9 Schneider e prodotta dal 2007 dalla Lisa Film/Mona Film. Protagonisti sono Fritz Wepper e Sophie Wepper.\nLa serie si compone di 15 film per la televisione, il primo dei quali (nella versione originale) porta il titolo della serie.\nIn Germania, la serie \u00e8 stata trasmessa dall'emittente televisiva ARD 1 (Das Erste) a partire dal 22 febbraio 2007.\nIn Italia la serie \u00e8 andata in onda su Rai 2 dal 31 maggio 2010.\nDescrizione.\nProtagonista della serie \u00e8 il dottor Wendelin Winter, uno psichiatra di Monaco di Baviera, a cui capita spesso di venire interpellato da alcuni amici per risolvere intricati casi di omicidio, spesso commessi fuori citt\u00e0 e in un ambito benestante. Wendelin vive con la figlia Alexandra, che non pu\u00f2 fare a meno di seguirlo durante le sue indagini.\nGuest-star.\nTra le guest-star apparse nella serie, figurano, tra gli altri:"}
{"id": "4198343", "revid": "110157", "url": "https://it.wikipedia.org/wiki?curid=4198343", "title": "Doman\u00edn (Moravia meridionale)", "text": "Doman\u00edn (in tedesco \"Domaning\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4198344", "revid": "51032", "url": "https://it.wikipedia.org/wiki?curid=4198344", "title": "Ostomachion", "text": ""}
{"id": "4198345", "revid": "110157", "url": "https://it.wikipedia.org/wiki?curid=4198345", "title": "Dra\u017e\u016fvky", "text": "Dra\u017e\u016fvky (in tedesco \"Draschuwek\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4198347", "revid": "110157", "url": "https://it.wikipedia.org/wiki?curid=4198347", "title": "Hovorany", "text": "Hovorany (in tedesco \"Howoran\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4198348", "revid": "110157", "url": "https://it.wikipedia.org/wiki?curid=4198348", "title": "Hroznov\u00e1 Lhota", "text": "Hroznov\u00e1 Lhota (in tedesco \"Hrozna Lhotta\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale. L'edificio pi\u00f9 rilevante \u00e8 la chiesa di San Giovanni Battista"}
{"id": "4198351", "revid": "1543377", "url": "https://it.wikipedia.org/wiki?curid=4198351", "title": "Principato di Abcasia", "text": "Il Principato di Abcasia (in georgiano: \"\u10d0\u10e4\u10ee\u10d0\u10d6\u10d4\u10d7\u10d8\u10e1 \u10e1\u10d0\u10db\u10d7\u10d0\u10d5\u10e0\u10dd\") fu uno stato esistente dal XV al XIX secolo nell'area dell'attuale Georgia. Il principato mantenne un decreto di autonomia all'interno dell'Impero ottomano prima e poi col governo russo poi sino all'annessione definitiva all'Impero russo nel 1864.\nStoria.\nLo sfondo storico.\nL'Abcasia, come ducato (\"saeristavo\") all'interno della Georgia, era governato dalla famiglia Shervashidze (conosciuta anche come Sharvashidze, Chachba o Sharashia) sin dal XII secolo. Le fonti sono molto scarse circa la storia abcasiana dell'epoca. Di certo si sa che nel XIV secolo i genovesi stabilirono sulle coste abcasiane delle fabbriche e dei punti commerciali, ma perdurarono per breve tempo. Quando il regno di Georgia venne coinvolto in una guerra civile a met\u00e0 del XV secolo, gli Shervashidzi aderirono alla principale ribellione contro re Giorgio VIII di Georgia, che si vide sconfitto per mani dei ribelli capeggiati da Bagrat VI nella Battaglia di Chikhori nel 1463. Come risultato, la Georgia venne suddivisa in tre regni e cinque principati tra loro rivali. I principi di Abacasia erano vassalli di Mingrelia che a sua volta era subordinato al Regno di Imereti. Il vassallaggio, ad ogni modo, era in gran parte puramente nominale e sia i regnanti di Mingrelia che quelli di Abcasia non solo combatterono per la loro indipendenza, ma si contestarono l'un l'altro i confini interni e quelli col regno di Imereti.\nXVI-XVIII secolo.\nSul finire del Cinquecento, la marina militare ottomana occup\u00f2 il forte di Tskhumi, trasformandolo nella fortezza turca di Suhum-Kale (nota oggi col nome di Sukhumi). L'Abcasia giunse dunque sotto l'influenza turca e dell'Islam, anche se il cristianesimo ortodosso non venne mai cancellato e fu solo nel XVIII secolo che i regnanti della famiglia Shervashide abbracciarono l'Islam. Da quel momento in poi, l'Abcasia rimase al sicuro da invasioni su larga scala per via della sua conformazione montagnosa e ricca di foreste, mantenendo le proprie rotte commerciali nell'area del Caucaso, compresa quella della tratta degli schiavi.\nNel XVI-XVIII secolo, i signori abcasiani vennero coinvolti in una serie di conflitti confinari con i principi di Mingrelia. Come risultato, il potere degli Shevashidzi venne ad espandersi verso est, dapprima verso il fiume Ghalidzga, e poi verso il fiume Inguri, che sono ancora oggi i confini tra l'Abcasia e la Georgia propriamente detta. Dopo la morte del principe abcasiano Zegnak nel 1700 circa, il suo principato venne diviso tra i suoi figli. Il maggiore di questi, Rostom, si defin\u00ec subito come principe di tutta l'Abcasia (nota anche come Bzyb Abcasia) anche se il suo dominio si estendeva nell'area costiera attorno a Gagra nei pressi del fiume Bzyb, con residenza nel villaggio di Lykhny; Jikeshia, il fratello minore, ricevette Abjua tra Ghalidzga ed il fiume Kodori; Kvapu, ultimo dei fratelli, divenne signore dell'area che si estendeva nella parte costiera da Ghalidzga ad Inguri, poi conosciuta col nome di Samurzakan. Le colline di Tzabaldal (Tzebelda, Tsabal) si trovavano senza un governo centralizzato, ma erano dominate dalla famiglia Marshania L'area di Sadz, conosciuta oggi come Zygia si estendeva invece a nord dell'Abcasia presso le citt\u00e0 odierne di Gagra e So\u010di, ed era retta dalla famiglia Gechba. Queste aree includevano anche molti feudi minori governati dai rappresentanti delle varie famiglie nobili come gli Achba (Anchabadze), Emhaa (Emukhvari), Ziapsh-Ipa, Inal-Ipa, Chabalurkhua ed i Chkhotua. Tutti questi principati minori erano pi\u00f9 o meno dipendenti dai principi dell'Abcasia propriamente detta.\nTra l'impero ottomano e quello russo.\nKeilash Bey \u00e8 attualmente ritenuto il primo principe vero e proprio dell'Abcasia (circa 1780-1808) ad aver abbracciato Islam, ed ottenne per questa scelta, il governo del forte di Suhum-Kale per conto degli ottomani. Questa conversione dei principi abcasiani, ad ogni modo, non fu irreversibile e gi\u00e0 molte divisioni religiose si manifestarono anche con i russi che tentavano di occupare la regione. Il primo tentativo di intrattenere relazioni diplomatiche con la Russia venne fatto dal predetto Keilash Bey nel 1803, poco dopo l'incorporazione della Georgia nell'espansione dell'impero zarista (1801). Dopo l'assassinio del principe ad opera di suo figlio Aslan-Bey il 2 maggio 1808, l'orientamento della nazione a favore degli ottomani riusc\u00ec a prevalere per un breve periodo. Il 2 luglio 1810, la marina russa attacc\u00f2 la fortezza di Suhum-Kale e rimpiazz\u00f2 Aslan-Bey con suo fratello, Sefer-Bey (1810\u20131821), che si era convertito al cristianesimo ed aveva assunto il nome di Giorgio. Da quel momento l'Abcasia divenne un principato autonomo all'interno dell'Impero russo.\nAd ogni modo, il governo di Giorgio e quello dei suoi successori, era limitato unicamente ad aree ristrette nei pressi della fortezza di Suhum-Kale e di Bzyb, circondati da truppe e fortilizi russi e aree governate da nobili musulmani. La guerra aument\u00f2 moltissimo la forza delle posizioni dei russi, portando ad una spaccatura all'interno dell'aristocrazia Abcasiana, soprattutto a livello religioso. Durante la Guerra di Crimea (1853\u20131856), le forze russe dovettero evacuare l'Abcasia ed il principe Michele (1822\u20131864) port\u00f2 ad una ripresa dello spirito ottomano. Successivamente, la presenza russa si rafforz\u00f2 con la sottomissione del Caucaso occidentale nel 1864. L'autonomia dell'Abcasia, che per diverso tempo aveva funzionato come stato cuscinetto della Russia, venne annesso definitivamente allo stato zarista ed il regno della dinastia degli Shervashidzi ebbe fine; nel novembre del 1864, il principe Michele venne costretto a rinunciare ai propri diritti ed a reinsediarsi a Vorone\u017e. L'Abcasia venne incorporata nell'Impero russo col nome di \"provincia di Suhum-Kale\" e intesa come distretto militare, sino al 1883 quando venne trasformata in un \"okrug\" come parte della \"Guberniya di\" Kutais.\nTentativi di indipendenza.\nNel luglio del 1866 le autorit\u00e0 russe iniziarono a prendere informazioni circa le condizioni economiche dell'Abcasia al fine di proporre una tassazione in questa zona, fatto che port\u00f2 ad una rivolta locale. I ribelli proclamarono il figlio di Michele Shervashidze, Giorgio quale loro principe e marciarono verso la fortezza di Suhum-Kale. Solo le forze preponderanti russe del generale Dmitrij Svjatopolk-Mirskij furono in grado di reprimere la rivolta nell'agosto di quello stesso anno. La successiva reazione russa, port\u00f2 ad una considerevole emigrazione dei \"Muhajir\" abcasiani nell'Impero ottomano, specialmente dopo che questi avevano preso parte alle ribellioni del Caucaso incitando lo sbarco di truppe turche nel 1877. Il risultato dell'azione russa port\u00f2 alla desertificazione di alcune aree ed alla diminuzione di un terzo della popolazione dell'Abcasia.\nElenco dei regnanti di Abcasia.\nPretendenti al titolo di principe di Abcasia:"}
{"id": "4198352", "revid": "110157", "url": "https://it.wikipedia.org/wiki?curid=4198352", "title": "Hrub\u00e1 Vrbka", "text": "Hrub\u00e1 Vrbka (in tedesco \"Gross Wrbka\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4198354", "revid": "110157", "url": "https://it.wikipedia.org/wiki?curid=4198354", "title": "H\u00fdsly", "text": "H\u00fdsly (in tedesco \"Hiesel\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4198355", "revid": "110157", "url": "https://it.wikipedia.org/wiki?curid=4198355", "title": "Javorn\u00edk (Moravia meridionale)", "text": "Javorn\u00edk (in tedesco \"Jawornik\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4198356", "revid": "110157", "url": "https://it.wikipedia.org/wiki?curid=4198356", "title": "Je\u017eov (Moravia meridionale)", "text": "Je\u017eov (in tedesco \"Jeschow\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4198357", "revid": "110157", "url": "https://it.wikipedia.org/wiki?curid=4198357", "title": "Josefov (Moravia meridionale)", "text": "Josefov (in tedesco \"Josefsdorf\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4198358", "revid": "287204", "url": "https://it.wikipedia.org/wiki?curid=4198358", "title": "Karl\u00edn", "text": "Karl\u00edn (in tedesco \"Charlottenfeld\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale.\nQua nacque il pittore e illustratore Vlastimil Ko\u0161vanec."}
{"id": "4198360", "revid": "736476", "url": "https://it.wikipedia.org/wiki?curid=4198360", "title": "Mord in bester Gesellschaft", "text": ""}
{"id": "4198361", "revid": "767487", "url": "https://it.wikipedia.org/wiki?curid=4198361", "title": "I trecento di Fort Canby", "text": "I trecento di Fort Canby (\"A Thunder of Drums\") \u00e8 un film western del 1961 diretto da Joseph M. Newman.\nTrama.\nUn giovane tenente di cavalleria arriva in uno sperduto fortino nel far west e ben presto si scontra col capitano che lo comanda. Ma nei dintorni ci sono indiani ostili e bisogna passare all'azione. Il capitano mette alla prova il tenente per farlo maturare.\nProduzione.\nIl film, diretto da Joseph M. Newman su una sceneggiatura di James Warner Bellah, fu prodotto da Robert Enders per la Metro-Goldwyn-Mayer e girato a Santa Clarita, nel ranch di Old Tucson e nel Sabino Canyon a Tucson e nel Vasquez Rocks Natural Area Park ad Agua Dulce in California.\nDistribuzione.\nIl film fu distribuito negli Stati Uniti dal 26 settembre 1961 al cinema dalla Metro-Goldwyn-Mayer. \u00c8 stato poi pubblicato in DVD negli Stati Uniti dalla Warner Home Video nel 2010.\nAlcune delle uscite internazionali sono state:\nPromozione.\nLa tagline \u00e8: \"A regiment of forgotten men... a woman no man could forget!\".\nCritica.\nSecondo il Morandini il film \u00e8 un \"western d'ambiente con ambizioni realistiche che scadono spesso a puntigli filologici\". La regia risulta \"intensa e precisa\", gli attori \"convinti e convincenti\" con Richard Boone che si eleva con il suo \"magnetismo suggestivo\"."}
{"id": "4198362", "revid": "110157", "url": "https://it.wikipedia.org/wiki?curid=4198362", "title": "Kel\u010dany", "text": "Kel\u010dany (in tedesco \"Keltschan\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4198363", "revid": "46931", "url": "https://it.wikipedia.org/wiki?curid=4198363", "title": "A Thunder of Drums", "text": ""}
{"id": "4198365", "revid": "767487", "url": "https://it.wikipedia.org/wiki?curid=4198365", "title": "Safe (film 2012)", "text": "Safe \u00e8 un film statunitense del 2012 diretto da Boaz Yakin.\nTrama.\nLuke Wright \u00e8 un ex agente speciale della NYPD che per mantenere la famiglia partecipa a incontri di arti marziali miste di seconda categoria. Chiamato a prender parte a un combattimento truccato, Luke si rifiuta di rispettare gli ordini che gli vengono impartiti, scontrandosi con un potente boss della mafia russa che, per vendetta, gli uccide la moglie e lo costringe a una vita solitaria e in fuga. Luke inizia cos\u00ec a vivere senza fissa dimora nascondendosi fra i barboni delle strade newyorkesi. Nel frattempo per\u00f2, una bambina cinese dotata di capacit\u00e0 intellettive particolari, Mei, viene ingannata e rapita dalla mafia cinese che vuole sfruttare le doti matematiche della bambina per gestire conti e operazioni senza destare sospetti e lasciare tracce alle famiglie nemiche, cosa che avverrebbe utilizzando i computer. Anche la mafia russa scopre le doti della ragazzina e fa di tutto per uccidere i cinesi e rapire Mei, che tuttavia riesce a scappare per poi venire salvata da Luke, a cui Mei involontariamente ha impedito di togliersi la vita. L'ex agente fa di tutto per proteggerla, arrivando a dare ad Alex Rosen, suo rivale, centinaia di migliaia di dollari purch\u00e9 gli riconsegni la ragazzina salva. Alla fine Luke ed Alex stanno per confrontarsi in un feroce e cruento scontro, ma Mei spara ad Alex bloccando il combattimento fra i due e consentendo a Luke di avere la meglio. Luke riesce quindi ad ucciderlo e pu\u00f2 finalmente scappare con la bambina in un luogo sicuro dove nessuno potr\u00e0 pi\u00f9 trovarli.\nProduzione.\nIl film \u00e8 stato prodotto dalle societ\u00e0 IM Global e Lionsgate insieme a Lawrence Bender Productions, Trigger Street Productions, Automatik Entertainment e 87Eleven Action Design.\nBudget.\nIl budget del film \u00e8 stato di 33 milioni di dollari.\nLuoghi.\nIl film \u00e8 stato girato tra Filadelfia e New York.\nRiprese.\nLe riprese sono state realizzate tra ottobre e dicembre del 2010.\nDistribuzione.\nIl film \u00e8 uscito negli Stati Uniti il 27 aprile 2012 (con una prima assoluta a New York il 16 aprile), mentre in Italia \u00e8 stato trasmesso in TV per la prima volta sulla rete Italia 1 gioved\u00ec 24 gennaio 2013."}
{"id": "4198366", "revid": "110157", "url": "https://it.wikipedia.org/wiki?curid=4198366", "title": "Kn\u011b\u017edub", "text": "Kn\u011b\u017edub (in tedesco \"Kniezdub\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4198368", "revid": "110157", "url": "https://it.wikipedia.org/wiki?curid=4198368", "title": "Jerky", "text": "Il jerky \u00e8 un alimento costituito da carne sgrassata, tagliata a fettine e lasciata essiccare; viene poi aggiunto del sale per favorirne la conservazione e impedire il proliferare dei batteri. La parola \"jerky\" deriva dallo spagnolo \"charqui\" a sua volta una contrazione della parola Quechua \"ch'arki\", che significa bruciare (la carne).\nIl jerky moderno viene normalmente marinato in una salsa piccante o nelle spezie, lasciato essiccare oppure affumicato a bassa temperatura (di solito sotto i 70 \u00b0C). Alcuni produttori usano ancora il metodo tradizionale di salatura ed essiccatura al sole; altri tritano finemente la carne, la mescolano alle erbe e la pressano in piccole fettine prima dell'essiccatura.\nPreparazione.\nLe ricette del jerky contemplano diversi tipi di carne quali manzo, maiale, capra, montone, agnello, cervo, renna, bisonte, canguro ma anche tacchino, struzzo, salmone, alligatore, tonno, em\u00f9, cavallo e cammello.\nLa carne deve essere essiccata velocemente per limitare la proliferazione batterica durante questo momento critico. La carne fresca \u00e8 infatti un terreno di coltura ideale per i batteri. La carne viene prima tagliata a fette sottili e queste vengono essiccate a bassa temperatura per\nevitare che la carne cuocia o che si asciughi troppo.\nNelle fabbriche attuali i forni per l'essiccazione del jerky sono fatti di pannelli isolanti. All'interno ci sono diversi radiatori e diverse ventole. Ci sono anche delle aperture per portare aria fresca all'interno della camera del forno. Il basso calore e lo scambio d'aria contribuiscono ad essiccare la carne in poche ore. Le fette di carne cruda marinata vengono poste all'interno del forno e su di esse viene spruzzato dell'olio vegetale per non far attaccare la carne.\nAlcuni produttori usano dei conservanti chimici come il nitrito di sodio insieme alla pi\u00f9 tradizionale procedura a base di sale.\nL'affumicatura \u00e8 il metodo pi\u00f9 tradizionale in quanto permette di conservare ed asciugare la carne conferendole anche il tipico sapore.\nLa metodologia pi\u00f9 comune in ambiti non industriali \u00e8 la stagionatura in seguito alla salatura. Molti altri metodi per\u00f2 includono l'uso di una marinata.\nConfezionamento.\nDopo essere stato essiccato il jerky viene raffreddato e impacchettato in buste di plastica sotto vuoto o sotto atmosfera inerte.\nSpesso, per evitare l'ossidazione del grasso, la confezione contiene piccole quantit\u00e0 di elementi, come il ferro, capaci di reagire con l'ossigeno ed ossidarsi al posto del grasso. La maggior parte del grasso viene comunque rimossa prima dell'essiccamento perch\u00e9 altrimenti irrancidirebbe, non essendo essiccabile.\nDisponibilit\u00e0.\nIl jerky tradizionale \u00e8 disponibile in Sudafrica, Canada e negli USA, Australia, Nuova Zelanda e Regno Unito.\nUn prodotto simile \u00e8 abbastanza popolare a Roma sotto il nome di \"coppiette\".\nIn Etiopia il jerky \u00e8 chiamato \"qwant'a\" e viene aromatizzato con pepe nero, berber\u00e9 o awaze."}
{"id": "4198370", "revid": "110157", "url": "https://it.wikipedia.org/wiki?curid=4198370", "title": "Kostelec (Moravia meridionale)", "text": "Kostelec (in tedesco \"Kosteletz\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4198371", "revid": "110157", "url": "https://it.wikipedia.org/wiki?curid=4198371", "title": "Kozoj\u00eddky", "text": "Kozoj\u00eddky (in tedesco \"Klein Kosojed\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4198372", "revid": "671029", "url": "https://it.wikipedia.org/wiki?curid=4198372", "title": "Newcastle United Football Club 1995-1996", "text": "Questa voce raccoglie le informazioni riguardanti il Newcastle United Football Club nelle competizioni ufficiali della stagione 1995-1996.\nMaglie e sponsor.\nLo sponsor tecnico per la stagione 1995-1996 \u00e8 Adidas, mentre lo sponsor ufficiale \u00e8 Newcastle Brown Ale, entrambi cambiati rispetto alla precedente stagione.\nOrganigramma societario.\nArea direttiva\nArea tecnica\nStatistiche.\nAndamento in campionato.\nIl luogo e il risultato seguono la numerazione ufficiale delle giornate, mentre la posizione segue l'ordine cronologico delle partite senza guardare al numero della giornata. Questo riflette l'effettivo andamento in campionato."}
{"id": "4198373", "revid": "110157", "url": "https://it.wikipedia.org/wiki?curid=4198373", "title": "Ku\u017eelov", "text": "Ku\u017eelov (in tedesco \"Kuzelau\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4198375", "revid": "2026537", "url": "https://it.wikipedia.org/wiki?curid=4198375", "title": "Roa (zoologia)", "text": "Roa \u00e8 un genere di pesci d'acqua salata, appartenenti alla famiglia Chaetodontidae.\nDescrizione.\nLe dimensioni variano dagli 11 ai 16 cm, secondo la specie.\nSpecie.\nIl genere comprende 6 specie:"}
{"id": "4198376", "revid": "110157", "url": "https://it.wikipedia.org/wiki?curid=4198376", "title": "Labuty", "text": "Labuty (in tedesco \"Labud\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4198377", "revid": "110157", "url": "https://it.wikipedia.org/wiki?curid=4198377", "title": "Lipov", "text": "Lipov (in tedesco \"Lippau\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4198380", "revid": "110157", "url": "https://it.wikipedia.org/wiki?curid=4198380", "title": "Louka (Hodon\u00edn)", "text": "Louka \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4198385", "revid": "110157", "url": "https://it.wikipedia.org/wiki?curid=4198385", "title": "Lov\u010dice (Moravia meridionale)", "text": "Lov\u010dice (in tedesco \"Gross Lowtschitz\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4198387", "revid": "287204", "url": "https://it.wikipedia.org/wiki?curid=4198387", "title": "Nationale 1 1976-1977 (pallavolo femminile)", "text": "La Nationale 1 francese di pallavolo femminile 1976-1977 si \u00e8 svolta tra il 1976 ed il 1977: al torneo hanno partecipato 8 squadre di club francesi e la vittoria finale \u00e8 andata per la settima volta all'ASPTT Montpellier.\nRegolamento.\nIl campionato si \u00e8 svolto in un'unica fase dove le otto squadre partecipanti hanno disputato un girone all'italiana con gare di andata e ritorno: al termine della \"regular season\" la squadra prima classificata si \u00e8 laureata Campione di Francia, qualificandosi anche per la Coppa dei Campioni 1977-78, mentre le ultime tre classificate sono state retrocesse in Nationale 2; la seconda classificata si \u00e8 qualificata per la Coppa delle Coppe 1977-78."}
{"id": "4198388", "revid": "110157", "url": "https://it.wikipedia.org/wiki?curid=4198388", "title": "Lu\u017eice (Moravia meridionale)", "text": "Lu\u017eice (in tedesco \"Luschitz\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4198393", "revid": "1305772", "url": "https://it.wikipedia.org/wiki?curid=4198393", "title": "Mal\u00e1 Vrbka", "text": "Mal\u00e1 Vrbka (in tedesco \"Klein W\u00fcrbka\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4198395", "revid": "399", "url": "https://it.wikipedia.org/wiki?curid=4198395", "title": "Azione di rivendicazione", "text": "Con l'azione di rivendicazione, il proprietario fa valere il suo diritto di propriet\u00e0 per recuperare la cosa da altri illegittimamente posseduta o detenuta.\nIn Italia \u00e8 regolata dal del codice civile.\nDescrizione.\nL'azione di rivendicazione ha una finalit\u00e0 restitutoria: con essa il proprietario, che non \u00e8 nel possesso della cosa, chiede, previo accertamento della titolarit\u00e0 del proprio diritto, la condanna alla restituzione del bene.\nL'azione ha natura reale: essa si rivolge cio\u00e8 non solo nei confronti della persona che per prima si \u00e8 impossessata del bene, ma contro chiunque ne ha attualmente la disponibilit\u00e0 di fatto ed \u00e8 quindi in grado di restituirlo.\nIl convenuto che, dopo la domanda, ha cessato, per fatto proprio, di avere la disponibilit\u00e0 di fatto della cosa, \u00e8 obbligato a recuperarla o a corrispondergliene il valore, oltre a risarcirgli il danno. Il proprietario pu\u00f2 agire anche contro il nuovo possessore o detentore e conseguire da quest'ultimo la restituzione della cosa.\nSecondo il principio generale in materia di onere della prova, chi agisce in rivendicazione deve fornire la dimostrazione del suo diritto di propriet\u00e0, anche se il convenuto si astenga dal vantare un titolo che lo legittima a possedere o a detenere. Tale prova pu\u00f2 presentare aspetti di particolare difficolt\u00e0 (\"probatio diabolica\"), soprattutto quando si tratti di beni immobili: per essere proprietario, infatti, non basta aver acquistato il bene in base a una compravendita, a una donazione o a una successione mortis causa, perch\u00e9 il dante causa potrebbe non essere stato a sua volta proprietario; occorre dare la prova anche dell'acquisto legittimo dei vari danti causa dell'attore, immediati e mediati, fino a risalire ad un acquisto a titolo originario da cui ha avuto origine la catena dei trasferimenti.\nNell'assolvimento di questo onore probatorio, allora, l'attore in rivendicazione pu\u00f2 giovarsi dell'istituto dell'usucapione, che pu\u00f2 essere costruito avvalendosi della successione nel possesso (o dell'accessione nel possesso, se la successione \u00e8 a titolo particolare), che consente di sommare la durata del proprio possesso a quella dei danti causa. Per i beni mobili, inoltre, ai fini della ricerca dell'acquisto a titolo originario soccorre la regola possesso vale titolo.\nL'azione di rivendicazione \u00e8 imperscrittibile; tuttavia, se all'inerzia prolungata del proprietario fa riscontro il possesso del non proprietario per il tempo necessario ad usucapire, questi alla fine ne acquista la propriet\u00e0 a titolo originario e l'azione di rivendicazione promossa non potr\u00e0 avere alcun seguito.\nSe il proprietario ha interesse solo alla restituzione o alla consegna della cosa che si trova in mano di altri, potr\u00e0 esercitare, anzich\u00e9 l'azione di rivendicazione, l'azione personale ex contractu nei confronti del soggetto parte del rapporto contrattuale (del conduttore, del comodatario) e baster\u00e0 dare la prova del contratto."}
{"id": "4198397", "revid": "767487", "url": "https://it.wikipedia.org/wiki?curid=4198397", "title": "Il leggendario X-15", "text": "Il leggendario X-15 (\"X-15\") \u00e8 un film statunitense del 1961 diretto da Richard Donner.\n\u00c8 un film drammatico che presenta un resoconto romanzato del progetto sperimentale di un velivolo spaziale della NASA, l'X-15. Vede per protagonisti David McLean, Charles Bronson e Ralph Taeger. James Stewart presta la voce in veste di narratore. Il film segna il debutto alla regia cinematografica di Richard Donner.\nProduzione.\nIl film, diretto da Richard Donner su una sceneggiatura di Tony Lazzarino e James Warner Bellah con il soggetto dello stesso Lazzarino, fu prodotto da Tony Lazzarino, Henry W. Sanicola e Frank Sinatra (quest'ultimo non accreditato come produttore) per la Essex Productions e girato nella Edwards Air Force Base in California.\nDistribuzione.\nIl film fu distribuito negli Stati Uniti dal 22 dicembre 1961 al cinema dalla United Artists. \u00c8 stato poi pubblicato in DVD negli Stati Uniti dalla MGM Home Entertainment nel 2004.\nAlcune delle uscite internazionali sono state:\nPromozione.\nLe tagline sono:\nCritica.\nSecondo il Morandini \u00e8 un \"film di propaganda (camuffata) per la NASA\" prolisso. Risulterebbero interessanti solo gli stralci documentari."}
{"id": "4198398", "revid": "46931", "url": "https://it.wikipedia.org/wiki?curid=4198398", "title": "Il leggendario X 15", "text": ""}
{"id": "4198399", "revid": "1573940", "url": "https://it.wikipedia.org/wiki?curid=4198399", "title": "Heniochus", "text": "Heniochus \u00e8 un genere di pesci d'acqua salata appartenenti alla famiglia Chaetodontidae.\nTassonomia.\nComprende le seguenti specie:"}
{"id": "4198400", "revid": "116895506", "url": "https://it.wikipedia.org/wiki?curid=4198400", "title": "Azioni di nunciazione", "text": "Per azioni di nunciazione si intendono le azioni che il possessore (o il proprietario, o il titolare di altro diritto reale minore) pu\u00f2 proporre al fine di prevenire possibili danni materiali alla cosa oggetto del possesso, cos\u00ec da tutelare il proprio diritto di continuare a godere del bene nello stato di fatto in cui si trova.\nTali azioni sono:\nEntrambe sono disciplinate anche dal codice di procedura civile e hanno natura cautelare.\nDenunzia di nuova opera.\nLa denuncia di nuova opera \u00e8 l'azione con cui si domanda al giudice di vietare la continuazione della nuova opera, intrapresa da altri sul proprio o sull'altrui fondo. Ha due presupposti: l'opera deve essere stata intrapresa, ma non ancora compiuta; deve sussistere un ragionevole timore di danno alla cosa che forma oggetto del diritto o del possesso. Il termine per la proposizione dell'azione \u00e8 di un anno dall'inizio dell'opera. La legittimazione passiva appartiene a colui che realizza la nuova opera. L'esecuzione di un'opera, dalla quale possa derivare un danno per la cosa oggetti di altrui diritto o possesso, configura un atto illecito: il denunciante, perci\u00f2, pu\u00f2 domandare anche il risarcimento del danno che abbia gi\u00e0 sofferto.\nDenunzia di danno temuto.\nLa denuncia di danno temuto \u00e8 l'azione proponibile quando il proprietario, il titolare di un altro diritto reale di godimento o il possessore abbia ragione di temere che da qualsiasi edificio, albero o altra cosa sovrasti un pericolo di danno grave e prossimo alla cosa oggetto del diritto o del possesso. Il presupposto oggettivo dell'azione \u00e8 costituito dal pericolo di danno grave e prossimo alla cosa. La legittimazione passiva appartiene sempre a colui che, essendovi obbligato, abbia omesso di espletare l'attivit\u00e0 necessaria per evitare l'insorgenza del pericolo. Mentre con la denuncia di nuova opera il denunciante lamenta un facere, nella denuncia di danno temuto si contesta la legittimit\u00e0 di un non facere da parte del soggetto tenuto alla manutenzione o alla custodia."}
{"id": "4198402", "revid": "2061979", "url": "https://it.wikipedia.org/wiki?curid=4198402", "title": "Conca di Viarenna", "text": "La Conca di Viarenna (o di Via Arena, detta anche Conca del Vallone) \u00e8 una conca di navigazione, ora in secca, situata in via Conca del Naviglio a Milano, costruita dalla Veneranda Fabbrica del Duomo tra il 1551 e il 1558 in sostituzione della precedente e omonima conca realizzata nel 1438, che venne demolita durante i lavori di costruzione delle mura spagnole di Milano.\nSituata lungo il Naviglio Vallone, serviva per superare il dislivello di circa due metri che esisteva tra la Cerchia dei Navigli e la Darsena di Porta Ticinese, ovvero tra l'immissario e la foce del Naviglio Vallone. La Conca di Viarenna fu prima conca di navigazione costruita in Europa.\nStoria.\nIl Naviglio Vallone fu realizzato tra il 1438 e il 1439 su volere di Filippo Maria Visconti per facilitare la costruzione del Duomo di Milano, che venne interamente ricoperto di marmo di Candoglia; era quindi attraversato, tra l'altro, anche dai barconi provenienti dal Lago Maggiore, dove si trovavano le cave di questo materiale da costruzione. Queste imbarcazioni, quando uscivano dal Lago Maggiore, imboccavano il fiume Ticino, poi il Naviglio Grande, il laghetto di Sant'Eustorgio (bacino artificiale che avrebbe poi dato origine, dopo l'ampliamento che sub\u00ec nel XVII secolo, alla Darsena di Porta Ticinese), il Naviglio Vallone, la Cerchia dei Navigli e infine attraccavano al laghetto di Santo Stefano, che era situato nei pressi del cantiere del Duomo.\nLa Conca di Viarenna venne realizzata nel 1438 per superare il dislivello di circa due metri che esisteva tra la Cerchia dei Navigli e la Darsena di Porta Ticinese, ovvero tra l'immissario e la foce del Naviglio Vallone. La Conca di Viarenna fu prima conca di navigazione costruita in Europa. In seguito la Conca di Viarenna fu demolita durante i lavori di costruzione delle mura spagnole di Milano (1548-1562), venendo ricostruita tra il 1551 e il 1558.\nIl Naviglio Vallone \u00e8 stato completamente interrato contestualmente agli analoghi lavori di chiusura della Cerchia dei Navigli, ovvero tra il 1929 e il 1930, per necessit\u00e0 viabilistiche ed igieniche: queste ultime erano la conseguenza degli scarichi abusivi degli immobili costeggianti i canali, che finivano nella Cerchia dei Navigli anzich\u00e9 nella rete fognaria. Alla Conca di Viarenna s'interruppe cos\u00ec la via d'acqua che l'alimentava, e quindi \u00e8 rimasta in secca.\nA una delle estremit\u00e0 della conca \u00e8 stata ricollocata l'edicola, originariamente situata su uno dei suoi lati, che riporta il decreto ducale del 1497 (inciso su una lapide di marmo di Candoglia) che esentava dal pedaggio e dal dazio i barconi destinati al trasporto dei materiali per la costruzione del Duomo, con la formula (lat. \"Ad usum fabricae\", ovvero \"ad uso della fabbrica\", cio\u00e8 destinato alla Veneranda Fabbrica del Duomo di Milano). Da \"AUF\" \u00e8 derivato il modo di dire \"a uffa\" oppure \"a ufo\", che significa \"gratis\", \"senza pagare\".\nNella parte superiore \u00e8 presente uno stemma troncato (cio\u00e8 diviso verticalmente) che mostra le armi del duca Ludovico il Moro e della moglie Beatrice d'Este: si tratta dello stesso stemma raffigurato sopra il dipinto dell'Ultima Cena di Leonardo da Vinci.\nPi\u00f9 in alto, l'emblema della veneranda Fabbrica del Duomo con l'immagine di Maria e l'antica facciata della cattedrale.\nUna piattaforma lignea attribuita alla pavimentazione della Conca di Viarenna del 1438 \u00e8 stata rinvenuta durante alcuni scavi archeologici effettuati nel 2004 all'interno del perimetro della Darsena di Porta Ticinese. In mancanza di idonee tecniche di recupero e di notizie pi\u00f9 precise, i reperti sono stati reinterrati nelle condizioni di ritrovamento a scopo conservativo."}
{"id": "4198403", "revid": "416175", "url": "https://it.wikipedia.org/wiki?curid=4198403", "title": "Ma'ake Kemoeatu", "text": "Carriera professionistica.\nBaltimore Ravens.\nKemoeatu non fu selezionato nel Draft 2002 ma firm\u00f2 in qualit\u00e0 di free agent coi Baltimore Ravens. Nella sua stagione da rookie disput\u00f2 tutte le 16 partite, una delle quali come titolare, mettendo a segno 15 tackle e 2 sack. Nella stagione 2005, l'ultima della prima parentesi coi Ravens, divenne stabilmente titolare.\nCarolina Panthers.\nKemoeatu firm\u00f2 coi Carolina Panthers come free agent nel 2006. Coi Panthers disput\u00f2 tre stagioni, giocando quasi sempre come titolare e stabilendo un primato in carriera di 46 tackle nel 2007.\nKemoeatu si ruppe il tendine d'Achille nel training camp del 2009. Il 5 agosto fu posto in lista infortunati per il resto della stagione. Il 5 marzo 2010 fu svincolato.\nWashington Redskins.\nIl 13 marzo 2010, Kemoeatu firm\u00f2 un contratto biennale da 7 milioni di dollari coi Washington Redskins. Con essi disput\u00f2 una sola stagione con 14 partite, 12 delle quali come titolare, mettendo a segno 29 tackle. Fu svincolato il 28 luglio 2011.\nRitorno ai Ravens.\nIl 2 maggio 2012, Kemoeatu torn\u00f2 ai Baltimore Ravens. Dopo essere rimasto lontano un anno lontano dai campi di football il suo peso era diminuito notevolmente. Nella prima gara della nuova stagione part\u00ec subito come titolare mettendo a segno un tackle. Il 3 febbraio 2013, Kemoeatu part\u00ec come titolare nel Super Bowl XLVII mettendo a segno un tackle nella vittoria dei Ravens sui San Francisco 49ers per 34-31 e laureandosi per la prima volta campione NFL."}
{"id": "4198404", "revid": "73843", "url": "https://it.wikipedia.org/wiki?curid=4198404", "title": "Giro delle Fiandre 1986", "text": "Il Giro delle Fiandre 1986, settantesima edizione della corsa, fu disputato il 6 aprile 1986, per un percorso totale di 275\u00a0km. Fu vinto dall'olandese Adrie van der Poel, al traguardo con il tempo di 7h10'50\" alla media di 38,297\u00a0km/h.\nPartenza a Sint-Niklaas con 195 ciclisti di cui 40 portarono a termine il percorso."}
{"id": "4198405", "revid": "767487", "url": "https://it.wikipedia.org/wiki?curid=4198405", "title": "Live at Wembley (Alter Bridge)", "text": "Live at Wembley \u00e8 il secondo film concerto e album dal vivo del gruppo musicale statunitense Alter Bridge. \u00c8 stato registrato durante il primo concerto tutto esaurito tenuto dalla band alla Wembley Arena di Londra il 29 novembre 2011, ed \u00e8 stato pubblicato in tutto il mondo il 26 marzo 2012. Una versione 3D \u00e8 stata lanciata nell'estate del 2012 in Blu-ray e nei cinema selezionati. \u00c8 stata pubblicata anche una versione deluxe contenente un secondo DVD con un documentario chiamato \"Road To Wembley\" e una galleria fotografica.\n\u00c8 stato diretto e prodotto da Daniel E. Catullo III, che aveva lavorato con la band nel loro primo DVD, \"Live from Amsterdam\".\nIl trailer ufficiale di \"Live at Wembley\" \u00e8 stato pubblicato sulla pagina YouTube ufficiale della band il 5 gennaio 2012. Prima dell'uscita sono state caricate sul canale Youtube ufficiale della DC3 tre performance estratte dal live (\"Blackbird\", \"I Know It Hurts\", e \"Couer D'Alene\"). Il cantante Myles Kennedy ha definito il concerto di Wembley come il coronamento di un sogno e \"qualcosa di pazzesco\". Kennedy ha voluto dedicare la performance della band a Freddie Mercury dei Queen."}
{"id": "4198414", "revid": "716283", "url": "https://it.wikipedia.org/wiki?curid=4198414", "title": "Rivendica", "text": ""}
{"id": "4198418", "revid": "158234", "url": "https://it.wikipedia.org/wiki?curid=4198418", "title": "Sore wa, Totsuzen, Arashi no you ni", "text": ""}
{"id": "4198422", "revid": "1318658", "url": "https://it.wikipedia.org/wiki?curid=4198422", "title": "Gabriel Camps", "text": "Biografia.\nGabriel Camps nasce nel 1927 in Algeria. Studia prima presso Orano, poi presso Algeri ed ottiene un dottorato di ricerca all'Universit\u00e0 di Algeri con una ricerca su Massinissa intitolata \"Aux origines de la Berb\u00e9rie\" (\"Alle origini dei berberi\").\nNel 1959 entra nel Centre National de la Recherche Scientifique (CNRS). Dal 1962 al 1969 assume la carica di direttore del Centro di ricerca antropologica, preistorica ed etnologica (CRAPE) e del museo nazionale del Bardo. Nel 1969 si trasferisce ad Aix-en-Provence, dove lavora come professore presso l'Universit\u00e0 della Provenza. Qui fonda il Laboratorio d'antropologia e di preistoria del Mediterraneo occidentale (LAPMO), frequentato da numerosi studenti, provenienti soprattutto dalle regioni del Maghreb.\nGli studi di Camps si incentravano soprattutto sull'epoca pre-romana del Nordafrica, ma anche sui regni berberi, le trib\u00f9 africane, le iscrizioni libiche e le guerre puniche. La maggior parte dei suoi scritti aveva come argomento la storia del popolo berbero, e questo suo interesse per i molteplici aspetti del Nordafrica lo ha portato, nel 1984 a fondare l\"'Encyclop\u00e9die berb\u00e8re\" (in francese, \"Enciclopedia berbera\"), sotto l'egida dell'UNESCO.\nDopo la sua morte, nel 2002, il Ministro della Cultura algerino ha mandato le proprie condoglianze all'Universit\u00e0 della Provenza."}
{"id": "4198423", "revid": "110157", "url": "https://it.wikipedia.org/wiki?curid=4198423", "title": "Pure (Lara Fabian)", "text": "Pure \u00e8 un album della cantante italo-belga Lara Fabian, pubblicato nel 1996 su etichetta PolyGram.\nL'album contiene in tutto 11 brani. Tra questi, figura, tra l'altro, la cover del brano di Massimo Ranieri \"Perdere l'amore\"."}
{"id": "4198424", "revid": "125136795", "url": "https://it.wikipedia.org/wiki?curid=4198424", "title": "Rebelde Way", "text": "Rebelde Way \u00e8 una serie argentina prodotta a partire del 2002 e conclusasi nel 2003 da Cris Morena. Divisa in due stagioni per un totale di 318 episodi.\nTrama.\nLa serie ruota attorno alla vita di quattro ragazzi: Manuel, Mia, Marizza e Pablo.\nI quattro ragazzi studiano all\u2019Elite Way School, una prestigiosissima scuola di Buenos Aires, che ospita alcuni dei ragazzi pi\u00f9 ricchi del paese ma anche studenti meno facoltosi che ci sono arrivati grazie a una borsa di studio. Tra questi c\u2019\u00e8 Manuel, un ragazzo messicano, che ha deciso di trasferirsi in Argentina e iscriversi all\u2019Elite Way per vendicarsi di un uomo che ritiene colpevole del suicidio di suo padre, l\u2019uomo \u00e8 Franco Colucci ed \u00e8 il padre di Mia, la ragazza pi\u00f9 popolare della scuola e che si innamora di Manuel ignorando il vero scopo del ragazzo, ovvero usarla per arrivare al padre. Manuel arriva alla scuola grazie a una borsa di studio, e per questo verr\u00e0 preso di mira dalla Loggia, un\u2019associazione segreta che ripudia i borsisti e cerca di rendergli la vita impossibile affinch\u00e9 lascino la scuola. Oltre a Manuel fa il suo ingresso nella scuola Marizza, costretta dal padre a frequentare l\u2019Elite Way. La ragazza, di spirito ribelle e anticonformista, far\u00e0 molta fatica ad adattarsi alle regole del luogo e anche ad alcune prepotenze dei suoi compagni, soprattutto quelle di Pablo con cui inizier\u00e0 un rapporto di odio e amore. Pablo \u00e8 il figlio del sindaco, sommerso dalle aspettative di suo padre, all\u2019apparenza superficiale e arrogante ma costretto a reprimere i suoi desideri per volont\u00e0 della famiglia. I quattro ragazzi sono completamente diversi tra loro, sia per quanto riguarda il carattere che per la vita che conducono, ma sono tutti accumunati da un unico desiderio: ribellarsi alle regole che gli impongono, dalla famiglia alla scuola. Avendo tutti la passione per la musica i quattro decidono, in grande segreto, di formare un gruppo musicale - gli Erreway - che presto diventa un simbolo di ribellione per tutti i loro compagni e coetanei.\nEpisodi.\nIn Italia la prima stagione divisa in 2 stagioni, mentre la seconda in 3 stagioni con un totale di 5 stagioni in Italia.\nTrasmissione italiana.\nIl primo episodio della telenovela \u00e8 stato trasmesso per la prima volta da Canale Italia e Fox Kids nel 2003, con un doppiaggio differente da quello definitivo. Il 22 maggio 2011 la trasmissione \u00e8 ricominciata su Rai 2 dal primo episodio in puntate da 25 minuti (quindi una puntata originale veniva trasmessa in due episodi), la trasmissione venne in seguito sospesa. Nel settembre dello stesso anno la trasmissione viene ripresa sul canale tematico per ragazzi Rai Gulp, questa volta rispettando la durata originale degli episodi.\nRispetto all'originale e ad altre trasmissioni estere, la prima stagione della serie, in Italia, \u00e8 stata divisa in tre stagioni. La prima va dal primo episodio al 65, la seconda fino al 131 e la terza fino al 139.\nAnche la seconda stagione in Italia \u00e8 divisa in pi\u00f9 parti, la prima va dal primo episodio al 55 ed \u00e8 stata trasmessa per la prima volta nella primavera del 2013. Le trasmissioni sono poi riprese dall'episodio 56 a partire dal 3 novembre 2013.. La programmazione italiana prevede inoltre che le puntate che vanno da 56 a 120 formano la 4\u00aa stagione. Infine, dall'episodio 121 all'episodio 179, formano la quinta stagione.\n\u00c8 stato trasmesso anche uno speciale il 18 aprile 2013: un loro concerto del 2003.\nPersonaggi e interpreti.\nDoppiatori.\nDurante il doppiaggio della serie in italiano, i doppiatori sono stati cambiati varie volte.\nIl primo doppiaggio \u00e8 riferito al solo primo episodio doppiato nel 2003, il secondo \u00e8 avvenuto dal primo episodio al 66 e invece il terzo per i restanti episodi. Il cambio dal secondo al terzo \u00e8 avvenuto a causa della RAI che ha deciso di modificare il cast di doppiaggio della serie. Il quarto \u00e8 in onda da novembre 2013.\nProduzione.\nLa serie venne annunciata nell'aprile del 2002, tramite un articolo del quotidiano Clar\u00edn in cui si annunciava che a met\u00e0 maggio sarebbe stata trasmessa la serie su Azul TV.\nLe riprese della prima stagione iniziarono nei primi mesi del 2002 per concludersi al termine dello stesso anno. La seconda stagione fu invece girata a partire da gennaio 2003.\nRebelde Way \u00e8 stato scenario dell'ultima apparizione televisiva dell'attore Rub\u00e9n Green che interpretava Mauricio.\nLuoghi di riprese.\nLa serie \u00e8 stata girata interamente in Argentina, precisamente a Buenos Aires e Belgrano negli studi Mayor, sito nel barrio di Palermo. La sigla \u00e8 stata girata a San Isidro. Per la prima stagione, le scene all'esterno sono state girate a Mar del Plata ai primi di maggio, quelle all'esterno in seguito. Le riprese avvenivano non prima di mezzogiorno a causa dei reali impegni scolastici degli attori.\nCasting.\nGli attori principali: Lopilato, Rojas, Bordonaba e Colombo, che provengono dalla serie \"Chiquititas\", sempre di Cris Morena, e vennero prescelti dalla stessa ideatrice. Per scegliere alcune comparse si sono svolti alcuni concorsi. Ogni mese 10 dei selezionati venivano scelti per essere incorporati nella serie, dopo aver frequentato una scuola di canto e ballo.\nAlla modella Carolina Ardohain fu chiesto di partecipare alla telenovela e lei accett\u00f2, in ruolo minore, nella prima stagione.\nNel gennaio del 2003 viene confermata la partecipazione di Miguel \u00c1ngel Cherutti alla seconda stagione della serie, nel ruolo di un amico di Franco Colucci. Un'altra parte era stata proposta anche a Christian Sancho, che accett\u00f2 il ruolo di un professore della scuola..\nAscolti.\nIn patria, ha raggiunto uno share medio tra il 14% e il 28%, diventando uno dei programmi con maggior rating e quello pi\u00f9 visto del canale in cui \u00e8 stato trasmesso. Il primo episodio della seconda stagione ha raggiunto un punteggio di 15.5, superato solamente da Telenoche che ha raggiunto 21.7 In seguito, il programma ha cambiato canale, passando da Azul Televisi\u00f3n a America TV, e nelle sue prime puntate non ha raggiunto gli ascolti previsti dal canale: ottenendo il 9,9% (il programma pi\u00f9 visto del giorno), ma non accontentando la dirigenza del canale..\nLa serie ha raggiunto un buon successo a livello internazionale, in particolare in Italia ha avuto un grande successo di ascolti.\nAnche le versioni locali hanno raggiunto un buon punteggio di rating: la versione messicana, per esempio, ha raggiunto quota 22,8% solo in Messico.\nEventi.\nLa prima presentazione della serie \u00e8 avvenuta al Shopping Abast di Buenos Aires a cui 5000 persone arrivate al centro commerciale non hanno potuto assistere a causa di troppo affollamento. Era previsto anche lo show dedicato alla serie, con protagonisti gli stessi attori, del cast giovanile, dal 14 settembre 2002 con 14 date al Teatro Gran Rex ma poi fu spostato al 20 settembre dello stesso anno con repliche il 21 e il 22 dello stesso mese per un totale di 14 rappresentazioni in Argentina e 20 in Israele. In seguito ci furono altre manifestazioni, fino al 2003, quando il gruppo incominci\u00f2 a svolgere concerti singolarmente e senza il cast. Gli spettacoli sono stati realizzati in Argentina, Ecuador, Spagna, Israele, Per\u00f9, Paraguay, Repubblica Dominicana, Uruguay e Stati Uniti con pi\u00f9 di 400.000 spettatori.\nIn Argentina si presentarono a Mendoza, San Juan, Tucum\u00e1n, Jujuy, Salta, Bariloche, Neuqu\u00e9n, Jun\u00edn, La Plata e Santa Fe.\nMedia.\nEdizioni in DVD.\nLa serie \u00e8 stata messa in commercio tramite i DVD degli episodi della serie.\nIn Spagna, la serie \u00e8 stata divulgata in DVD a partire dal 2006 dalla Planeta Junior, la compagnia che controlla i diritti della telenovela, divisa in 11 volumi: il primo disco con 5 episodi, i restanti con 3. Tutti sono in digipak con audio Dolby Digital. Era presente sul mercato anche un'edizione speciale in cui era possibile acquistare un cofanetto contenenti i primi 43 episodi e un disco con il film della serie.\nAnche in Germania lo sceneggiato \u00e8 stato commercializzato tramite questi canali, divisi in cofanetti da 25 episodi in 4 DVD.\nDalla serie, oltre che i DVD, sono stati anche venduti alcune musicassette contenenti alcuni brani della colonna sonora della serie.\nMusica.\nLa sigla d'apertura nella prima stagione si chiama \"Rebelde Way\" e invece nella seconda \u00e8 Tiempo ma dalla puntata 55 \"Para Cosas Buena\" Invece dalla Puntata 81 ci sar\u00f2 sempre Para Cosas Buena ma con una coreografia diversa; la sigla di chiusura \u00e8 Resistire solo nella prima stagione nella seconda Vas a Salvarte. Tutti gli album, i singoli e i videoclip sono firmati a nome del gruppo musicale Erreway, formatosi durante le riprese della serie.\nIl primo disco \u00e8 risultato tra i pi\u00f9 venduti del 2002 in Argentina, con pi\u00f9 di 100.000 copie vendute solo in quel paese. Gli stessi numeri si sono verificati in Israele. Il secondo album, a sole poche settimane dall'uscita, ha venduto 40.000 copie.\nOltre a questi album sono stati pubblicati anche di altri ma riguardanti il film oppure il gruppo stesso.\nRivista.\nNel maggio 2002 la produttrice della serie ha annunciato la possibilit\u00e0 di mettere sul mercato una rivista. Questa fu poi messa in commercio dal novembre dello stesso anno per l'Editorial Atl\u00e1ntida, con una tiratura mensile di circa 40.000 copie. Era acquistabile fino al giugno del 2004. Era anche disponibile in Spagna nel 2006 in allegato con il periodico Superpop per l'editrice Planeta Junior. Anche in Israele fu venduta dal 2003. Con la nascita di essa, Cris Morena, per la prima volta, crea una rivista dedicata ad una sua serie.\nFu l'unica rivista dedicata agli adolescenti di ambo i sessi nel mercato argentino. Conteneva interviste a artisti nazionali e internazionali e altri contenuti riguardanti la fascia d'et\u00e0 della crescita con informazioni riguardanti la serie.\nNegli anni, ha venduto quota 780.000 copie solamente in Argentina.\nAltri prodotti.\nSono stati anche pubblicati sul mercato argentino zaini, quaderni, penne e altri materiali. Inoltre in commercio erano disponibili agende, album di figurine, prodotti cosmetici, poster, prodotti dolciari (lecca lecca e altri), indumenti femminili, occhiali e orologi ma anche lenzuola, cuscini, bandane, magliette e segnalibri.\nAdattamenti.\nLa serie \u00e8 stata venduta in oltre 30 paesi del mondo. Dallo sceneggiato sono stati creati alcune versioni locali in altri paesi:\nI diritti per creare una propria versione sono stati venduti anche in Italia nel 2003 alla RAI e alcune trattative erano state avviate nel 2009 tra Mediaset e Cris Morena ma nessuno spin-off fu realizzato. Anche negli Stati Uniti nel 2009 fu annunciata la creazione di una versione ad opera di Jennifer Lopez, ma il progetto non fu portato a termine.\nDistribuzioni internazionali.\nDi seguito vengono indicati i paesi e i rispettivi canali dove \u00e8 stata trasmessa la telenovela.\nIn Romania, Russia e Israele la serie \u00e8 andata in onda con i sottotitoli.\nAccoglienza.\nLa serie, nonostante sia stata molto apprezzata dagli adolescenti, \u00e8 stata criticata per i temi trattati che riguardavano la corruzione della gente di potere, la bulimia, la relazione tra padre e figli e la droga. A parte, si pu\u00f2 notare che ha raggiunto un buon successo di ascolti nella maggior parte degli Stati dove \u00e8 stata trasmessa la telenovela, vendite di dischi superiore ai cinque milioni di euro in tutto il mondo e anche un buon successo nel tour svolto. L'agenzia svizzera The Wit, ha stilato una classifica delle 50 serie televisive pi\u00f9 importanti divise per anno e nell'anno 2003, si colloca proprio la telenovela Rebelde Way poich\u00e9 \u00e8 riuscita ad influenzare chi l'ha seguita e anche la cultura di alcuni paesi.\nLa giornalista Doreen Carvajal del The New York Times ha analizzato il fenomeno delle telenovele nel mondo, partendo proprio da quella in questione. Infatti, afferma che \"per tutti i crepacuore, le telenovela contemporanee non sono solo il prime-time fantasia ma anche un'internazionale marketing con la promessa di ricavi di vendite da dischi, concerti dal vivo, pubblicit\u00e0 di prodotti e merchandising che comprende anche astucci e gel per capelli\".\nAnche alcuni personaggi della serie furono criticati: come quello di Mia, troppo capriccioso e manipolatore, simile ad una giovane Cleopatra e quello di Marizza. Nonostante ci\u00f2, in un articolo del quotidiano Clarin dell'ottobre del 2002 il personaggio della Lopilato fu giudicato come uno che ha rinnovato la televisione argentina, insieme a Celeste Cid, Marcela Kloosterboer e seguita da Camila Bordonaba.\nIn Israele, la serie fu criticata perch\u00e9 conteneva elementi razzisti, in quanto i personaggi di Nico - di religione ebrea - e il personaggio di Luna - di religione cattolica - sono fidanzati e i genitori di lui cercano di obbligarlo a lasciarla perch\u00e9 non \u00e8 della stessa religione. Inoltre fu analizzata negativamente per il tema delle borse di studio che venivano date solamente a chi era in una situazione economica minore rispetto a quella dei figli di un sindaco, di attrici e di imprenditori e che pagavano la retta con i propri soldi. Fu anche giudicata perch\u00e9, per la fascia d'et\u00e0 a cui \u00e8 indirizzata, i bambini e i ragazzi non riuscivano a capire le informazioni che trasmettevano.\nSpin-off.\nDopo il successo della serie, \u00e8 stato scelto di creare uno spin-off cinematografico. Nel novembre del 2003 inizi\u00f2 il progetto, le riprese nel febbraio del 2004 con il regista Tom\u00e1s Yankelevich e ha come protagonisti solamente i protagonisti: Luisana Lopilato, Camila Bordonaba, Felipe Colombo e Benjam\u00edn Rojas del gruppo \"Erreway\". La pellicola \u00e8 stata pubblicata il 1\u00ba luglio 2004 con il titolo \"\"\nIn seguito furono pubblicati altri album, fino al 2007, quando il gruppo fu sciolto."}
{"id": "4198433", "revid": "486946", "url": "https://it.wikipedia.org/wiki?curid=4198433", "title": "4 for Texas", "text": ""}
{"id": "4198434", "revid": "287204", "url": "https://it.wikipedia.org/wiki?curid=4198434", "title": "Associazione Calcio Vallemaggia", "text": "L'Associazione Calcio Vallemaggia \u00e8 una societ\u00e0 di calcio svizzera del distretto di Vallemaggia. La sua fondazione risale al 29 maggio 1995. Nella stagione 2019-2020 milita in Seconda Lega, il sesto livello del campionato svizzero.\nStoria.\nFusione.\nIl 29 maggio 1995 l'Associazione Calcio Maggia, l'Associazione Sportiva Centrovalle e l'Associazione Sportiva Avegno si sono fuse per dar vita all'Associazione Calcio Vallemaggia.\nL'idea di unire le societ\u00e0 calcistiche della valle, che era iniziata a circolare tra gli addetti ai lavori al termine della stagione 1992-1993, sembrava di nuovo allontanarsi visto che il FC Someo, nel mese di febbraio, aveva espresso il proprio disinteresse per proseguire in questa direzione.\nDopo una pausa di riflessione, i comitati di AC Maggia, AS Centrovalle e AS Avegno, hanno ripreso il discorso valutando le possibilit\u00e0 di una fusione a tre. Infatti gli obbiettivi, che si volevano perseguire, erano in pratica raggiungibili nella loro totalit\u00e0 anche con una collaborazione \"parziale\".\nNel 2008 l'AC Vallemaggia ha disputato i trentaduesimi di coppa, perdendo 5-0 contro il FC Lugano. Nel 2012 ha vinto nei trentaduesimi di coppa contro il Sportclub B\u00fcmpliz 78 dopo i supplementari per 3-1. Nei sedicesimi di finale ha perso 6-0 contro i Grasshopper Club Z\u00fcrich, squadra di Super League. Partita disputata allo stadio del Lido di Locarno, per gentile concessione del Comune.\nPrima della fusione.\nAC Maggia.\nL'Associazione Calcio Maggia, fondata il primo luglio 1957, \u00e8 sorta a seguito della precedente societ\u00e0 Football Club Maggia (1945-1957),\nCronologia.\nCronistoria.\nIl club \u00e8 stato allenato durante il periodo 1992-1995 da Paul Sch\u00f6nwetter.\nAS Centrovalle.\nL'associazione Sportiva Centrovalle, fondata nel 1980, nasce a seguito della fusione dei club Sport Club Cevio (1966-1980) e Associazione Sportiva Cristallina di Gordevio (1954-1980).\nAS Avegno.\nL'associazione Sportiva Avegno \u00e8 stata fondata nel 1955.\nAltre societ\u00e0.\nAltre societ\u00e0, presenti nel territorio, non hanno aderito ai vari progetti: Football Club Concordia di Aurigeno (1962-?), Football Club Moghegno (1957-?) e Football Club Someo (1945).\nStadio.\nIl Vallemaggia gioca le partite casalinghe al Campo La Pineta. Costruito nel 1978 non presenta tribune, ma spalti fabbricati con moloni con una capienza di 800 persone. Le dimensioni del terreno di gioco sono di 100 per 60 m.\nDurante la partita di Coppa Svizzera del 21 settembre 2008 contro l'FC Lugano vi \u00e8 stato un afflusso di 1'200 spettatori. \nOrganico.\nRosa 2019-2020.\n\"Aggiornata ad gennaio 2020\"\nStaff tecnico.\n\"Aggiornato a gennaio 2020\".\nGiocatori celebri.\nDi seguito i giocatori che durante la carriera hanno disputato gare nella Divisione Nazionale:"}
{"id": "4198438", "revid": "709565", "url": "https://it.wikipedia.org/wiki?curid=4198438", "title": "Catspaw", "text": "April Dumaka, alias Catspaw, \u00e8 un personaggio immaginario della DC Comics. Comparve per la prima volta nella serie \"Legione dei Super Eroi\" vol. 4, in una storia ambientata in una realt\u00e0 alternativa ora scartata nota come \"Glorithverso\".\nBiografia del personaggio.\nIl Glorithverso venne quando un nemico classico della Legione, il manipolatore del tempo Time Trapper, fu rimpiazzato per un certo periodo, prima dell'evento \"Ora Zero\", dalla criminale minore della Legione chiamata Glorith. La ragione data nel \"mondo reale\" per questo cambiamento fu la richiesta del team creativo dei fumetti di Superman di fare pi\u00f9 riferimenti al personaggio di Superboy, precedente alla storia nota come \"Crisi sulle Terre infinite\", che fu cancellato dalla continuit\u00e0 della storia della Legione. Durante questo periodo, comparve la Legione Batch SW6: questi erano duplicati dei Legionari della Silver Age. Dopo un breve periodo, la squadra ottenne nuovi costumi e per molti dei membri, nuovi nomi in codice, e ottennero la nuova serie \"Legionnaires\".\nDumaka, che ottenne i suoi poteri (agilit\u00e0 e velocit\u00e0 feline) dalla manipolazione genetica dei Dominatori (una razza aliena che cerc\u00f2 di conquistare la Terra), non fu un membro originale dei Batch SW6, ma fu tenuta nelle stesse stanze sotterranee da cui emersero i Batch SW6.\nFu membro della Legione per un brevissimo periodo di tempo, e in \"Legionnaires\" n. 17 avvenne l'Ora Zero, cominciando una nuova continuit\u00e0 in cui Catspaw non comparve. La sua controparte post-rinnovamento ebbe un cameo veramente breve come membro potenziale della squadra rivale della Legione, i Workforce.\nPoteri e abilit\u00e0.\nUn ibrido umano-felino, Catspaw possiede l'agilit\u00e0, la velocit\u00e0 e i sensi sviluppati (olfatto, udito ed equilibrio) tipico dei gatti, cos\u00ec come gli artigli retrattili sulle dita di mani e piedi. Possiede anche un'eccellente vista notturna e istinti animaleschi."}
{"id": "4198439", "revid": "73843", "url": "https://it.wikipedia.org/wiki?curid=4198439", "title": "Giro delle Fiandre 1985", "text": "Il Giro delle Fiandre 1985, sessantanovesima edizione della corsa, fu disputato il 7 aprile 1985, per un percorso totale di 271\u00a0km. Fu vinto dal belga Eric Vanderaerden, al traguardo con il tempo di 6h49'50\" alla media di 39,675\u00a0km/h.\nPartenza a Sint-Niklaas con 173 ciclisti di cui 24 portarono a termine il percorso."}
{"id": "4198450", "revid": "767487", "url": "https://it.wikipedia.org/wiki?curid=4198450", "title": "Le Bruit des gla\u00e7ons", "text": "Le Bruit des gla\u00e7ons \u00e8 un film del 2010 diretto da Bertrand Blier.\nTrama.\nIl famoso scrittore Charles Faulque vive ormai da tempo ritirato in una villa nella campagna francese, lontano dalla vita mondana di Parigi e dei salotti letterari. Da quando la moglie lo ha lasciato, Faulque si \u00e8 abituato a convivere col tintinnio del ghiaccio che tiene in fresco le sue riserve di vino, abbandonandosi, sempre sotto lo sguardo devoto della domestica Louisa, ad alcolismo e a giovani frequentazioni con ragazze dell'Est. Finch\u00e9 una mattina si presenta all'ingresso della villa un uomo d'aspetto distinto che dichiara di essere il suo cancro.\nProduzione.\nRiprese.\nIl film \u00e8 stato girato principalmente a S\u00e8te, N\u00eemes ma anche a Anduze tra il 2009 il 2010.\nColonna sonora.\nMusiche di: Pascal Dusapin, Eddy Louiss, Lester Bowie, Maurice Ravel, Les Yeux Noirs, Claudio Monteverdi, Clara Schumann, Bohuslav Martin\u016f, Georg Friedrich H\u00e4ndel, F\u00e9lix Leclerc, Leonard Cohen, Jacques Brel e Nina Simone."}
{"id": "4198452", "revid": "767487", "url": "https://it.wikipedia.org/wiki?curid=4198452", "title": "Il californiano", "text": "Il californiano (\"Guns of Diablo\") \u00e8 un film statunitense del 1965 diretto da Boris Sagal.\n\u00c8 un film western con protagonisti Charles Bronson, Susan Oliver e un giovane Kurt Russell. \u00c8 basato sul romanzo \"The Travels of Jamie McPheeters\" di Robert Lewis Taylor. Il film \u00e8 tratto da due episodi della serie televisiva \"The Travels of Jaimie McPheeters\".\nTrama.\nLinc Murdok, detto il \"Californiano\", guida di una carovana diretta verso le terre dove da poco \u00e8 stato scoperto l'oro, durante una sosta nella citt\u00e0 di Devil's Gap, rivede Maria, la donna da lui amata alcuni anni prima e che egli era convinto di aver uccisa per errore durante un'imboscata tesagli dal rivale Rance. Tra Linc e Maria rinasce l'amore e quando Rance - ora marito della donna - si rende conto che i due sono in procinto di fuggire insieme, raduna i suoi fratelli e cattura il \"Californiano\": tuttavia Maria, con l'aiuto di Jaimie, un ragazzo di dodici anni amico di Linc, riesce a farlo fuggire. Successivamente i due rivali decidono di regolare i vecchi conti con un duello nelle vie deserte di Devil's Gap: gli uomini di Rance intervengono slealmente nella sparatoria ma cadono uno ad uno sotto i colpi di Linc, di Jaimie e di un vecchio cercatore d'oro schieratosi provvidenzialmente dalla loro parte. Nello scontro, purtroppo, il vecchio riporta una ferita mortale: sentendosi prossimo alla morte, lascia in eredit\u00e0 al piccolo Jaimie una ricca miniera d'oro da lui scoperta. Alla testa della carovana, Linc e Maria riprendono insieme il viaggio verso la California.\nProduzione.\nIl film, diretto da Boris Sagal su una sceneggiatura di Berne Giler con il soggetto di Robert Lewis Taylor (autore del romanzo), fu prodotto da Boris Ingster per la Metro-Goldwyn-Mayer e girato nei Metro-Goldwyn-Mayer Studios a Culver City in California\nDistribuzione.\nIl film fu distribuito negli Stati Uniti nel 1965 al cinema dalla Metro-Goldwyn-Mayer.\nAlcune delle uscite internazionali sono state:\nCritica.\nSecondo il Morandini il film \u00e8 un \"western di viaggio con un classico risvolto sentimentale (il passato che ritorna e si chiama Maria)\". Anche se convenzionale e \"un po' enfatico\" risulta comunque rispettabile."}
{"id": "4198453", "revid": "46931", "url": "https://it.wikipedia.org/wiki?curid=4198453", "title": "Guns of Diablo", "text": ""}
{"id": "4198463", "revid": "1649409", "url": "https://it.wikipedia.org/wiki?curid=4198463", "title": "Medaglia per il giubileo dei 60 anni delle forze armate dell'Unione Sovietica", "text": "La medaglia per il giubileo dei 60 anni delle forze armate dell'Unione Sovietica \u00e8 stata un premio statale dell'Unione Sovietica.\nStoria.\nLa medaglia venne istituita il 28 gennaio 1978.\nAssegnazione.\nLa medaglia veniva assegnata a generali, ammiragli, ufficiali, marescialli, sergenti, sottufficiali, soldati e marinai che fossero membri delle Forze Armate dell'URSS, delle truppe del Ministero degli Affari Interni o del Ministero per la Sicurezza dello Stato il 23 febbraio 1978."}
{"id": "4198464", "revid": "224230", "url": "https://it.wikipedia.org/wiki?curid=4198464", "title": "Jean Nicolas (missionario)", "text": "Entr\u00f2 nel noviziato degli Assunzionisti col nome di Fr. Judica\u00ebl a Lovanio nel 1919. Dopo lo svolgimento del servizio militare, perfezion\u00f2 i suoi studi in Bulgaria e in Belgio e fu ordinato sacerdote il 20 aprile 1930; in quegli anni, oltre ad imparare la lingua bulgara, apprese e svilupp\u00f2 le arti del mosaico bizantino e della miniatura.\nSvolse il suo apostolato in Romania dal 1930 fino al 1943, quando fu inviato in Ucraina presso la parrocchia di S. Pietro ad Odessa, insieme al missionario italiano gesuita P. Pietro Leoni.\nNel 1944, nonostante l'evacuazione del clero cattolico per le persecuzioni religiose, rimase ad Odessa con p.\u00a0Leoni.\nFu arrestato dalla polizia politica sovietica nell'aprile 1945, per essere internato alla Lubjanka. \nIl 13 settembre 1945 fu condannato a 8 anni di lavori forzati; fu ristretto nella prigione di Butyrki e nei gulag di Karaganda in Kazakistan e Vorkuta.\nScarcerato nel 1953, fu condannato al confino a Vorkuta, Pot\u2019ma e Syktyvkar.\nIl 22 giugno 1954, con l'intervento delle autorit\u00e0 diplomatiche francesi, fece rientro in Francia.\nNel 1958 ha pubblicato un libro di memorie sul periodo di detenzione nel gulag, che all'epoca costitu\u00ec una delle prime testimonianze dirette \"sui campi di morte in URSS\"."}
{"id": "4198468", "revid": "298229", "url": "https://it.wikipedia.org/wiki?curid=4198468", "title": "King of the Ring 1997", "text": "King of the Ring 1997 \u00e8 stato il quinto evento annuale prodotto dalla World Wrestling Federation. L'evento si svolse l'8 giugno 1997 nella Providence Civic Center di Providence, Rhode Island.\nStoryline.\nIl torneo inizia nella puntata di \"Raw\" del 12 maggio 1997, Ahmed Johnson sconfigge Hunter Hearst Helmsley per squalifica andando alle semifinali. Nella puntata di Raw del 19 maggio 1997 Crush viene sconfitto da Helmsley andando alle semifinali, quest'ultimo prende il posto dell'infortunato Vader. Nell'edizione di \"Raw\" del 26 maggio 1997 Jerry Lawler batte Goldust andando alle semifinali. Nell'episodio di Raw del 2 giugno 1997 Mankind sconfigge Savio Vega andando alle semifinali.\nLa rivalit\u00e0 principale \u00e8 quella tra il WWF Champion The Undertaker e Faarooq. Nella puntata di \"Raw\" del 12 maggio 1997, Faarooq interviene attaccando Undertaker quando quest'ultimo stava schienando Savio Vega."}
{"id": "4198471", "revid": "656701", "url": "https://it.wikipedia.org/wiki?curid=4198471", "title": "Numero ettagonale centrato", "text": "In teoria dei numeri, un numero ettagonale centrato \u00e8 un numero poligonale centrato che rappresenta un ettagono con un punto al centro e gli altri punti che lo circondano. La formula per l\"'n\"-esimo numero ettagonale centrato \u00e8:\nI primi numeri ettagonali centrati sono: 1, 8, 22, 43, 71, 106, 148, 197, 253, 316, 386, 463, 547, 638, 736, 841, 953, 1072, 1198, 1331, 1471, 1618, 1772, 1933, 2101, 2276, 2458, 2647, 2843.\nPropriet\u00e0 matematiche.\nL\"'n\"-esimo numero ettagonale centrato pu\u00f2 essere visto come la somma di sette volte l'(\"n\"-1)-esimo numero triangolare e di un punto centrale. Conoscendo l'n-esimo numero ettagonale centrato, si pu\u00f2 ricavare il successivo aggiungendo 7\"n\".\nLa sequenza dei numeri ettagonali centrati, espressa modulo 2, \u00e8 pari a 1, 0, 0, 1, 1, 0, 0, 1, 1, 0, 0, 1, 1... Ci\u00f2 significa che, dopo l'1 iniziale dispari, si susseguono alternativamente coppie di numeri ettagonali centrati pari e dispari. La sequenza di radici numeriche dei numeri ettagonali centrati \u00e8 periodica: il periodo, palindromo, \u00e8 [1, 8, 4, 7, 8, 7, 4, 8, 1]. Le ultime cifre dei numeri ettagonali centrali seguono anch'esse un periodo palindromo, cio\u00e8 [1, 8, 2, 3, 1, 6, 8, 7, 3, 6, 6, 3, 7, 8, 6, 1, 3, 2, 8, 1].\nAlcuni numeri ettagonali centrati sono simultaneamente numeri ettagonali. I primi sono: 1, 148, 21022, 2984983, 423846571, 60183228106, 8545594544488, 1213414242089197.\nDiversi numeri ettagonali centrati sono anche numeri primi. I primi primi ettagonali centrati sono: 43, 71, 197, 463, 547, 953, 1471, 1933, 2647, 2843, 3697, 4663, 5741, 8233, 9283, 10781.\nI numeri ettagonali centrali che, oltre ad essere primi, sono anche primi gemelli sono: 43, 71, 197, 463, 1933, 5741, 8233, 9283, 11173, 14561, 34651, 41203, 57793..."}
{"id": "4198472", "revid": "72396", "url": "https://it.wikipedia.org/wiki?curid=4198472", "title": "Frequenza (esercizio coi pesi)", "text": "La frequenza \u00e8 uno dei principali parametri applicati nell'allenamento con i pesi. Questo concetto pu\u00f2 essere espresso anche come \"intertraining session rest period\", il quale si riferisce al tempo trascorso tra gli allenamenti.\nDefinizione.\nNell'ambito del bodybuilding e del fitness, il significato semplificato del parametro \"frequenza\" indica la cadenza con cui vengono svolti gli allenamenti (\"frequenza globale\"), oppure delle singole sessioni di allenamento o dei singoli gruppi muscolari (\"frequenza specifica\"), entro un lasso di tempo solitamente riconoscibile in una settimana. Nel suo significato pi\u00f9 specifico, alcuni autori riconoscono nella \"frequenza\" il numero di sedute di allenamento (o unit\u00e0 di allenamento) necessarie per completare 2 microcicli di allenamento.\nPer poter organizzare la distribuzione degli allenamenti all'interno di un periodo di tempo, alcuni autori hanno introdotto le ulteriori definizioni di \"modulo di allenamento\" e \"codice allenante\".\nDal modulo di allenamento e dal codice allenante si ricava la frequenza di allenamento, che \u00e8 data dal rapporto tra il numero di sedute effettuate in un modulo di allenamento e il numero di giorni necessari a completarlo.\nEsempi.\nEsempio 1:\nStimolazione del corpo suddivisa in 2 allenamenti 4 volte a settimana: \n\"Allenamento A:\"\n\"Allenamento B:\"\nSu 7 giorni settimanali, gli allenamenti A e B vengono ripetuti per 2 volte, rispettivamente luned\u00ec e gioved\u00ec, e marted\u00ec e venerd\u00ec.\nEsempio 2:\nStimolazione del corpo suddivisa in 3 allenamenti 3 volte a settimana: \n\"Allenamento A:\"\n\"Allenamento B:\"\n\"Allenamento C:\"\nSu 7 giorni settimanali, gli allenamenti A, B, C vengono ripetuti per 1 volta, rispettivamente luned\u00ec, mercoled\u00ec, e venerd\u00ec.\nLa ricerca e indicazioni generali.\nLa frequenza di allenamento \u00e8 una componente fondamentale per ottenere effetti acuti e permanenti sullo sviluppo degli adattamenti muscolari. Il miglioramento delle capacit\u00e0 e prestazioni muscolari pu\u00f2 avvenire anche svolgendo un allenamento a settimana, soprattutto per i soggetti con una massa muscolare al di sotto della media. Recenti ricerche tuttavia suggeriscono che la frequenza ottimale per un allenamento coi pesi atto al miglioramento della condizione fisica per soggetti non allenati sia di 3 giorni a settimana. A conferma di questa considerazione, McLester et al. (2000) valutarono gli effetti di 1 giorno rispetto a 3 giorni di allenamento coi pesi a settimana su atleti mantenendo il volume di allenamento costante tra i trattamenti. I maggiori aumenti di massa magra erano stati rilevati nel gruppo che si allenava con maggiore frequenza, portando i ricercatori a concludere che una maggiore frequenza di allenamento coi pesi, anche quando il volume viene mantenuto costante, produce guadagni superiori della forza. Tuttavia, l'allenamento di un solo giorno alla settimana \u00e8 risultato un metodo efficace per aumentare la forza, anche nei soggetti pi\u00f9 esperti. Ad ogni modo, da una prospettiva dose-risposta, mantenendo un volume totale costante, una frequenza di allenamento di 3 volte settimana ha prodotto risultati superiori.\nNon sono mancate le controversie nel mondo scientifico riguardo alla frequenza ideale. Una serie di ricerche esaminate da review di Carpinelli et al. (2004) e di Smith e Bruce-Low (2004), suggeriscono che ci sia poca differenza tra allenamenti di 1, 2, 3 giorni a settimana sia per persone allenate che non allenate. Una meta-analisi su 140 studi condotta da Rhea et al. (2003) ha invece concluso che per i soggetti non allenati, il massimo guadagno di forza venga ottenuto allenando ogni gruppo muscolare per 3 volte a settimana, mentre per i soggetti allenati questo si ottenga allenandoli per 2 volte a settimana. Questa frequenza per gli atleti venne confermata l'anno successivo da un'altra meta-analisi condotta dalla stessa \u00e9quipe per quanto riguarda i guadagni di forza (Peterson et al., 2004).\nPer le persone sane, l'American College of Sports Medicine (ACSM) nel 2006 raccomanda di svolgere tra le 2 e le 3 sedute settimanali non consecutive a settimana. Per gli atleti esperti invece vengono raccomandati dai 4 ai 6 allenamenti a settimana e \"split routine\". Per ottimizzare i guadagni della forza e ipertrofia per gli atleti amatori ed esperti, i ricercatori suggeriscono che ogni gruppo muscolare debba essere allenato 2 volte a settimana. La National Strength and Conditioning Association (NSCA) raccomanda una frequenza di 2 o 3 giorni alla settimana per i neofiti. Gli atleti esperti e agonisti che si allenano da 4 a 6 volte a settimana possono meglio allenarsi con le \"Split routine\". Si dovrebbero lasciar correre 48 ore di riposo tra gli allenamenti per permettere ai muscoli coinvolti di recuperare e per prevenire infortuni dovuti al \"sovrallenamento\".\nSecondo alcuni professionisti di fama internazionale come Charles Poliquin, la \"frequenza\" \u00e8 tra tutti i parametri di carico dell'allenamento coi pesi quello pi\u00f9 soggettivo, e la sua organizzazione, collegata alla capacit\u00e0 individuale di recupero, dipende dalla genetica. Secondo le sue indicazioni, allenare un gruppo muscolare ogni 5 giorni, allenandosi 3 giorni su 5 (in totale circa 18 sessioni al mese), potrebbe essere la \"frequenza\" pi\u00f9 adatta per la maggior parte delle persone. Alcuni soggetti possono recuperare in minor tempo di altri, e quelli pi\u00f9 dotati hanno bisogno di allenarsi di meno per ottenere lo stesso risultato."}
{"id": "4198475", "revid": "2166030", "url": "https://it.wikipedia.org/wiki?curid=4198475", "title": "Alvise Mocenigo (ammiraglio)", "text": "Biografia.\nTra i molti incarichi civili e militari ricoperti, spiccano la sua nomina, nel marzo 1648, a procuratore di San Marco de supra ed a capitano generale da Mar il maggio successivo; riconfermato una seconda volta nel dicembre 1653.\nProtagonista della guerra di Candia contro i turchi nel 1648-51 e 1653-4, il suo comportamento nella vittoria di Nasso e Paros venne indicato come esempio di eroismo nei decenni successivi (anche se le fonti manoscritte sono chiare in proposito: gran parte del merito della vittoria deve essere arrogato all'ancora sconosciuto Francesco Morosini).\nRicoverato sulla galea di Barbaro Badoer, mor\u00ec il 2 dicembre 1654 tra il cordoglio dei veneziani e del nemico, che in segno di rispetto alz\u00f2 le insegne del lutto.\nTrasportato a Venezia ebbe solenni funerali e fu celebrato come eroe, quindi sepolto nell'arca di famiglia nella basilica dei Santi Giovanni e Paolo."}
{"id": "4198478", "revid": "373338", "url": "https://it.wikipedia.org/wiki?curid=4198478", "title": "Alvise Mocenigo (procuratore)", "text": ""}
{"id": "4198479", "revid": "767487", "url": "https://it.wikipedia.org/wiki?curid=4198479", "title": "Discontented Wives", "text": "Discontented Wives \u00e8 un film muto del 1921 interpretato e diretto da J.P. McGowan.\nTrama.\nPer poter sposare John Gaylord, Ruth lascia New York e la sua casa, andando a vivere con il marito nel West. Ma la solitudine di quella nuova vita la deprime e, cos\u00ec, decide di tornare sui suoi passi, tornandosene a casa. L\u00ec, viene a sapere che John \u00e8 riuscito a trovare una delle pi\u00f9 ricche vene aurifere della California. Una sua lettera, dove rinuncia ai diritti minerari, cade nelle mani di Kirk Harding, un profittatore. John, ingannato, sta per cedergli i suoi diritti ma poi scopre la verit\u00e0 e lotta con il suo avversario.\nRuth, svegliatasi improvvisamente, scopre che \u00e8 stato tutto un sogno e decide allora di non andarsene e di rimanere accanto al marito.\nProduzione.\nIl film fu prodotto dall'Herald Productions, una piccola compagnia che, dal 1921 al 1922, produsse solo tre pellicole.\nDistribuzione.\nIl copyright del film, richiesto dalla Herald Productions, fu registrato il 7 settembre 1921 con il numero LU16944. \nDistribuito dalla Playgoers Pictures, il film usc\u00ec nelle sale cinematografiche USA il 25 settembre 1921."}
{"id": "4198480", "revid": "287204", "url": "https://it.wikipedia.org/wiki?curid=4198480", "title": "Alia\u011fa Gen\u00e7lik ve Spor Kul\u00fcb\u00fc", "text": "LAlia\u011fa Gen\u00e7lik ve Spor Kul\u00fcb\u00fc, noto anche come Alia\u011fa Petkim per ragioni di sponsor, \u00e8 una societ\u00e0 cestistica avente sede a Alia\u011fa, distretto di Smirne, in Turchia. Fondata nel 1993, gioca nel campionato turco.\nDisputa le partite interne nella Enka Sport Hall, che ha una capacit\u00e0 di 2.500 spettatori."}
{"id": "4198481", "revid": "4711", "url": "https://it.wikipedia.org/wiki?curid=4198481", "title": "Alia\u011fa Petkim", "text": ""}
{"id": "4198482", "revid": "2091899", "url": "https://it.wikipedia.org/wiki?curid=4198482", "title": "Antoni Patek", "text": "Biografia.\nPrimi anni e carriera militare.\nNato a Piaski (vicino a Lublino) da una famiglia di nobili origini, figlio di Anna Piasecka e Joachim Patek, si trasfer\u00ec a Varsavia all'et\u00e0 di 10 anni con i genitori. Dopo la morte del padre nel 1827, il giovane Antoni inizia in giovane et\u00e0 a lavorare per mantenere la famiglia.\nIl 1\u00ba marzo 1828, si arruola nel 1\u00ba reggimento di cacciatori a cavallo (cavalleria leggera militare) con la quale combatt\u00e9 nella Rivolta di Novembre venendo ferito due volte. Il 27 febbraio 1831 fu promosso sottotenente per meriti sul campo e il 3 ottobre 1831 venne decorato con la croce dorata dell'Ordine Virtuti Militari.\nDopo la caduta degli ideali rivoluzionari fu costretto a fuggire dal paese rifugiandosi in Francia (come molti altri ufficiali polacchi). Da qui fu assoldato dal generale J\u00f3zef Bem per consentire l'espatrio dei rivoluzionari perseguiti dal governo. In seguito si stabil\u00ec in Francia (prima a Cahors e in seguito Amiens) lavorando come tipografo.\nDopo due anni il clima politico divenne sfavorevole (il governo francese su pressione di quello russo inizi\u00f2 a cercare di rimpatriare gli emigranti rivoluzionari polacchi) e Patek fu costretto a stabilirsi in Svizzera dove si guadagn\u00f2 da vivere commerciando alcolici a Versoix. In questo periodo seguir\u00e0 anche dei corsi di pittura tenuti da Alexandre Calame e grazie a questi corsi arriver\u00e0 a soggiornare brevemente a Parigi dove conoscer\u00e0 Marie Ad\u00e9la\u00efde Elisabeth Thomasine D\u00e9nizart che sposer\u00e0 a Versoix il 10 luglio 1839, la coppia avr\u00e0 tre figli.\nIncoraggiato anche dalla fidanzata (e futura moglie) inizier\u00e0 a fabbricare orologi.\nOrologiaio.\nIl 1\u00ba maggio 1839 Patek e Franciszek Czapek fondarono la \"Patek, Czapek &amp; Co. \" assumendo altri due orologiai polacchi (i fratelli Gostkowski). La compagnia esister\u00e0 fino al 1845 quando i due soci si lasceranno a causa di disaccordi, fondando la \"Patek &amp; Co.\" e la \" Czapek &amp; Co.\" (che operer\u00e0 fino al 1869), durante questi anni l'azienda produceva circa 200 orologi l'anno e dava lavoro a 6 dipendenti.\nPoco dopo l'uscita di scena di Czapek il posto di socio venne preso dal francese Adrien Philippe e la societ\u00e0 venne rinominata \"Patek Philippe &amp; Co.\", tuttora operante e considerata tra i migliori fabbricanti di orologi del mondo.\nMorte.\nAntoni Patek \u00e8 morto a Ginevra il 1\u00ba marzo 1877, il suo corpo \u00e8 stato sepolto nel cimitero di Chatelaine; nel 1843 aveva acquisito anche la cittadinanza svizzera. Attualmente esiste un museo che porta il suo nome."}
{"id": "4198486", "revid": "110157", "url": "https://it.wikipedia.org/wiki?curid=4198486", "title": "Quinestrolo", "text": "Il quinestrolo (conosciuto anche con il nome di quinestrolum) \u00e8 l'etere ciclo pentil fenolico dell'etinilestradiolo, \u00e8 perci\u00f2 un estrogeno di sintesi, utilizzato nella terapia ormonale sostitutiva. La somministrazione di quinestrolo come effetto accessorio pu\u00f2 determinare un aumento dei trigliceridi plasmatici, ma una contemporanea riduzione degli acidi grassi liberi e del colesterolo.\nFarmacodinamica.\nIl farmaco migliora il trofismo del tratto vulvo-vagino-cervicale dell'apparato genitale femminile, stimolando la secrezione cervicale e promuovendo la proliferazione dell'epitelio vaginale. La sua attivit\u00e0 a livello endometriale \u00e8 decisamente inferiore.\nFarmacocinetica.\nIl farmaco viene somministrato per via orale ed \u00e8 ben assorbito dal tratto gastrointestinale. Si distribuisce rapidamente nei vari tessuti e subisce il metabolismo epatico ad opera del citocromo P450 (CYP450) essendo quindi escreto in prevalenza con la bile ed andando incontro a ricircolo entero-epatico.\nUsi clinici.\nIl quinestrolo viene impiegato nella cosiddetta terapia ormonale sostitutiva per trattare i sintomi vulvo-vaginali in menopausa e post-menopausa ed in generale il disagio della donna causato dalla diminuiti livelli circolanti di estrogeni. Il farmaco si \u00e8 dimostrato efficace nella soppressione della lattazione, in genere senza provocare dolore o tensione mammaria. Il farmaco potendo inibire l'ovulazione \u00e8 stato anche utilizzato come contraccettivo orale, spesso in associazione con il quingestanolo.\nEffetti collaterali ed indesiderati.\nTra gli effetti collaterali pi\u00f9 comuni in corso di terapia si segnalano epigastralgia, senso di tensione gastrica, sanguinamento vaginale, cefalea, vertigini, nausea e vomito, sensazione di tensione mammaria, ritenzione idrica, tendenza all'aumento ponderale, riduzione del tono dell'umore. La terapia con quinestrolo pu\u00f2 interferire con la coagulazione del sangue. I cambiamenti indotti nella coagulazione del sangue e nella fibrinolisi sono simili a quelli riportati durante la terapia orale contraccettiva con altre sostanze e potrebbero indicare un aumento del rischio trombotico.\nControindicazioni.\nIl farmaco \u00e8 controindicato nei soggetti con ipersensibilit\u00e0 nota al principio attivo ed in generale ad altri estrogeni.\n\u00c8 controindicato anche in caso di gravidanza o nel periodo dell'allattamento, oltre che in presenza di anomali sanguinamenti vaginali.\nDosi terapeutiche.\nNella inibizione della lattazione il quinestrolo viene somministrato per via orale alla dose di 2\u00a0mg o 4\u00a0mg al giorno.\nInterazioni.\nL'uso di quinestrolo, come pure di altri estrogeni, pu\u00f2 aumentare il rischio di epatotossicit\u00e0 associata alla terapia con dantrolene.&lt;br&gt;\nI farmaci caratterizzati da un effetto di induzione enzimatica nel fegato, ad esempio barbiturici, idantoina, carbamazepina, meprobamato, fenilbutazone, rifampicina ed altri, possono diminuire l'effetto degli estrogeni."}
{"id": "4198487", "revid": "1757083", "url": "https://it.wikipedia.org/wiki?curid=4198487", "title": "Mystery Science Theater 3000", "text": "Mystery Science Theater 3000 (spesso abbreviato MST3K) \u00e8 una serie TV statunitense creata da Joel Hodgson e prodotta dalla Best Brains Inc. che venne mandata in onda in anteprima dal 1988 al 1999 per un totale di undici stagioni e 197 episodi, incentrata su vecchi film di fantascienza e orrorifici.\nLa serie vede Joel, inserviente della Gizmonic Institute, imprigionato in un satellite insieme ai suoi amici robotici Tom Servo e Crow T. Robot da uno scienziato pazzo e costretto a guardare una variet\u00e0 di vecchi film di serie B. Per evitare di impazzire, Joel e i robot fanno dei commenti durante la visione dei film, facendo battute e commenti ironici sui loro difetti. Ciascun film \u00e8 presentato con una sovrapposizione delle silhouette di Joel e i robot sul fondo dello schermo.\nIl creatore della serie Hodgson ha originariamente interpretato il protagonista, Joel Robinson, nelle prime cinque stagioni. Quando Hodgson abbandon\u00f2 la serie nel 1993 lo sceneggiatore Michael J. Nelson lo sostitu\u00ec come la nuova vittima Mike Nelson, mantenendo tale ruolo fino alla fine della serie.\nDurante i suoi undici anni, 197 episodi e un film \"MST3K\", la trasmissione fu acclamata dalla critica. La serie vinse un Peabody Award nel 1993, venendo inoltre candidato a due Emmy Award nel 1994 e 1995 e a un CableACE Award.\nDopo una campagna Kickstarter promossa dal creatore Joel Hodgson nel 2015 che ha ottenuto pi\u00f9 di 5 milioni di dollari, nel 2016 Netflix annuncia un revival della serie. Il revival consiste in due stagioni da 14 e 6 episodi, sottotitolati rispettivamente \"The Return\" e \"The Gauntlet\". La serie Netflix ha al momento un rating del 100% su Rotten Tomatoes per entrambe le stagioni.\nA seguito del successo del revival Netflix, lo show ha avuto due tour live in tutti gli Stati Uniti. Una seconda campagna Kickstarter lanciata nel mese di Aprile 2021 ha raccolto pi\u00f9 di 6 milioni e mezzo di dollari, abbastanza per sorpassare i fondi ottenuti dalla prima campagna e garantire una tredicesima stagione da 13 episodi e 12 corti, oltre al lancio di una piattaforma di distribuzione proprietaria, il Gizmoplex.\nCornice narrativa.\nIn un \"futuro non molto lontano\", due scienziati pazzi, il dottor Clayton Forrester (chiamato cos\u00ec in riferimento al protagonista de \"La guerra dei mondi\"), interpretato da Trace Beaulieu, e il suo braccio destro dott. Laurence Erhardt, interpretato da Josh Weinstein, imprigionano Joel Robinson (Hodgson), un inserviente che lavora alla Gizmonic Institute, nel \"Satellite dell'Amore\", una stazione spaziale, dove lo costringono a guardare dei film di serie B per misurare quanto una persona riesca a guardare uno di questi film prima di impazzire, in modo da trovare il perfetto film trash da usare come arma per la conquista del mondo. Joel costruisce quattro robot senzienti: Tom Servo (doppiato prima da J. Elvis Weinstein, poi da Kevin Murphy dalla seconda stagione), Crow T. Robot (doppiato da Trace Bealieu), Gypsy (doppiato prima da Weinstein e poi da Jim Mallon e Patrick Brantseg), che gestiscono il satellite, e Cambot, che si occupa di riprendere gli esperimenti con la telecamera e si vede soltanto durante la sigla di apertura.\nJoel, Mike, e Jonah non hanno il controllo su quando i film incominciano, perch\u00e9 Joel ha usato le parti che gli permettevano di farlo per costruire i robot. Devono entrare per forza nella sala cinematografica quando il film incomincia, perch\u00e9 il dott. Forrester, Pearl, e Kinga hanno numerosi modi di punire Joel/Mike/Jonah per la loro disubbidienza, come togliere l'ossigeno dal satellite e somministrare scosse elettriche. Durante la visione dei film, le silhouette di Joel/Mike/Jonah, Tom e Crow si vedono sul fondo dello schermo, facendo battute e burlandosi del film (questa pratica \u00e8 stata spesso chiamata \"riffing\") per evitare di soccombere alla follia. Varie volte, la visione del film viene alternata, generalmente prima e dopo gli stacchi pubblicitari, con degli sketch (definiti \"host segments\") fatti da Joel/Mike/Jonah e i robot che sono in qualche modo correlati al film che stanno guardando.\nMolti episodi che non hanno dei film abbastanza lunghi da coprire l'intera durata, includono la proiezione di vari corti che comprendono vecchi film educativi e video di allenamenti."}
{"id": "4198488", "revid": "298229", "url": "https://it.wikipedia.org/wiki?curid=4198488", "title": "King of the Ring 1998", "text": "King of the Ring 1998 \u00e8 stata la sesta edizione dell'omonimo pay-per-view prodotto annualmente dalla World Wrestling Federation. L'evento si \u00e8 svolto il 28 giugno 1998 alla Civic Arena di Pittsburgh (Pennsylvania).\nQuesto pay-per-view \u00e8 principalmente ricordato per via dell'famoso Hell in a Cell match tra Mankind e The Undertaker, da molti considerato l'incontro pi\u00f9 celebre nella storia del wrestling per via della sua pericolosit\u00e0.\nEvento.\nHell in a Cell match.\nL'evento \u00e8 principalmente noto per il celebre incontro a stipulazione speciale Hell in a Cell disputatosi tra The Undertaker e Mankind (Mick Foley), diventato nel corso degli anni uno dei pi\u00f9 visti e discussi match nella storia del wrestling professionistico a causa della violenza dello stesso e degli infortuni che riport\u00f2 Foley.\nPrima del match, Foley e Terry Funk discussero dell'Hell in a Cell dell'anno prima, svoltosi al ppv \"\", nel quale Undertaker aveva scaraventato Shawn Michaels contro la porta d'acciaio della gabbia. Foley e Funk stavano cercando di farsi venire qualche idea per rendere speciale l'incontro, quando Funk disse ridendo: \u00abMagari puoi farti buttare gi\u00f9 dalla cima della gabbia!\u00bb\nIl match inizi\u00f2 proprio sulla cima della gabbia con i due avversari intenti a lottare verso la parte opposta dell'entrata, dal lato del tavolo dei commentatori. Pochi minuti dopo, The Undertaker gett\u00f2 Foley dalla cima della gabbia facendogli fare un volo di quasi cinque metri direttamente sul tavolo dei commentatori spagnoli che si fracass\u00f2. Foley rimase privo di sensi fino a quando i paramedici non cercarono di portarlo via in barella dall'arena, quindi, toltosi la maschera di Mankind, un sorridente Foley torn\u00f2 a scalare la gabbia per continuare il match, nonostante avesse una spalla slogata. Undertaker e Foley continuarono a combattere fino a quando Undertaker con una chokeslam fece sfondare a Foley il soffitto della struttura facendolo precipitare sul ring svenuto. Anche se a quel punto, il personale medico e lo staff WWF cerc\u00f2 di intervenire per porre fine al match, Foley disse di voler continuare ugualmente nonostante la perdita di alcuni denti. Alla fine del match entrambi i wrestler ricevettero una standing ovation."}
{"id": "4198492", "revid": "300067", "url": "https://it.wikipedia.org/wiki?curid=4198492", "title": "Stevens Point (Wisconsin)", "text": ""}
{"id": "4198493", "revid": "767487", "url": "https://it.wikipedia.org/wiki?curid=4198493", "title": "Gaspar Lefebvre", "text": "Biografia.\nNato nel 1880, entr\u00f2 nella Congregazione dell'Annunziata e comp\u00ec gli studi di teologia.\nNel 1906 segu\u00ec con la madre il suo maestro dom G\u00e9rard van Caloen in Brasile, impegnandosi a restaurare nel paese l'ordine benedettino. Torn\u00f2 in seguito in Belgio prima all'abbazia di Maredsous e poi all'abbazia di Sant'Andrea a Bruges, della quale fu priore.\nOpera principale.\nFu autore di uno dei messali per fedeli pi\u00f9 diffuso .\nIl suo \"Missel vesp\u00e9ral romain\" \u00e8 uno dei libri pi\u00f9 importanti per la vita della Chiesa cattolica nella prima met\u00e0 del XX secolo ed ebbe un successo immediato e duraturo, 100.000 copie furono stampate tra il 1920 e il 1923, ma in totale il libro ebbe 80 edizioni e fu tradotto in numerose lingue straniere (in inglese nel 1924, in spagnolo nel 1930, in polacco nel 1931, in italiano nel 1936, in portoghese nel 1939)."}
{"id": "4198495", "revid": "1649409", "url": "https://it.wikipedia.org/wiki?curid=4198495", "title": "Medaglia per il giubileo dei 70 anni delle forze armate dell'Unione Sovietica", "text": "La medaglia per il giubileo dei 70 anni delle forze armate dell'Unione Sovietica \u00e8 stata un premio statale dell'Unione Sovietica.\nStoria.\nLa medaglia venne istituita il 24 gennaio 1988.\nAssegnazione.\nLa medaglia veniva assegnata a generali, ammiragli, ufficiali, marescialli, sergenti, sottufficiali, soldati e marinai che fossero membri delle Forze Armate dell'URSS, delle truppe del Ministero degli Affari Interni o del Ministero per la Sicurezza dello Stato il 23 febbraio 1988."}
{"id": "4198497", "revid": "287204", "url": "https://it.wikipedia.org/wiki?curid=4198497", "title": "Antalya B\u00fcy\u00fck\u015fehir Belediyesi Spor Kul\u00fcb\u00fc", "text": "LAntalya B\u00fcy\u00fck\u015fehir Belediyesi Spor Kul\u00fcb\u00fc \u00e8 una societ\u00e0 cestistica avente sede ad Antalya, in Turchia. Fondata nel 1995, gioca nel campionato turco.\nDisputa le partite interne nella Dilek Sabanc\u0131 Sport Hall, che ha una capacit\u00e0 di 2.550 spettatori."}
{"id": "4198498", "revid": "287204", "url": "https://it.wikipedia.org/wiki?curid=4198498", "title": "Hansol Korea Open 2012", "text": "L' Hansol Korea Open 2012 \u00e8 stato un torneo di tennis giocato sul cemento all'aperto. \u00c8 stata la nona edizione del torneo che fa parte della categoria International nell'ambito del WTA Tour 2012. Il torneo si \u00e8 giocato dal 15 al 23 settembre all'Olympic Park Tennis Center di Seul, in Corea del sud.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Caroline Wozniacki ha battuto in finale Kaia Kanepi per 6\u20131, 6\u20130.\nDoppio.\n Raquel Kops-Jones / Abigail Spears hanno battuto in finale Akgul Amanmuradova / Vania King\nper 2-6, 6-2, [10-8]."}
{"id": "4198500", "revid": "4711", "url": "https://it.wikipedia.org/wiki?curid=4198500", "title": "Antalya B\u00fcy\u00fck\u015fehir Belediyesi", "text": ""}
{"id": "4198505", "revid": "287204", "url": "https://it.wikipedia.org/wiki?curid=4198505", "title": "Guangzhou International Women's Open 2012", "text": "Il Guangzhou International Women's Open 2012 (chiamato anche \"WANLIMA Guangzhou International Women's Open\" per ragioni di sponsor) \u00e8 stato un torneo di tennis giocato sul cemento all'aperto. \u00c8 stata la nona edizione del torneo che fa parte della categoria International nell'ambito del WTA Tour 2012. Il torneo si \u00e8 giocato a Canton, in Cina dal 15 al 22 di settembre.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Hsieh Su-wei ha sconfitto in finale Laura Robson per 6-3, 5-7, 6-4.\nDoppio.\n Tamarine Tanasugarn / Shuai Zhang hanno sconfitto in finale Jarmila Gajdo\u0161ov\u00e1 / Monica Niculescu per 2-6, 6-2, [10-8]."}
{"id": "4198507", "revid": "599013", "url": "https://it.wikipedia.org/wiki?curid=4198507", "title": "Gaetano Longo", "text": ""}
{"id": "4198509", "revid": "287204", "url": "https://it.wikipedia.org/wiki?curid=4198509", "title": "Erdemir Spor Kul\u00fcb\u00fc", "text": "LErdemir Spor Kul\u00fcb\u00fc \u00e8 stata una societ\u00e0 cestistica avente sede a Zonguldak, in Turchia. Fondata nel 2000, nel 2013 \u00e8 fallita a causa di problemi economici. Giocava nel campionato turco.\nDisputava le partite interne nell'Erdemir Sport Hall che ha una capacit\u00e0 di 2.000 spettatori."}
{"id": "4198512", "revid": "298229", "url": "https://it.wikipedia.org/wiki?curid=4198512", "title": "King of the Ring 1999", "text": "King of the Ring 1999 \u00e8 stata la settima edizione dell'omonimo evento in pay-per-view prodotto dalla World Wrestling Federation. L'evento si \u00e8 svolto il 27 giugno 1999 al Greensboro Coliseum di Greensboro.\nStoryline.\nLo spettacolo principale comprendeva dieci match in totale, con diversi match che precedono il pay-per-view dello spettacolo, trasmesso in diretta televisiva, come parte di \"Sunday Night Heat\". Il match principale \u00e8 stato un ladder match che vedeva contrapposti Shane e Mr.Mahon contro Stone Cold Steve Austin per il controllo del WWF. Alla fine vinsero i primi due. L'altro match principale era un single Match per il WWF Championchip tra The Undertaker e The Rock vinto dal \"Deadman\". Oltre ai Dark e ai Heat match ci furono altri otto match, la maggior parte per decretare il vincitore del King of the Ring."}
{"id": "4198514", "revid": "4711", "url": "https://it.wikipedia.org/wiki?curid=4198514", "title": "Erdemirspor", "text": ""}
{"id": "4198515", "revid": "4711", "url": "https://it.wikipedia.org/wiki?curid=4198515", "title": "Erdemir Zonguldak", "text": ""}
{"id": "4198518", "revid": "287204", "url": "https://it.wikipedia.org/wiki?curid=4198518", "title": "Veliferidae", "text": "La famiglia Veliferidae comprende due specie di pesci d'acqua salata appartenenti all'ordine Lampridiformes.\nEtimologia.\nIl nome della famiglia deriva dalle parole latine \"velifer, velum\" (vela) + \"fero\" (portare), quindi \"portatori di vela\".\nDistribuzione e habitat.\nQuesti pesci sono diffusi nell'Indo-Pacifico. A differenza degli altri lampriformi, i veliferidi vivino in acque relativamente basse (100 metri di profondit\u00e0) piuttosto che in acque profonde.\nGeneri e specie.\nAttualmente (2016) la famiglia comprende 2 specie, suddivise in altrettanti generi:\nAlla famiglia appartenevano altri due generi, \"Nardovelifer\" e \"Veronavelifer\", estinti nel periodo Luteziano."}
{"id": "4198520", "revid": "729019", "url": "https://it.wikipedia.org/wiki?curid=4198520", "title": "St. Petersburg Open 2012", "text": "Il St. Petersburg Open 2012 \u00e8 stato un torneo di tennis giocato su campi in cemento al coperto. \u00c8 stata la diciottesima edizione del torneo denominato St. Petersburg Open, che appartiene al circuito ATP World Tour 250 series dell'ATP World Tour 2012. Si \u00e8 giocato al Petersburg Sports and Concert Complex di San Pietroburgo, in Russia, dal 15 al 23 settembre 2012.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale: \nI seguenti giocatori sono passati dalle qualificazioni:\nCampioni.\nSingolare.\n Martin Kli\u017ean ha sconfitto in finale Fabio Fognini per 6-2, 6-3.\nDoppio.\n Rajeev Ram / Nenad Zimonji\u0107 hanno sconfitto in finale Luk\u00e1\u0161 Lacko / Igor Zelenay per 6-2, 4-6, [10-6]."}
{"id": "4198531", "revid": "757396", "url": "https://it.wikipedia.org/wiki?curid=4198531", "title": "Gaziantep B\u00fcy\u00fck\u015fehir Belediyesi Spor Kul\u00fcb\u00fc", "text": "Il Gaziantep B\u00fcy\u00fck\u015fehir Belediyesi Spor Kul\u00fcb\u00fc \u00e8 una societ\u00e0 cestistica avente sede a Gaziantep, in Turchia. Fondata nel 2007, gioca nel campionato turco.\nDisputa le partite interne nella Kamil Ocak Sport Hall, che ha una capacit\u00e0 di 2.500 spettatori.\nRoster 2021-2022.\n\"Aggiornato al 28 luglio 2021.\""}
{"id": "4198535", "revid": "287204", "url": "https://it.wikipedia.org/wiki?curid=4198535", "title": "Moselle Open 2012", "text": "Il Moselle Open 2012 \u00e8 stato un torneo di tennis giocato sul cemento indoor. \u00c8 stata la 10\u00aa edizione del torneo, che fa parte della categoria ATP World Tour 250 series nell'ambito dell'ATP World Tour 2012. Si \u00e8 giocato all'Ar\u00e8nes de Metz di Metz in Francia, dal 15 al 23 settembre 2012.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nCampioni.\nSingolare.\n Jo-Wilfried Tsonga ha battuto in finale Andreas Seppi per 6-1, 6-2.\nDoppio.\n Nicolas Mahut / \u00c9douard Roger-Vasselin hanno sconfitto in finale Johan Brunstr\u00f6m / Frederik Nielsen per 7-63, 6-4."}
{"id": "4198538", "revid": "73843", "url": "https://it.wikipedia.org/wiki?curid=4198538", "title": "Giro delle Fiandre 1984", "text": "Il Giro delle Fiandre 1984, sessantottesima edizione della corsa, fu disputato il 1\u00ba aprile 1984, per un percorso totale di 268\u00a0km. Fu vinto dall'olandese Johan Lammerts, al traguardo con il tempo di 6h45'47\" alla media di 39,627\u00a0km/h.\nPartenza a Sint-Niklaas con 181 ciclisti di cui 40 portarono a termine il percorso."}
{"id": "4198539", "revid": "298229", "url": "https://it.wikipedia.org/wiki?curid=4198539", "title": "King of the Ring 2000", "text": "King of the Ring 2000 \u00e8 stata l'ottava edizione dell'omonimo pay-per-view prodotto annualmente dalla World Wrestling Federation. L'evento si \u00e8 svolto il 25 giugno 2000 al Fleet Center di Boston (Massachusetts)."}
{"id": "4198540", "revid": "161273", "url": "https://it.wikipedia.org/wiki?curid=4198540", "title": "Borgogelli Virgili", "text": ""}
{"id": "4198542", "revid": "224230", "url": "https://it.wikipedia.org/wiki?curid=4198542", "title": "Lorenzo Giustiniani (viaggiatore)", "text": ""}
{"id": "4198543", "revid": "1649409", "url": "https://it.wikipedia.org/wiki?curid=4198543", "title": "Medaglia per il giubileo dei 20 anni della vittoria della grande guerra patriottica del 1941-1945", "text": "La medaglia per il giubileo dei 20 anni della vittoria della grande guerra patriottica del 1941-1945 () \u00e8 stata un premio statale dell'Unione Sovietica.\nStoria.\nLa medaglia venne istituita il 7 maggio 1965.\nAssegnazione.\nLa medaglia veniva assegnata a tutti ii membri del personale militare e civile che avesse preso parte alla seconda guerra mondiale o che avesse ricevuto la medaglia per la vittoria sulla Germania nella grande guerra patriottica 1941-1945."}
{"id": "4198545", "revid": "287204", "url": "https://it.wikipedia.org/wiki?curid=4198545", "title": "Hacettepe \u00dcniversitesi Spor Kul\u00fcb\u00fc", "text": "LHacettepe \u00dcniversitesi Spor Kul\u00fcb\u00fc \u00e8 una societ\u00e0 cestistica avente sede ad Ankara, in Turchia. Fondata nel 1982, gioca nel campionato turco.\nDisputa le partite interne nella Ankara Arena, che ha una capacit\u00e0 di 13.000 spettatori."}
{"id": "4198546", "revid": "4711", "url": "https://it.wikipedia.org/wiki?curid=4198546", "title": "Hacettepe University", "text": ""}
{"id": "4198556", "revid": "287204", "url": "https://it.wikipedia.org/wiki?curid=4198556", "title": "Mersin B\u00fcy\u00fck\u015fehir Belediyesi Spor Kul\u00fcb\u00fc", "text": "Il Mersin B\u00fcy\u00fck\u015fehir Belediyesi Spor Kul\u00fcb\u00fc \u00e8 una societ\u00e0 cestistica avente sede a Mersin, in Turchia. \u00c8 stata fondata nel 1993.\nDisputa le partite interne nella Edip Burhan Sport Hall, che ha una capacit\u00e0 di 2.700 spettatori.\nLa societ\u00e0 dispone anche di una squadra femminile, il Mersin B\u00fcy\u00fck\u015fehir Belediyespor."}
{"id": "4198560", "revid": "4711", "url": "https://it.wikipedia.org/wiki?curid=4198560", "title": "Mersin B\u00fcy\u00fck\u015fehir Belediyesi", "text": ""}
{"id": "4198564", "revid": "767487", "url": "https://it.wikipedia.org/wiki?curid=4198564", "title": "Numero ottagonale centrato", "text": "In teoria dei numeri, un numero ottagonale centrato \u00e8 un numero poligonale centrato che rappresenta un ottagono con un punto al centro e gli altri punti che lo circondano. La formula per l\"'n\"-esimo numero ottagonale centrato \u00e8:\nI primi numeri ottagonali centrati sono: 1, 9, 25, 49, 81, 121, 169, 225, 289, 361, 441, 529, 625, 729, 841, 961, 1089, 1225.\nPropriet\u00e0 matematiche.\nL'insieme dei numeri ottagonali centrati coincide esattamente con quello dei quadrati dei numeri dispari. Per questo, tutti i numeri ottagonali centrati sono dispari.\nL'\"n\"-esimo numero ottagonale centrato pu\u00f2 essere visto come la somma di otto volte l'(\"n\"-1)-esimo numero triangolare e di un punto centrale. Conoscendo l\"'n\"-esimo numero ettagonale centrato, si pu\u00f2 ricavare il successivo aggiungendo 8\"n\".\nLa sequenza dei numeri ettagonali centrati, espressa modulo 10, \u00e8 pari a 1, 9, 5, 9, 1, 1, 9, 5, 9, 1... CI\u00f2 significa che le cifre finali di un numero ottagonale centrato seguono lo schema 1-9-5-9-1. La funzione tau di Ramanujan ha sempre valori pari per i numeri ottagonali centrati, mentre ha un valore dispari per qualunque numero che non sia ottagonale centrato. Se esiste almeno un numero lievemente abbondante, questo dev'essere un numero ottagonale centrato."}
{"id": "4198570", "revid": "697352", "url": "https://it.wikipedia.org/wiki?curid=4198570", "title": "TED Ankara Kolejliler Spor Kul\u00fcb\u00fc", "text": "Il TED Ankara Kolejliler Spor Kul\u00fcb\u00fc \u00e8 una societ\u00e0 polisportiva avente sede ad Ankara, in Turchia, fondata nel 1954.\nLa polisportiva \u00e8 attiva nei seguenti sport:\nSezione pallacanestro.\nLa squadra maschile gioca nel campionato turco, e disputa le partite interne nella Ankara Atat\u00fcrk Spor Salonu, che ha una capacit\u00e0 di 4.500 spettatori."}
{"id": "4198571", "revid": "4711", "url": "https://it.wikipedia.org/wiki?curid=4198571", "title": "CASA TED Kolejliler", "text": ""}
{"id": "4198575", "revid": "116013424", "url": "https://it.wikipedia.org/wiki?curid=4198575", "title": "Nortosce", "text": "Nortosce \u00e8 una frazione del comune di Cerreto di Spoleto di 2 abitanti (fonte ansa 2020) all'interno della provincia di Perugia, Umbria. \nPosto di guardia montano di poggio annesso al castello di Rocchetta (altra frazione del comune di Cerreto di Spoleto), costruito nel sec. XIII, a quota mt. 851 s.l.m., su un costone a picco sulla Valle del Corno, attorno alla chiesa parrocchiale, al suo sagrato antistante ed al corpo di guardia.\nStoria.\nIl paese attuale \u00e8 stato ricostruito poco pi\u00f9 in alto rispetto all'originario, di cui restano solo labili tracce (Castel S. Maria), che si possono notare poco prima del paese a monte della strada.\nDal centro abitato si staccano degli edifici, costruiti lungo la strada di accesso, seguendo la classica tipologia di costruzioni a schiera, successive a quelle originarie.\nIl tessuto edilizio di gran parte della frazione \u00e8 stato recentemente ristrutturato e ha conservato le sue peculiarit\u00e0 architettoniche, ma le abitazioni sono usate quasi esclusivamente nel periodo estivo dalle famiglie originarie, emigrate altrove per motivi di lavoro.\nFino agli anni '60 il paese viveva di pastorizia, c'erano quasi mille capre, molte mucche, muli e pecore; allora vivevano nel paese quasi quaranta famiglie.\nIl nome del paese sembra derivare da una leggenda che situa un orto con un albero di noce proprio sul sito dove sorger\u00e0 il piccolo abitato: da quell'albero il nome di \"Nortosce\". I primi abitanti sembrano essere arrivati intorno al Duecento quando dal castello di santa Maria, che si trova pi\u00f9 valle e di cui restano solo pochi ruderi, sono saliti pi\u00f9 in alto, forse per ragioni di difesa. Col tempo Nortosce diventa un paese dove fiorisce l'allevamento di capre.\nUn altro aspetto misterioso del paese \u00e8 quello che riguarda la cosiddetta fontana di Peneje, di epoca romana, la cui acqua sgorga da secoli dalla montagna, mantenendo tuttavia celata la propria fonte.\nInfrastrutture e trasporti.\nFerrovie.\nDal 1926 al 1968 Nortosce fu servita (tramite l'omonima stazione) dalla ferrovia Spoleto-Norcia, una linea a scartamento ridotto che collegava Spoleto con Norcia, che rimase in esercizio dal 1\u00ba novembre 1926 al 31 luglio 1968, quando fu soppressa. Le tracce della ferrovia sono quasi tutte conservate, il sedime \u00e8 stato convertito in una pista ciclabile."}
{"id": "4198579", "revid": "767487", "url": "https://it.wikipedia.org/wiki?curid=4198579", "title": "Cracker (gruppo musicale)", "text": "I Cracker sono un gruppo musicale alternative rock/country statunitense originario della Virginia.\nStoria del gruppo.\nSi \u00e8 formato all'inizio degli anni 90 dall'iniziativa di David Lowery, leader dei Camper Van Beethoven a seguito dell'interruzione dell'attivit\u00e0 del gruppo, con la collaborazione del chitarrista Johnny Hickman e del bassista Davey Faragher.\nIl gruppo ottenne un contratto con la Virgin Records per la realizzazione di un album. Durante le registrazioni dell'album d'esordio impieg\u00f2 vari batteristi come Jim Keltner, Rick Jaeger e Phil Jones. Il lavoro \"Cracker\" uscito nel 1992 ottenne ottime recensioni per il rock chiarristico e dal quale venne estratto il singolo \"Teen Angst (What the World Needs Now)\" che raggiunse il primo posto nella modern rock chart di Billboard.\nL'anno successivo usc\u00ec il seguito \"Kerosene Hat\" con il singolo \"Low\", unico brano del gruppo ad entrare nella Top 100 di Billboard con un discreto successo in Gran Bretagna e che permise all'album di ottenere in disco di platino.\nCon il terzo lavoro \"Golden Age\" del 1996 ci fu un primo cambiamento, Bob Rupe subentr\u00f2 a Faragher. Il brano pi\u00f9 di successo fu \"I Hate My Generation\".\nFinito il tour di supporto Lowery si concentr\u00f2 sulla produzione musicale fondando uno studio di registrazione, il Sound of Music. In questo periodo produsse album di Joan Osborne, Lauren Hoffman e Sparklehorse e co-produsse \"The Desert Life\" dei Counting Crows.\nNel 1998 usc\u00ec un nuovo album \"Gentleman's Blues\" con una formazione a cinque (Lowery, Hickman, Rupe, Kenny Margolis e Frank Funaro alla batteria).\nDi li a poco i Camper Van Beethoven si riformarono e Lowery dovette dividersi tra due progetti. Furono pubblicati un live, \"Traveling Apothecary Show &amp; Revue\" (2001), un album di inediti, \"Forever\" (2002) ed uno di cover \"Countrysides\" (2003) primo album uscito non per la Virgin.\nNel 2006 per la Cooking Vinyl usc\u00ec \"Greenland\" che vide la partecipazione di David Immergl\u00fcck e Mark Linkous. Dopo un altro live il gruppo pubblic\u00f2 nel 2008 \"Sunrise in the Land of Milk and Honey\" che li riport\u00f2 nella Top 200 di Billboard. Nel 2009 fecero un tour tra le truppe stanziate in Iraq, dove girarono il video del brano \"Yalla Yalla (Let's Go)\".\nNel 2010 hanno effettuato un tour di successo, il \"Traveling Apothecary Tour\", assieme ai riformati Camper Van Beethoven con molte date esaurite.\nDopo una parentesi di Lowery con i Camper Van Beethoven, il gruppo ha pubblicato un nuovo lavoro cona la storica formazione, \"Berkeley to Bakersfield\", per la 429 Records/ Floating World."}
{"id": "4198580", "revid": "765341", "url": "https://it.wikipedia.org/wiki?curid=4198580", "title": "Michele Shervashidze", "text": "Biografia.\nMichele di Abcasia inizi\u00f2 la sua carriera come militare al servizio dell'esercito imperiale russo, quell'impero che aveva appena dichiarato il suo protettorato sull'Abcasia col manifesto dello zar Alessandro I del 1810. Qui egli riusc\u00ec a raggiungere il grado di Tenente Generale. Egli sal\u00ec al trono della sua famiglia il 16 ottobre 1822 dopo l'avvelenamento di suo fratello Dmitry.\nDurante la Guerra di Crimea del 1853-55, l'Abcasia venne invasa dall'Impero ottomano e Michele venne forzato a dichiarare la sua lealt\u00e0 alla Turchia assumendo anche il nome di Hamud Bey. Questo fatto gli si ritorse contro quando nel 1864 i russi che vinsero la guerra lo accusarono di collaborazionismo coi turchi. Per questo fatto egli venne esiliato a Vorone\u017e, in Russia, atto che fece subito risultare la Russia poco popolare presso il popolo dell'Abcasia.\nLa deportazione del principe Michele e la sua morte poco tempo dopo, segnarono anche la fine dello splendore dell'Abcasia nonch\u00e9 della sua indipendenza per i successivi 140 anni. Nel giugno del 1864 il principato di Abcasia venne abolito e rimpiazzato con una provincia militare della Russia, quella di Sukhumi. Nel 1866, una rivolta popolare tent\u00f2 di proclamare il figlio di Michele, Giorgio, al titolo di principe ma questo governo rivoluzionario ebbe breve vita e venne violentemente represso dall'esercito russo intervenuto a difendere la provincia.\nMatrimoni e figli.\nIl principe Michele spos\u00f2 prima del 1845 la principessa Menika Maria Nikolaevna, vedova del principe Tsereteli o Tsulukidze, e unica figlia del principe Niko Giorgievitch Dadiani di Mingrelia, capo della polizia a Javari. Da questo matrimonio non nacquero eredi in quanto la sposa mor\u00ec nel giro di un anno.\nNel 1846, Michele si rispos\u00f2 con la principessa Alexandra Giorgievna (1829 - 1898), figlia maggiore del capitano principe Giorgi Nikolaevitch Dadiani, di Mingrelia, e di sua moglie, la principessa Varvara, figlia del principe Dadeshkeliani di Svaneti. La moglie lo segu\u00ec in esilio e mor\u00ec a Vorone\u017e nell'aprile 1866, dopo avergli dato sette figli:"}
{"id": "4198581", "revid": "287204", "url": "https://it.wikipedia.org/wiki?curid=4198581", "title": "Eski\u015fehir Basket Spor Kul\u00fcb\u00fc", "text": "LEski\u015fehir Basket S.K. \u00e8 stata una societ\u00e0 cestistica avente sede ad Eski\u015fehir, in Turchia.\nFondata nel 2006 con il nome di \"Olin Edirne Basketbol\", nel 2014 si trasferisce da Edirne, assumendo la denominazione attuale. Giocava nel campionato turco.\nDisputano le partite interne nella Anadolu University Sports Hall, che ha una capacit\u00e0 di 2.000 spettatori."}
{"id": "4198586", "revid": "729019", "url": "https://it.wikipedia.org/wiki?curid=4198586", "title": "Banu 'Abd al-Ashhal", "text": "I Ban\u016b \u02bfAbd al-Ashhal () furono un clan della trib\u00f9 araba di Yathrib dei Banu Aws.\nAssieme agli altri due clan dei \u1e92afar e degli \u1e24\u0101ritha essi costituivano i cosiddetti Ban\u016b al-Nab\u012bt.\nPagani come le altre trib\u00f9 arabe dell'oasi higiazena e adoratori in particolare di Manat, parteciparono alla battaglia di Bu\u02bf\u0101th. \nI B. \u02bfAbd al-A\u0161hal abbracciarono la fede islamica quando il loro \"Sayyid\", Sa\u02bfd b. Mu\u02bf\u0101dh si convert\u00ec al credo predicato da Maometto, rinforzandolo in tal modo non poco, anche alla luce che il maggior numero di convertiti di Yahtrib proveniva dalle file dell'altra trib\u00f9 araba dei Banu Khazraj. "}
{"id": "4198589", "revid": "767487", "url": "https://it.wikipedia.org/wiki?curid=4198589", "title": "Il californiano (film 1937)", "text": "Il californiano (\"The Californian\") \u00e8 un film statunitense del 1937 diretto da Gus Meins.\n\u00c8 un film western con Ricardo Cortez, Marjorie Weaver e Katherine DeMille.\nProduzione.\nIl film, diretto da Gus Meins su una sceneggiatura e un soggetto di Gordon Newell, Gilbert Wright e Harold Bell Wright, fu prodotto da Sol Lesser per la Sol Lesser Productions e girato nell'Iverson Ranch a Los Angeles in California.\nDistribuzione.\nIl film fu distribuito negli Stati Uniti dal 18 luglio 1937 al cinema dalla Twentieth Century Fox Film Corporation. \u00c8 stato poi pubblicato per l'home video negli Stati Uniti con il titolo \"The Gentleman from California\".\nAlcune delle uscite internazionali sono state:"}
{"id": "4198590", "revid": "767487", "url": "https://it.wikipedia.org/wiki?curid=4198590", "title": "Sacramento Mountain Lions", "text": "I Sacramento Mountain Lions furono una franchigia professionistica di football americano con sede a Sacramento, California, che giocava nella United Football League. La squadra era allenata da Turk Schonert.\nStoria.\nLa franchigia ebbe origine dai California Redwoods, che disputavano le loro partite casalinghe a San Francisco e San Jose prima di trasferirsi a Sacramento nel 2010. I Redwoods terminarono la loro prima e unica stagione nel 2009 con un bilancio di 2 vittorie e 4 sconfitte. L'anno successivo a Sacramento, il bilancio miglior\u00f2 a 4 vittorie e 4 sconfitte. Nella stagione 2011, i Mountain Lions persero le prime tre partite per poi vincere le ultime due, senza riuscire a qualificarsi per i playoff.\nNel 2012 avrebbe dovuto svolgersi la quarta stagione della lega, con quattro squadre all'inizio del campionato previsto per il 26 settembre 2012. La lega cess\u00f2 le operazioni il 20 ottobre 2012, dopo quattro settimane, a causa di gravi problemi finanziari e di scarsa presenza di pubblico."}
{"id": "4198592", "revid": "46931", "url": "https://it.wikipedia.org/wiki?curid=4198592", "title": "The Californian", "text": ""}
{"id": "4198594", "revid": "46931", "url": "https://it.wikipedia.org/wiki?curid=4198594", "title": "The Gentleman from California", "text": ""}
{"id": "4198595", "revid": "46931", "url": "https://it.wikipedia.org/wiki?curid=4198595", "title": "Il californiano - Robin Hood della California", "text": ""}
{"id": "4198602", "revid": "765341", "url": "https://it.wikipedia.org/wiki?curid=4198602", "title": "Dmitry Shervashidze", "text": "Biografia.\nDmitry, figlio primogenito del principe Sefer Ali-Bey Shervashidze, inizi\u00f2 la propria carriera come paggio dello zar a San Pietroburgo, divenendo poi colonnello all'interno dell'esercito russo dopo che lo zar Alessandro I ebbe dichiarato l'Abcasia come protettorato del proprio impero. Nel 1810 si convert\u00ec alla religione ortodossa come gi\u00e0 aveva fatto suo padre, e venne battezzato col nome di Dmitry.\nEgli succedette come principe di Abcasia alla morte di suo padre il 7 febbraio 1821, ma regn\u00f2 per poco pi\u00f9 di un anno in quanto venne avvelenato a Lykhny il 16 ottobre 1822. Non essensosi sposato e non avendo avuto figli, gli succedette il fratello Michele."}
{"id": "4198603", "revid": "52577829", "url": "https://it.wikipedia.org/wiki?curid=4198603", "title": "Pro-Nunzio Apostolico", "text": ""}
{"id": "4198604", "revid": "73843", "url": "https://it.wikipedia.org/wiki?curid=4198604", "title": "Giro delle Fiandre 1983", "text": "Il Giro delle Fiandre 1983, sessantasettesima edizione della corsa, fu disputato il 3 aprile 1983, per un percorso totale di 272\u00a0km. Fu vinto dall'olandese Jan Raas, al traguardo con il tempo di 6h37'27\" alla media di 41,062\u00a0km/h.\nPartenza a Sint-Niklaas con 188 ciclisti di cui 38 portarono a termine il percorso."}
{"id": "4198613", "revid": "110157", "url": "https://it.wikipedia.org/wiki?curid=4198613", "title": "Toxic. Come smettere di ammazzare la gente e imparare a lavare i piatti", "text": "Toxic \u00e8 un romanzo dello scrittore islandese Hallgr\u00edmur Helgason.\nTrama.\nToxic \u00e8 un reduce croato della guerra dei Balcani che vive a New York lavorando come sicario per la malavita. Un giorno per errore assassina un pezzo grosso dell'FBI, quindi decide di lasciare gli Stati Uniti per evitare l'arresto. L'aeroporto \u00e8 per\u00f2 piantonato da numerosi poliziotti, cos\u00ec si rifugia nei bagni, uccide un prete e si impossessa di tutti i suoi beni personali, tra cui anche un biglietto aereo per Reykjav\u00edk.\nGiunto nella capitale islandese, Toxic scopre che padre Friendly, l'uomo che ha ucciso all'aeroporto e della cui identit\u00e0 si \u00e8 impossessato, \u00e8 un telepredicatore atteso in Islanda da una coppia di telepredicatori che lo vogliono ospitare nella loro trasmissione.\nSuo malgrado, Toxic regge il gioco come pu\u00f2, finch\u00e9 la polizia locale non riesce a rintracciarlo costringendolo a fuggire, aiutato dalla bella e algida Gunnhildur, figlia ribelle dei due telepredicatori.\nPer qualche tempo Toxic si nasconde nell'appartamento della ragazza, ma quando viene a sapere che Munita, la sua fidanzata di New York, \u00e8 stata assassinata da qualche criminale, decide di farla finita gettandosi da un cavalcavia. Il salto non ha per\u00f2 l'effetto sperato e Toxic sopravvive rompendosi giusto qualche osso.\nDisperato, chiede aiuto ai telepredicatori i quali, sebbene siano ormai a conoscenza del suo passato pieno di violenza, decidono comunque di aiutarlo, affidandolo alle cure di un reverendo violento e paranoico che Toxic chiama \"Torture\". Quest'ultimo consegna a Toxic un finto passaporto islandese, gli trova un lavoro come addetto al catering di una ditta e lo fa dormire in un hotel fatiscente abitato dalla peggior feccia straniera che si trova a Reykjav\u00edk.\nCon il trascorrere dei mesi, Toxic riesce a riprendersi dallo choc per la morte di Munita e inizia una nuova storia d'amore insieme a Gunnhildur. Nel frattempo in un centro commerciale incontra Senka, sua fidanzata all'epoca della guerra dei Balcani. Toxic mette incinta entrambe le ragazze, ma decide comunque di sposare Gunnhildur.\nUna sera, mentre guarda la tv in casa dei genitori di Gunnhildur, riceve le visita di due malavitosi con cui lavorava a New York. Toxic viene invitato a salire in auto con loro e ben presto comprende che quei due sono l\u00ec per assassinarlo. A Toxic non viene spiegato il perch\u00e9 di quell'esecuzione, comunque riesce a evitarla estraendo una piccola pistola che teneva sempre nascosta nella suola della scarpa e ferendo i due sicari, abbandonandoli poi ancora vivi in un crepaccio all'interno di un campo di lava.\nNella sparatoria per\u00f2 Toxic \u00e8 rimasto ferito, forse mortalmente, quindi torna in auto da Gunnhildur per raccontarle di Senka e del figlio che aspetta da lei. Una volta giunto a casa perde per\u00f2 i sensi, riuscendo a dire solamente \"non li ho uccisi\"."}
{"id": "4198614", "revid": "647919", "url": "https://it.wikipedia.org/wiki?curid=4198614", "title": "Michele, principe di Abkhazia", "text": ""}
{"id": "4198615", "revid": "52578000", "url": "https://it.wikipedia.org/wiki?curid=4198615", "title": "Pro-Segretario di Stato", "text": ""}
{"id": "4198622", "revid": "52579160", "url": "https://it.wikipedia.org/wiki?curid=4198622", "title": "Servizio Diplomatico della Santa Sede", "text": ""}
{"id": "4198623", "revid": "709565", "url": "https://it.wikipedia.org/wiki?curid=4198623", "title": "Comet Queen", "text": "Comet Queen \u00e8 un personaggio immaginario dell'Universo DC. Fu un'alleata della Legione dei Super-Eroi precedentemente all\"'Ora Zero\".\nBiografia del personaggio.\nPre-Ora Zero.\nGrava della Colonia di Extal fu una fan di Star Boy da lungo tempo, e volle disperatamente diventare un membro della Legione dei Super Eroi. Sperando di ottenere dei superpoteri si gett\u00f2 stupidamente da una nave spaziale nella coda di una cometa di passaggio - non sapendo che Star Boy vol\u00f2 nel mezzo di una cometa in particolare mentre era nella sua navicella, e che non fu protetto che da una semplice tuta spaziale. Fortunatamente per lei la sua bravata funzion\u00f2, e la cometa le diede l'abilit\u00e0 di sopravvivere nel vuoto dello spazio cos\u00ec come l'abilit\u00e0 di emettere vari \"gas da cometa\".\nLa coda della cometa alter\u00f2 anche la forma fisica di Grava, dando ai suoi capelli la sembianza di fiamme in continua alimentazione; presentata nominalmente come umanoide in un flashback, sembr\u00f2 che suo padre derivasse da una specie in qualche modo sviluppatasi dai ratti, e ci\u00f2 suggerirebbe che ci fu o una parentela mista o un'adozione.\nIn \"Tales of the Legion of Super-Heroes\" n. 336 (giugno 1986), il Legionario di riserva Bouncing Boy descrisse al suo compagno Superboy di come incontr\u00f2 la giovane eroina mentre era in un viaggio di piacere su un pianeta chiamato Quaal III; Comet Queen entr\u00f2 di soppiatto nella sua camera in hotel e gli si present\u00f2, dichiarando che lui era il suo \"Legionario personale\". Inizialmente Bouncing Boy rifiut\u00f2 il suo primo tentativo entrare nella Legione sulla base che la giovane ancora non aveva dato prova di s\u00e9 stessa. Successivamente, scopr\u00ec da numerosi ospiti dell'albergo, compreso il padre di Grava, che la ragazza entr\u00f2 in una strana forma di avvilimento alla ricerca dei mari di lava di Quaal III al fine di trovare i mitici nativi del pianeta, una \"super missione\" al fine di dimostrarsi valida - ripetendo il tentativo di Supergirl di unirsi alla Legione scavando e trovando vari artefatti terrestri. Invece, Bouncing Boy e Comet Queen finirono in una situazione vicino alla morte finch\u00e9 non lavorarono insieme, combinando i loro poteri, e riuscendo a fuggire.\nIl risultato dell'avventura di Bouncing Boy con Comet Queen fu l'ammissione della ragazza all'Accademia della Legione, ubicata a Montauk Point (a una distanza di sicurezza dalla stessa Legione) per l'addestramento di routine, e fu una studentessa di Bouncing Boy e sua moglie Duo Damsel. Fu qui che Grava divenne amica di altri aiuti della Legione, come la presunta discendente di Superman, Laurel Kent, e il cugino di Shadow Lass, Shadow Kid.\nL'inusuale apparenza di Comet Queen \u00e8 pari solo al suo strano modo di parlare - il suo dialogo \u00e8 pieno di privati slang bizzarri che incorporano parole correlate ai corpi celesti apparentemente a caso. In particolare, le piace dire cose come: \"Limite di velocit\u00e0-C\", \"stella-particolare\", \"totalmente gravitato\", \"starshine\" o \"vai nova\". Il suo dialogo \u00e8 spesso presente in palloni quadrati tinti di giallo con linee leggere, e i suoi ritmi idiosincratici sbalordiscono coloro intorno a lei.\nTempo dopo, fu reclutata in una versione di breve durata della Legione degli Eroi Sostituti; questa versione fu formata da Cosmic Boy al fine di compiere delle missioni speciali. Altri membri del gruppo inclusero Night Girl e Karate Kid II, cos\u00ec come gli ex insegnanti Bouncing Boy e Duo Damsel.\nPost-Ora Zero.\nComet Queen comparve due volte dopo \"Zero Hour: Crisis in Time\", in \"Legionnaires\" n. 43 (dicembre 1996), e successivamente comparve come membro della nuova Accademia della Legione in \"Legion\" n. 25.\nPost-Crisi Infinita.\nComet Queen comparve successivamente in \"\" n. 5, tra numerosi Legionari provenienti da realt\u00e0 alternative e personaggi correlati alla Legione che furono portati l\u00ec per combattere contro Time Trapper.\nComet Queen fece un'altra comparsa in \"Legione dei Super Eroi\" (serie corrente) n. 6, come parte della classe attiva dell'Accademia della Legione.\nPoteri e abilit\u00e0.\nDopo l'esposizione alla coda di una cometa, Comet Queen ottenne l'abilit\u00e0 di volare, anche nel vuoto dello spazio. Pu\u00f2 anche emettere una variet\u00e0 di gas nocivi che pu\u00f2 utilizzare per fermare i suoi nemici."}
{"id": "4198624", "revid": "52578530", "url": "https://it.wikipedia.org/wiki?curid=4198624", "title": "Rappresentanze Pontificie", "text": ""}
{"id": "4198625", "revid": "52579229", "url": "https://it.wikipedia.org/wiki?curid=4198625", "title": "Sezione per gli Affari Ecclesiastici Straordinari", "text": ""}
{"id": "4198626", "revid": "1305887", "url": "https://it.wikipedia.org/wiki?curid=4198626", "title": "Episodi di Zorro (serie animata)", "text": "Di seguito vengono elencati tutti gli episodi della serie anime \"Zorro\", coproduzione giapponese-italiana-svizzera andata in onda in Italia nel 1994 e in Giappone nel 1996-97."}
{"id": "4198627", "revid": "1272592", "url": "https://it.wikipedia.org/wiki?curid=4198627", "title": "Chiesa di San Domenico (Rieti)", "text": "La chiesa di San Domenico \u00e8 una delle pi\u00f9 importanti chiese della diocesi di Rieti; sorge in Rieti, in piazza Beata Colomba.\nStoria.\nIl 13 luglio 1234, nella Cattedrale di Santa Maria Assunta di Rieti, papa Gregorio IX aveva canonizzato san Domenico di Guzm\u00e1n. In quel periodo, in cui Rieti godeva di prosperit\u00e0 economica ed il Papa frequentemente faceva del Palazzo Vescovile la sua sede, furono erette in citt\u00e0 anche le chiese degli altri ordini mendicanti: Sant'Agostino e San Francesco.\nLa chiesa di San Domenico fu iniziata nel 1266 dai frati domenicani, che abitavano in Rieti gi\u00e0 dal 1263 celebrando nella chiesa dei SS. Apostoli, molto legati alla citt\u00e0 nella quale san Domenico fu canonizzato; il relativo convento fu dichiarato formalmente eretto nel 1268.\nMolti pittori del centro Italia affrescarono per tutto il Trecento le pareti e le cappelle. Con l'avvento del Barocco si costruirono gli altari gentilizi che portarono alla intonacatura delle cappelle con la conseguente ricopertura di parte degli affreschi. Il campanile attuale risale al 1642.\nSuccessivamente la chiesa cadde in uno stato di degrado e incuria, tanto che a fine Settecento si pens\u00f2 alla sua demolizione; ma fortunatamente questa non avvenne e la chiesa fu restaurata e abbellita. Nel 1810 l'invasione napoleonica caus\u00f2 la soppressione dei conventi ed i domenicani furono cacciati fino alla restaurazione. Ma nel 1862, con l'Unit\u00e0 d'Italia, i frati furono cacciati definitivamente dal convento e la chiesa fu sconsacrata. L'intero complesso fu adibito a caserma, e nella chiesa venne ricavata la scuderia. All'inizio del Novecento la chiesa fu scorporata dalla caserma e divenne sede di una segheria, per poi essere completamente abbandonata negli anni successivi. Nel corso del secolo diverse opere di pregio vennero asportate dalla chiesa per permetterne una migliore conservazione: \u00e8 il caso dell'altare, che fu trasferito nella chiesa di San Pietro Apostolo, e degli affreschi di Liberato di Benedetto, che negli anni Sessanta furono distaccati e trasportati al Museo civico. Il convento \u00e8 ancora oggi parte dell'area militare della caserma Attilio Verdirosi e pertanto non accessibile al pubblico.\nNegli anni novanta la caparbiet\u00e0 del parroco di Santa Lucia, don Luigi Bardotti, ha permesso di concentrare molti fondi pubblici e privati sul restauro della chiesa, che con il terremoto del 1979 aveva perso anche il tetto ed era invasa dalle erbacce. In seguito agli interventi di restauro (i pi\u00f9 importanti furono la ricostruzione del tetto tramite venti capriate in legno e il consolidamento del campanile) la chiesa \u00e8 stata riconsacrata nel 1999. Nel 2008 la chiesa \u00e8 stata arricchita con l'installazione del Pontificio organo Dom Bedos-Roubo Benedetto XVI.\nDescrizione.\nEsterno.\nAll'esterno la struttura \u00e8 semplice, le facciate sono formate da blocchi di travertino. Su quella principale si apre il portone d'ingresso in legno, sormontato da un arco a tutto sesto e da un timpano, ai lati del quale si aprono due piccole finestre. Fino alla fine del '700 sopra tale portale si apriva un rosone, al posto del quale oggi \u00e8 visibile un ampio finestrone. Si affaccia sulla piccola Piazza Beata Colomba.\nInterno.\nL'interno \u00e8 costituito da un'unica e ampia navata. Gli anni di abbandono hanno causato la perdita della quasi totalit\u00e0 delle decorazioni, tanto che le pareti sono intonacate di bianco; tuttavia in alcuni punti, grazie al restauro, sono ancora visibili le pitture originali, tra cui l'affresco \"Storie di un Santo e di una Santa\" nella cappella Alemanni, attribuito a Liberato da Rieti e risalente al 1441 circa. Sulla parete di fondo della cappella della famiglia Grimaldi era presente un altro affresco di Liberato, \"Crocifissione e Strage degli Innocenti\", che riporta la sua firma e la data del 1\u00ba maggio 1441; fu riscoperto casualmente nel 1924, dietro una parete che chiudeva la cappella (murata forse nel tardo Cinquecento). A causa dello stato di degrado in cui versava la chiesa, nel 1966 l'affresco venne strappato dalla parete e riportato su tela; da allora \u00e8 conservato al Museo civico di Rieti.\nNella chiesa trova spazio il monumentale organo Dom Bedos-Roubo, organo simil classico francese costruito dall'organaro Bartolomeo Formentelli, il cui progetto si basa su due trattati del 1760 e che con le sue 4040 canne e la mostra di 32 piedi \u00e8 uno fra i pi\u00f9 grandi d'Europa.\nConvento.\nIl complesso comprende sin dall'inizio anche il convento di San Domenico, che dal 1862 fa parte della Caserma Attilio Verdirosi e non \u00e8 normalmente visitabile. Si sviluppa intorno al chiostro della Beata Colomba, un chiostro sistemato con giardino all'italiana al centro del quale si trova un pozzo, e circondato al piano terra da un portico. Le pareti del portico sono decorate con delle lunette che rappresentano \"storie della vita della beata Colomba da Rieti\".\nOratorio di San Pietro martire.\nAll'interno del convento, sul lato meridionale del chiostro, si trova l'Oratorio di San Pietro martire. In questa piccola cappella era stanziata la Confraternita di San Pietro martire (detta anche \"Confraternita dei Mercanti\"), fino a quando nel 1576 essa si trasfer\u00ec nella chiesa di San Pietro Martire (che prese tale nome proprio con il loro arrivo, mentre in precedenza era nota come \"San Matteo all'Yscla\"); nel trasloco la confraternita port\u00f2 via anche il portale in pietra del 1546, che originariamente ornava l'oratorio e oggi costituisce l'ingresso della chiesa.\nL'oratorio ospita un affresco di grande valore artistico, raffigurante il Giudizio Universale, opera dei fratelli veronesi Lorenzo e Bartolomeo Torresani. L'affresco risale al periodo 1552-1554; nel 1574 fu messo sotto accusa dal visitatore apostolico monsignor Pietro da Camaiano, che chiedeva la cancellazione delle nudit\u00e0 dall'affresco, ma venne salvato grazie all'opposizione dei Domenicani.\nL'attribuzione dell'affresco \u00e8 stata a lungo incerta: tra le varie ipotesi avanzate, Andrea Pozzi - che lo restaur\u00f2 nell'Ottocento - lo consider\u00f2 opera dei migliori allievi della scuola di Raffaello (e ritenne che in un angolo del dipinto si potesse scorgere l'effigie della Fornarina). Il dibattito si concluse all'inizio del Novecento quando Angelo Sacchetti Sassetti rinvenne nell'archivio notarile di Rieti un documento che dimostrava definitivamente che la paternit\u00e0 dell'opera spettava ai fratelli Torresani.\nL'affresco raffigura il Giudizio Universale: nella parete centrale svetta la figura di San Pietro martire attorniato da angeli e da alcuni santi (tra cui Santa Barbara, San Tommaso d'Aquino, Sant'Antonio abate e San Francesco d'Assisi); in basso dodici angeli suonano le trombe mentre altri due leggono le sentenze (\u00abvenite benedicti\u00bb, \u00abdiscedite a me maledicti\u00bb). Nella parete di sinistra \u00e8 dipinto il destino dei probi (la resurrezione) e nella parete di destra quello dei dannati (la caduta nella barca di Caronte).\nSulla destra \u00e8 presente un ulteriore affresco, anch'esso eseguito nel 1552 da Bartolomeo Torresani, che raffigura San Pietro Martire.\nNormalmente l'oratorio affrescato non \u00e8 fruibile perch\u00e9, seppur adiacente alle mura della chiesa, insieme al convento ed al chiostro fa parte della Caserma Attilio Verdirosi (sede della Scuola interforze per la difesa nucleare, biologica e chimica del Ministero della difesa) dove \u00e8 utilizzata come cappella militare. Viene aperta al pubblico solo in poche occasioni particolari e con il benestare dei responsabili della caserma.\nNel corso del tempo l'oratorio ha avuto diversi utilizzi: nel 1907 fu restaurato da Giuseppe Colarieti Tosti ed adibito a deposito di attrezzi e lettighe della Pubblica Assistenza; successivamente il comune lo cedette alla Societ\u00e0 Dante Alighieri che vi stabil\u00ec la propria sede; infine, con l'istituzione della scuola allievi sottufficiali all'interno della Caserma Verdirosi, l'oratorio entr\u00f2 a far parte di quest'ultima. Per via del suo grande valore artistico si discute da tempo di trovare un accordo per consentirne il libero accesso ai turisti, ma a causa dell'adiacenza di uffici strategici della caserma, dopo l'11 settembre, i nuovi regolamenti di sicurezza costrinsero ad abbandonare questa ipotesi."}
{"id": "4198636", "revid": "228587", "url": "https://it.wikipedia.org/wiki?curid=4198636", "title": "Sefer Ali-Bey Shervashidze", "text": "Biografia.\nSefer Ali-Bey era il figlio minore del principe di Abcasia, Kelesh Ahmed-Bey Shervashidze. Dopo che suo fratello maggiore, Aslan-Bey ebbe ucciso suo padre per prendere possesso del trono di Abcasia, Sefer Ali-Bey venne costretto a trovari rifugio del vicino principato di Mingrelia, ponendosi sotto la protezione della locale casata regnante. Con l'aiuto della nobilt\u00e0 mingreliana, Sefer Ali-Bey tent\u00f2 senza successo di usurpare il trono al fratello.\nFu lui a richiedere l'intervento dell'Impero russo in suo favore per riportarlo sul trono grazie ad una petizione mossa allo zar Alessandro I datata 12 agosto 1808, proponendo in cambio di sottomettere l'Abcasia al governo russo come protettorato, pur mantenendone l'indipendenza. Dopo le decisive vittorie russe nella Seconda guerra russo-turca, le truppe zariste furono in grado di espellere tutti i turchi della regione e con loro anche Aslan-Bey, ponendo sul trono Sefer Ali-Bey e riconoscendolo come sovrano dell'Abcasia il 17 febbraio 1810. Come segno di riconoscenza verso i nuovi protettori, Sefer Ali-Bey decise di convertirsi alla religione ortodossa assumendo il nome di Giorgio il giorno della sua incoronazione, il 10 giugno 1810.\nProsegu\u00ec gli ultimi anni della sua vita come colonnello al servizio dell'esercito imperiale russo e mor\u00ec nel 1821 assassinato dal fratello Hassan Bey, che comunque non riusc\u00ec a succedergli dovendo cedere il passo al figlio primogenito del defunto, Dmitry.\nMatrimonio e figli.\nSefer Ali-Bey Shervashidze spos\u00f2 la principessa Thamar (1790-1\u00ba marzo 1818), figlia secondogenita di Katsia II Dadiani, duca dei duchi di Mingrelia, dalla quale ebbe i seguenti figli:"}
{"id": "4198639", "revid": "298229", "url": "https://it.wikipedia.org/wiki?curid=4198639", "title": "King of the Ring 2001", "text": "King of the Ring 2001 \u00e8 stata la nona edizione dell'omonimo pay-per-view organizzato dalla World Wrestling Federation. L'evento si \u00e8 svolto il 24 giugno 2001 alla Continental Airlines Arena di East Rutherford."}
{"id": "4198640", "revid": "287204", "url": "https://it.wikipedia.org/wiki?curid=4198640", "title": "Tardini", "text": ""}
{"id": "4198646", "revid": "110513260", "url": "https://it.wikipedia.org/wiki?curid=4198646", "title": "La traccia dell'angelo", "text": "La traccia dell'angelo \u00e8 un romanzo di Stefano Benni, pubblicato nel 2011 dalla casa editrice Sellerio."}
{"id": "4198649", "revid": "298229", "url": "https://it.wikipedia.org/wiki?curid=4198649", "title": "King of the Ring 2002", "text": "King of the Ring 2002 \u00e8 stata la decima edizione dell'omonimo pay-per-view prodotto annualmente dalla World Wrestling Entertainment. L'evento si \u00e8 svolto per l'ultima volta sottoforma di ppv, il 23 giugno 2002 alla Nationwide Arena di Columbus.\nStoryline.\nCome ogni anno si sarebbe tenuto il torneo King of the Ring, con il vincitore che avrebbe poi ottenuto un incontro per il WWE Undisputed Championship a SummerSlam. Nella puntata di \"Raw\" del 17 giugno Brock Lesnar, Chris Jericho, l'Intercontinental Champion Rob Van Dam e Test si qualificarono per le semifinali del torneo che, insieme alla finale, si sarebbero disputate a King of the Ring.\nIl 19 maggio, a Judgment Day, The Undertaker sconfisse Hollywood Hulk Hogan conquistando cos\u00ec il WWE Undisputed Championship per la quarta volta. Nella puntata di \"SmackDown\" del 6 giugno Hogan e Triple H vinsero in contemporanea un Battle Royal match per determinare il contendente n\u00b01 al titolo mondiale. Nella puntata di \"SmackDown\" del 13 giugno Vince McMahon annunci\u00f2 quindi che, la sera stessa, Hogan e Triple H si sarebbero affrontati per ottenere lo status di primo sfidante al titolo di The Undertaker; con Triple H che vinse poi l'incontro. Un match tra The Undertaker e Triple H con in palio il WWE Undisputed Championship fu sancito per King of the Ring.\nNella puntata di \"SmackDown\" del 30 maggio Kurt Angle interruppe un confronto tra Hollywood Hulk Hogan e Vince McMahon, attaccando brutalmente il primo alle spalle con un tubo d'acciaio; poco dopo, la sera stessa, Hogan aiut\u00f2 Edge a sconfiggere Angle in uno Steel Cage match. Nella puntata di \"SmackDown\" del 15 giugno Hogan sfid\u00f2 Angle ad un match per King of the Ring e quest'ultimo accett\u00f2.\nNella puntata di \"Raw\" del 17 giugno Ric Flair effettu\u00f2 un \"turn face,\" restituendo a Vince McMahon il completo controllo della WWE per tornare a competere attivamente come lottatore; poco dopo, Eddie Guerrero (ex alleato di Flair) e il rientrante Chris Benoit interruppero il promo di Flair per poi attaccarlo brutalmente; con Guerrero che lo intrappol\u00f2 nella sua caratteristica \"figure-four leglock\". Un match tra Flair e Guerrero fu quindi annunciato per King of the Ring.\nNella puntata di \"SmackDown\" del 6 giugno Jamie Noble, insieme alla sua manager Nidia, fece il suo debutto nel roster blu, attaccando brutalmente il Cruiserweight Champion The Hurricane nel backstage dell'arena. Nella puntata di \"SmackDown\" del 20 giugno Noble sconfisse Billy Kidman per diventare il contendente n\u00b01 al titolo dei pesi leggeri. Un match tra The Hurricane e Noble con in palio il Cruiserweight Championship fu quindi sancito per King of the Ring.\nNella puntata di \"Raw\" del 27 maggio la Women's Champion Trish Stratus e Spike Dudley sconfissero Molly Holly e l'European Champion Willam Regal in un Mixed Tag Team match; poco dopo, al termine dell'incontro, Molly attacc\u00f2 brutalmente la Stratus con un tirapugni di Regal. Dopo un ulteriore attacco tra le due, fu annunciato un match tra Molly e la Stratus con in palio il Women's Championship per King of the Ring.\nEvento.\nPrima della messa in onda dell'evento, gli Hardy Boyz (Jeff Hardy e Matt Hardy) sconfissero Raven e Steven Richards a \"Sunday Night Heat\".\nMatch preliminari.\nL'evento si apr\u00ec con la prima semifinale del torneo del King of the Ring tra l'Intercontinental Champion Rob Van Dam e Chris Jericho. Il match fu un batti e ribatti, in cui entrambi riuscirono a portarsi in vantaggio l'uno sull'altro. Nel finale, Jericho applic\u00f2 la \"Walls of Jericho\" su Van Dam, ma quest'ultimo si liber\u00f2 dopo aver toccato le corde del ring. Van Dam esegu\u00ec la \"Five Star Frog Splash\" su Jericho per poi schienarlo e approdare, cos\u00ec, alla finale.\nIl secondo match fu l'altra semifinale del torneo del King of the Ring tra Brock Lesnar (con Paul Heyman) e Test. Lesnar domin\u00f2 gran parte dell'incontro, finch\u00e9 Test non prese il controllo della contesa per poi tentare di eseguire la \"Pumphandle Slam\". Lesnar riusc\u00ec poi a schivare la manovra. Nel finale, Test tent\u00f2 il \"Big Boot\" su Lesnar, ma quest'ultimo contrattacc\u00f2 eseguendo la \"F-5\" su Test per poi schienarlo per vincere il match e approdare alla finale del torneo.\nIl match successivo fu quello per il Cruiserweight Championship tra il campione The Hurricane e lo sfidante Jamie Noble (con Nidia). The Hurricane domin\u00f2 gran parte delle fasi iniziali del match, finch\u00e9 Noble non entr\u00f2 in controllo della contesa. In seguito, The Hurricane ritorn\u00f2 in vantaggio su Noble e lo colp\u00ec con il \"superkick\" per poi tentare lo schienamento, ma Nidia interfer\u00ec in favore di Noble distraendo l'arbitro. Noble ne approfitt\u00f2 per eseguire la \"Gibson Driver\" su The Hurricane, ma il campione mise un piede sulla corda bassa del ring. Tuttavia, Nidia butt\u00f2 il piede di The Hurricane gi\u00f9 dalla corda permettendo, cos\u00ec, a Noble di vincere il match e di conquistare il titolo.\nIl quarto match della serata fu tra Eddie Guerrero e Ric Flair. Durante le fasi iniziali del match, Flair domin\u00f2 l'incontro, finch\u00e9 Guerrero non attacc\u00f2 il ginocchio destro infortunato di Flair. Dopo aver ripetutamente attaccato il ginocchio di Flair, Guerrero applic\u00f2 la \"figure-four leglock\" su Flair. In seguito, Guerrero continu\u00f2 a danneggiare il ginocchio di Flair, finch\u00e9 quest'ultimo non intrappol\u00f2 Guerrero nella \"figure-four leglock\". Successivamente, Chris Benoit interfer\u00ec in favore di Guerrero distraendo l'arbitro. Guerrero inizi\u00f2 poi a distrarre l'arbitro e Benoit intrappol\u00f2 Flair nella \"Crippler Crossface\" all'esterno del ring. Tuttavia, l'arbitro se ne accorse ed espulse Benoit da bordo ring. Data la distrazione dell'arbitro, Bubba Ray Dudley interfer\u00ec per poi colpire Guerrero con la \"Bubba Bomb\". Flair schien\u00f2 poi Guerrero per vincere il match.\nIl match seguente fu quello per il Women's Championship tra la campionessa Trish Stratus e la sfidante Molly Holly. Durante il match, Molly si port\u00f2 in vantaggio ne confronti di Trish, finch\u00e9 quest'ultima non esegu\u00ec diverse manovre ai danni di Molly. In seguito, Molly ritorn\u00f2 in controllo della contesa colpendo Trish con un \"belly to belly suplex\". Nel finale, Molly schien\u00f2 Trish con un \"roll-up\" per vincere il match e conquistare il titolo femminile.\nMatch principali.\nIl sesto match fu tra Kurt Angle e Hollywood Hulk Hogan. Angle domin\u00f2 gran parte del match utilizzando il suo stile di wrestling amatoriale. In seguito, Hogan sfrutt\u00f2 la propria potenza per mettere in difficolt\u00e0 Angle, ma quest'ultimo rispose con una serie di \"suplex\". Angle esegu\u00ec poi la \"Angle Slam\" su Hogan, ma l\"'Hulkster\" si liber\u00f2 dopo un conto di due. Successivamente, Hogan inizi\u00f2 a dominare la contesa per poi staccare la parrucca di Angle, mostrando al pubblico la testa completamente rasata dell'\"Olympic Hero\". Nel finale, Angle applic\u00f2 la \"Ankle Lock\" su Hogan per forzarlo alla resa e vincere il match.\nIl match che segu\u00ec fu la finale del torneo del King of the Ring tra Brock Lesnar e Rob Van Dam. Lesnar domin\u00f2 gran parte del match sfruttando la propria potenza. In seguito, Van Dam inizi\u00f2 a portarsi in vantaggio colpendo Lesnar con una serie di calci per poi eseguire su di lui il \"Rolling Thunder\". Nel finale, Van Dam tent\u00f2 di eseguire un attacco aereo su Lesnar, ma quest'ultimo lo acchiapp\u00f2 al volo per poi colpirlo con la \"F-5\". Lesnar schien\u00f2 poi Van Dam per vincere il torneo del King of the Ring e per diventare il primo sfidante al WWE Undisputed Championship per SummerSlam.\nIl main event fu il match per il WWE Undisputed Championship tra il campione The Undertaker e lo sfidante Triple H. Il match fu un batti e ribatti, finch\u00e9 Triple H non inizi\u00f2 a dominare The Undertaker. In seguito, The Undertaker torn\u00f2 in controllo della contesa, finch\u00e9 Triple H non tent\u00f2 di eseguire il \"Pedigree\". The Undertaker contrattacc\u00f2 la manovra per poi spingere Triple H verso l'arbitro, il quale venne accidentalmente messo \"KO\". Dopo che l'arbitro fu messo \"KO\", The Undertaker e Triple H si colpirono a vicenda con una \"clothesline\". A questo punto del match, The Rock si present\u00f2 nell'arena rimpiazzando Paul Heyman al tavolo di commento. Dopodich\u00e9, The Undertaker attacc\u00f2 The Rock facendo s\u00ec che quest'ultimo interferisse nel match. The Rock prov\u00f2 a colpire The Undertaker con una sedia d'acciaio, ma l\"'American Badass\" schiv\u00f2 l'attacco e The Rock fin\u00ec con il colpire Triple H con la sedia. The Undertaker esegu\u00ec poi la \"Last Ride\" su Triple H, ma \"The Game\" si liber\u00f2 dopo un conto di due. Pochi istanti dopo, The Rock colp\u00ec The Undertaker con la \"Rock Bottom\" permettendo, cos\u00ec, a Triple H di eseguire il \"Pedigree\" su The Undertaker per poi schienarlo. Tuttavia, l'arbitro fu ancora frastornato e non riusc\u00ec a contare lo schienamento. The Undertaker ne approfitt\u00f2 e colp\u00ec Triple H con un \"low-blow\" per poi schienarlo con un \"roll-up\" per vincere il match e mantenere il titolo. Al termine del match, The Rock esegu\u00ec il \"People's Elbow\" su The Undertaker, per\u00f2 Triple H colp\u00ec The Rock con il \"Pedigree\" e The Undertaker esegu\u00ec poi la \"Chokeslam\" su Triple H andando, cos\u00ec, a chiudere l'evento."}
{"id": "4198652", "revid": "1494169", "url": "https://it.wikipedia.org/wiki?curid=4198652", "title": "Live from Amsterdam", "text": ""}
{"id": "4198654", "revid": "1005847", "url": "https://it.wikipedia.org/wiki?curid=4198654", "title": "Bantu Education Act", "text": "Il Bantu Education Act, 1953 (Legge sull'Educazione Bantu - Act N. 47 del 1953; successivamente rinominato Black Education Act, 1953 - Legge sull'Educazione Nera) fu una norma sudafricana segregazionista che legalizz\u00f2 differenti aspetti del sistema dell'apartheid. La sua norma principale rafforzava la separazione razziale delle strutture scolastiche. Anche le universit\u00e0 furono rese tribali, e tutte, tranne tre scuole missionarie, scelsero di chiudere nel momento in cui il governo non forn\u00ec pi\u00f9 alcun supporto finanziario alle loro scuole. Pochissime autorit\u00e0 continuarono ad utilizzare propri fondi finanziari al fine di supportare l'educazione per i nativi africani. \nNel 1959 questo tipo di educazione fu esteso alle universit\u00e0 e ai college per \"non bianchi\" con l'Extension of University Education Act, e l'internazionalmente prestigiosa University College of Fort Hare fu chiusa dal governo e degradata a parte del sistema di educazione bantu. \n\u00c8 stato spesso discusso se tale politica di educazione bantu fosse destinata ad introdurre i giovani neri e \"non bianchi\" al mercato del lavoro meno specializzato sebbene Hendrik Verwoed, l'allora Ministro per gli affari dei nativi africani, affermasse che lo scopo era quello di risolvere i \"problemi etnici\" del Sud Africa creando unit\u00e0 economiche e politiche complementari per differenti gruppi etnici.\nLe allora autorit\u00e0 nazionali spesso sono accusate di aver valutato l'educazione come elemento centrale nelle loro intenzioni di una eventuale separazione del Sud Africa dai Bantustan. L'allora Ministro degli affari dei nativi africani, Hendrik Verwoerd, dichiar\u00f2 che:\n\"Non c'\u00e8 posto per [i bantu] nella comunit\u00e0 europea sopra il livello di certe forme di lavoro... Che senso hal'insegnamento della matematica ai bambini bantu quando non pu\u00f2 essere poi utilizzata nella pratica?\"\nLa scissione educativa di cui sopra \u00e8 stata la peggiore calamit\u00e0 del tempo per i nativi. Le loro scuole insegnavano loro ad essere servitori degli afrikaner del tempo.\nL'introduzione dell'educazione per i bantu ha portato ad un aumento sostanziale dei finanziamenti pubblici alle istituzioni di apprendimento per i neri africani, ma non teneva il passo con l'aumento della popolazione.\nLa legge obbligava gli istituti a porsi sotto il controllo diretto dello Stato. Il National Party aveva ora il potere di assumere e formare gli insegnanti come meglio credeva. Gli stipendi degli insegnanti neri nel 1953 erano estremamente bassi e port\u00f2 ad un drastico calo di insegnanti nella formazione. Solo un terzo degli insegnanti neri erano qualificati.\nLe scuole riservate ai bambini bianchi del paese erano secondo gli standard occidentali e l'educazione era sia obbligatoria sia gratuita. Il 30% delle scuole nere non avevano elettricit\u00e0, il 25% acqua potabile e meno della met\u00e0 aveva un sistema idraulico. L'educazione per i neri, indiani e meticci non era gratuita.\nNegli anni '70 la spesa pro capite per l'istruzione per i neri era un decimo della spesa del bilancio rispetto all'insegnamento destinato ai bianchi.\nNel 1976 l\"'Afrikaans Medium Decree\" del 1974, che costrinse tutte le scuole nere ad utilizzare sia l'afrikaans sia l'inglese come lingue di istruzione iniziando con l'ultimo anno della scuola primaria, port\u00f2 alla Rivolta di Soweto in cui pi\u00f9 di 575 persone perirono e almeno 134 di questi era di et\u00e0 inferiore ai diciotto anni.\nL'atto fu abrogato nel 1979 dall'Education and Training Act, 1979, che continu\u00f2 il sistema di istruzione sulla base della segregazione razziale. La segregazione divenne incostituzionale dopo l'introduzione della Costituzione provvisoria nel 1994, e la maggior parte delle norme della legge sull'istruzione e la formazione sono state abrogate dal South African Schools Act, 1996."}
{"id": "4198655", "revid": "158913", "url": "https://it.wikipedia.org/wiki?curid=4198655", "title": "Elogio della bicicletta", "text": ""}
{"id": "4198657", "revid": "371529", "url": "https://it.wikipedia.org/wiki?curid=4198657", "title": "Monk in Tokyo", "text": "Monk in Tokyo \u00e8 un album di Thelonious Monk del 1963, il terzo pubblicato per la Columbia Records.\nOriginariamente distribuito solo in una costosa edizione giapponese, nel 2001 \u00e8 stato per la prima volta pubblicato su CD negli Stati Uniti. \u00c8 composto da brani originali di Monk e da standard jazz."}
{"id": "4198658", "revid": "767487", "url": "https://it.wikipedia.org/wiki?curid=4198658", "title": "Molecola ipervalente", "text": "Per molecola ipervalente si intende una molecola in cui uno dei suoi atomi presenta nel suo guscio elettronico pi\u00f9 esterno pi\u00f9 di otto elettroni. Per tal motivo si dice anche che ha ottetto espanso.\nComposti con ottetto espanso non seguono la regola dell'ottetto, e sono ad esempio: TlI3, ClF3, XeF2, PO43-, PCl5, IrF6, IF7, i quali hanno atomi aventi nove, dieci, dodici e pi\u00f9 elettroni nel loro guscio elettronico pi\u00f9 esterno.\nNomenclatura.\nLa prima definizione di molecola ipervalente \u00e8 stata fornita da Jeremy I. Musher nel 1969, definendola come \"qualsiasi molecola contenente un elemento appartenente ai gruppi dal 15 al 18 avente stato di ossidazione maggiore di quello pi\u00f9 basso.\" \nEsistono varie classi di composti ipervalenti:\nNomenclatura N-X-L.\nLa nomenclatura N-X-L \u00e8 stata introdotta nel 1980 ed \u00e8 spesso utilizzata per classificare i principali composti ipervalenti.\nN indica il numero di elettroni di valenza, X l'atomo ipervalente ed L \u00e8 il numero di ligandi uniti all'atomo ipervalente.\nEsempi:"}
{"id": "4198659", "revid": "547992", "url": "https://it.wikipedia.org/wiki?curid=4198659", "title": "Salvatore Landolina", "text": "Biografia.\nFrequenta la civica scuola del Piccolo Teatro di Milano diretta da Paolo Grassi dal 1967 al 1970. Debutta nel 1971 al fianco di Ferruccio Soleri, leggendario Arlecchino, nello spettacolo \"Arlecchino, l'amore, la fame\" con Graziella Galvani. La sua esperienza continua alla Piccola Scala con \"La misura, il mistero\" di Gianfranco Bettetini e Angelo Paccagnini.\nNel 1972 inizia la collaborazione con la \"Loggetta\" di Brescia diretta da Renato Borsoni dove interpreta tra l'altro \"Don Milani\" e \"Brescia 1920\".\nCon la \"Fantastica visione\" di Giuliano Scabia e con Roberto Vezzosi, inizia un lungo sodalizio artistico con Massimo Castri prendendo parte con ruoli da protagonista a suoi numerosi spettacoli: come \"La tempesta\" di William Shakespeare con Ruggero Dondi, Clara Zovianoff, Sergio Reggi, Carlo Boso, Tullia Piredda e Daniela Gara, \"Vestire gli ignudi\" di Luigi Pirandello con Ruggero Dondi, Aldo Engheben, Tullia Piredda, Annamaria Lisi e Clara Zovianoff, \"Edipo re\" di Seneca con Ruggero Dondi, Patrizia Zappa Mulas e Virginio Gazzolo. Risale proprio a quel periodo un'amicizia di lunga durata con Ruggero Dondi il cui primo esito fu uno spettacolo di Castri (autore e regista) \"Il Bianco, l'Augusto e il Direttore\", in cui, affiancato da Dondi nel ruolo del Bianco e da Pieremilio Gabusi in quello del Direttore, poi sostituito da Ermes Scaramelli, interpreta un esilarante Augusto.\nCon il Gruppo della Rocca prende parte al \"Tumulto dei Ciompi\" per la regia di Roberto Guicciardini con Alvaro Piccardi, Paila Pavese e Mario Mariani. Mentre al Teatro dell'Elfo: \"Amanti\" scritto e diretto da Gabriele Salvatores con Corinna Agustoni.\nAl piccolo Teatro di Milano recita ne l\u2019\"Intermezzo\" di J. Giraudoux con Giulia Lazzarini, Ferruccio De Ceresa, Camillo Milli, Massimo Foschi e Franco Graziosi per la regia di Carlo Battistoni.\nAl Teatro delle Erbe \"Costituzione di un capitale di base\" di G.Turano con Milvia Marigliano e Pedro Sarubbi Ruzzi con la regia di Alberto Ferrari. Nella stagione 1991-1992 si trova allo Stabile di Genova con \"Nathan il saggio\" di Gotthold Ephraim Lessing con Eros Pagni, Ugo Maria Morosi, Mario Cei, Virgilio Zernitz e Dorotea Aslanidis per la regia di Guido de Monticelli. Nel 2006, dopo 14 anni di assenza dalle scene, torna al teatro in una rivisitazione del regista Leo Muscato del celebre testo shakesperiano \"Romeo e Giulietta, nati sotto contraria stella\" in una produzione Leart. Qui \u00e8 un Romeo un po' attempato, buffo e commovente nel suo disperato amore per Giulietta (interpretata da Dondi). \u00c8 affiancato da Marco Gobetti, Ernesto Mahieux, Giordano Mancioppi, Pier Francesco Loche, Paolo Bessegato, Giulio Baraldi, Dario Buccino. Lo spettacolo conoscer\u00e0 circa 300 repliche sino al febbraio 2012. Sempre con la Leart ha interpretato \"Krogstad\" in \"Casa di bambola\" di Heinrich Ibsen con la regia di Leo Muscato, affiancato da Lunetta Savino, Ruggero Dondi, Paolo Bessegato e Carlina Torta.\nHa preso parte a diversi film per il cinema e per la TV, fra cui \"Ho fatto splash\" e \"Ladri di saponette\" di Maurizio Nichetti, \"Happy family\" di Gabriele Salvatores, \"La valle dei pioppi\" di Salvatore Nocita e \"Servo d'amore\" di Sandro Bolchi.\nNegli anni '80 ha interpretato il personaggio di \"Marrabbio\" in quattro serie di \"Kiss Me Licia\" e sempre in quegli anni doppia, tra l'altro, il \"cattivo\" di \"Sentieri\" Roger Thorpe. Ha inoltre avuto una lunga attivit\u00e0 come direttore di doppiaggio."}
{"id": "4198662", "revid": "15756", "url": "https://it.wikipedia.org/wiki?curid=4198662", "title": "Armi e armature romane", "text": "Per armi ed armature romane si intende l'insieme delle armi \"da offesa\" e \"da difesa\" utilizzate sia dal singolo individuo (\"miles\") sia in modo collettivo da un gruppo di armati nella storia di Roma dalle forze di soldati che servirono nelle legioni dall'epoca monarchica e repubblicana a quella imperiale e tardo imperiale. Roma riusc\u00ec a imporre il suo dominio su un vastissimo territorio grazie a un esercito estremamente organizzato, discliplinato, ben addestrato ed equipaggiato. Le armi romane furono, quindi, di fondamentale importanza per ottenere i rilevanti successi contro tutti i nemici che essa incontr\u00f2 durante la sua storia pi\u00f9 che millenaria. La supremazia tecnologica di Roma fu uno dei vantaggi decisivi della superiorit\u00e0 romana.\nL'arma \"da offesa\" meglio conosciuta fu sicuramente il gladio, che per alcuni secoli, unito alla sapienza tattica romana, rese temibile il legionario nel mondo conosciuto. Tra le armi d'assedio collettive, vale la pena invece ricordare, tra le principali, lo scorpione, l'ariete, la catapulta e la torre mobile; in quest'ultima vi erano diverse baliste, armi create per scagliare frecce ad alta velocit\u00e0.\nI legionari erano armati, oltre che col gladio, di lance e giavellotti (\"lancae\", \"hastae\", \"veruta\", \"spicula\", \"pila\"), mutate nel corso dei secoli. Gli scudi e le armature, antiquate in et\u00e0 repubblicana, furono modernizzati in et\u00e0 imperiale: dalle cotte di maglia si pass\u00f2 poi a armature composte di piastre di ferro sovrapposte. La loro resistenza era maggiore di quella delle cotte di maglia ed erano pi\u00f9 leggere rispetto ad esse del 30%. Lo scudo ovaliforme, rinforzato nella parte centrale da una nervatura metallica o con al centro l'umbone, divent\u00f2 rettangolare, reso resistente con bordi in ferro contro i colpi delle lame del nemico.\nNelle epoche successive, durante l'anarchia militare e poi il periodo del dominato, perso il binomio \"gladium-pilum\", i soldati dell'esercito romano ripiegarono sull'uso di lance e armi da tiro, forse in conseguenza di mutamenti strategici profondi che non richiedevano pi\u00f9 approcci offensivi alla guerra come era stato ai tempi delle grandi conquiste. L'armamento tipico del \"miles\" divenne la lancia e lo scudo, mentre la \"spatha\", dopo la carica con l'\"hasta\", era impiegata per la fase finale del combattimento.\nEpoca per epoca.\nPeriodo regio.\nDel singolo \"miles\".\nSulla base dei recenti ritrovamenti archeologici si \u00e8 potuto notare che il primo esercito romano, quello di epoca romulea, era costituito da fanti che avevano preso il modo di combattere e l'armamento dalla civilt\u00e0 villanoviana della vicina Etruria. I guerrieri combattevano prevalentemente a piedi, muniti di lance o giavellotti, spade, pugnali ed asce, mentre solo i pi\u00f9 ricchi potevano permettersi un'armatura completa, dotata di elmo e corazza, o solo una piccola protezione rettangolare sul petto, davanti al cuore. Gli scudi avevano dimensioni variabili. Quelli di grande forma rotonda (i cosiddetti \"clipeus\"), vennero abbandonati, secondo Tito Livio, attorno alla fine del V secolo a.C.. Plutarco racconta, inoltre, che una volta uniti tra loro, Romani e Sabini, Romolo introdusse gli scudi di tipo sabino, abbandonando il precedente di tipo argivo e modificando le precedenti armature.\nL'armamento dei cavalieri, invece, consisteva in un elmo, un piccolo scudo rotondo in bronzo, oltre ad una lancia leggera ed una spada. Secondo Polibio non avevano invece una corazza, bens\u00ec una semplice trabea, che gli permettesse di salire e scendere da cavallo in modo sufficientemente comodo, anche se negli scontri correvano grossi rischi poich\u00e9 combattevano privi di una vera e propria protezione.\nIn seguito alla riforma operata da Servio Tullio,\nIn sintesi potremmo dividere le armi e l'equipaggiamento del legionario romano, come segue:\nArmi collettive.\nSappiamo che in seguito alla riforma militare di Servio Tullio, la prima classe disponeva di due centurie aggiuntive di fabbri, armaioli, falegnami e operai, che avevano il compito di costruire e trasportare le prime e rudimentali macchine da guerra romane (secondo altre fonti erano, invece, schierate insieme alla seconda classe).\nPeriodo repubblicano.\nDel singolo \"miles\".\nIn seguito alla riforma manipolare e alla tripartizione censoria dell'esercito in \"Hastati\", \"Principes\" e \"Triarii\", l'armamento si modell\u00f2 in base a questa gerarchia: gli \"hastati\" erano armati di \"hasta\", termine che indica sia la lancea da urto, sostituita in seguito da un giavellotto (chiamato \"pilum\"), equipaggiati con corazze leggere (spesso di cuoio o composte di piastroni di metallo sul petto), con uno scudo che copriva lo spazio tra il piede e la cintola, con una spada corta e con un pugnale; i \"principes\" erano armati con corazze pi\u00f9 pesanti (solitamente cotte di maglia lunghe fino al bacino) con uno scudo simile a quello degli \"hastati\", con due giavellotti, con una lancia, con una spada corta e un pugnale; infine i \"triarii\" erano in grado di permettersi una corazza pesante. Erano inoltre armati con una lunga lancia, con uno scudo molto alto, con la spada corta e con il pugnale. Oltre all'armamento i \"triarii\" avevano il tipico elmo con i lunghi paraguance, uniti sotto il mento da una cinghia e due asticelle con una lunga piuma sopra la fronte, simili a due piccole corna. \"Hastati\", \"Principes\" e \"Triarii\" utilizzavano, infine, lunghi scudi ovali, detti \"scuta\" (quelli rotondi, detti \"clipei\" furono abbandonati verso la fine del V secolo a.C.).\nIn seguito alla riforma mariana, le divisioni tra \"hastati\", \"principes\" e \"triarii\" divennero solo nominali e in breve tempo sparirono e tutti i legionari indossarono lo stesso equipaggiamento (ci\u00f2 favoriva l'omogeneizzazione dell'armamento e dell'\"uniforme\", prima rese eterogenee dal reclutamento basato sul censo), fornito loro dallo Stato assieme al salario. Essi indossavano una lorica a maglia di ferro, due \"pila\" ciascuno (i giavellotti che, penetrando negli scudi avversari e piegandosi, ne rendevano impossibile il riuso da parte del nemico), il corto \"gladius\" (spada lunga circa 60\u201368\u00a0cm con una punta affilata, realizzata per penetrare con piccoli affondi nel corpo del nemico) portato a destra per non intralciare la mano con lo \"scutum\" (uno scudo alto, ovaliforme e convesso, dalle caviglie al mento) ed il tradizionale pugnale. Scomparvero, pertanto, le divisioni interne \"velites\", \"hastati\", \"principes\" e \"triarii\". Altra grande innovazione di Gaio Mario fu la suddivisione della legione in 10 coorti di 6 centurie ciascuna, che a sua volta, costituiva un'unit\u00e0 pi\u00f9 solida del manipolo e pi\u00f9 maneggevole della legione.\nMario era riuscito a rendere la figura del legionario una figura professionale e completamente indipendente nell'approvvigionamento, poich\u00e9 ogni legionario fu equipaggiato a spese della Repubblica romana, di tutto l'occorrente per provvedere alla propria autonomia durante le lunghe marce. Ogni singolo legionario era dotato, infatti, al fine di rendere pi\u00f9 veloce l'avanzata (riducendo i reparti delle salmerie), di una sacca di pelle tenuta sulle spalle contenente le razioni per alcuni giorni di viaggio, oltre a due lunghi pali appuntiti per formare il campo, strumenti agricoli e da scavo, mentre la tenda di pelle (una ogni otto legionari) era portata da un singolo mulo. \u00c8 vero che, se da un lato il legionario era s\u00ec pi\u00f9 autonomo nell'approvvigionamento, era per\u00f2 anche meno agile nei movimenti di marcia, considerando che era costretto a trasportare diverse decine di chilogrammi di equipaggiamento. Non a caso i legionari di Mario erano definiti \"muli mariani\", a causa dell'eccessivo carico di \"impedimenta\". Tra i vari componenti dell'equipaggiamento troviamo:\nArmi collettive.\nAppartengono, inoltre, a questo periodo i primi importanti assedi ad opera dei Romani. Nel 250 a.C. l'assedio di Lilibeo comport\u00f2 per la prima volta l'attuazione di tutte le tecniche d'assedio apprese durante le guerre pirriche degli anni 280-275 a.C., tra cui torri d'assedio, arieti e vinea. Vi \u00e8 da aggiungere che un primo utilizzo di macchine da lancio da parte dell'esercito romano sembra sia stato introdotto dalla prima guerra punica, dove fu necessario affrontare i Cartaginesi in lunghi assedi di loro potenti citt\u00e0, difese da imponenti mura e dotate di una sofisticata artiglieria, comportando un miglior e maggior impiego del genio militare legionario.\nPeriodo alto imperiale.\nDel singolo \"miles\".\nSul finire del principato di Tiberio, la classica armatura a \u201cmaglia di ferro\u201d (\"lorica hamata\") del legionario fu sostituita con quella della \"lorica segmentata\", ben rappresentata sulla colonna traiana. Questa la descrizione che fa Giuseppe Flavio dell'armamento che utilizzava l'esercito romano durante la prima guerra giudaica (66-74):\nTutte le armi dei legionari romani hanno subito negli anni delle storia di Roma antica una evoluzione.Le armi da difesa del legionario romano comprendevano:\nVa premesso che, poich\u00e9 le unit\u00e0 ausiliarie erano costituite con elementi prelevati da province assai diverse tra loro, le loro armature, indumenti ed armi erano spesso eterogenee. Queste unit\u00e0, che costituivano truppe di completamento accanto alla fanteria pesante legionaria, erano solitamente armate alla leggera, ma potevano anche avere armamento simile a quello legionario; i loro reparti potevano essere muniti:\nArmi collettive.\nL'artiglieria romana comprendeva baliste (ogni legione ne aveva 55 circa, servite ciascuna da 11 uomini), ossia grandi balestre montate su ruote, che grazie alla torsione delle loro corde riuscivano a scaraventare anche a molti metri di distanza enormi dardi, che potevano essere incendiati. Insieme alle baliste c'erano anche gli \"scorpioni\", simili alle precedenti ma molto pi\u00f9 piccoli e maneggevoli.\nInsieme alle baliste venivano schierati gli onagri (catapulte chiamate cos\u00ec per il rinculo che producevano durante il lancio), che lanciavano massi ricoperti di pece, cui si appiccava il fuoco, creando vere e proprie \"bombe incendiarie\", con lo scopo di abbattere le difese nemiche, distruggendo mura ed edifici.\nI genieri in forza alle legioni erano in grado di costruire e schierare potenti armi collettive, in funzione sia offensiva che difensiva, tra cui i gi\u00e0 citati onagri (10 per legione, ovvero 1 per coorte), catapulte, \"scorpiones\" e carrobaliste (55 per legione), queste ultime parti essenziali dell'artiglieria legionaria, introdotte nel II secolo e usate per la prima volta da Traiano. Le macchine mobili avevano una funzione tattica analoga a quella della attuale artiglieria campale; inoltre vi erano altre macchine usate esclusivamente per l'assedio, come baliste, arieti, torri d'assedio, vinee.\nCrisi del III secolo.\nDel singolo \"miles\".\nL'equipaggiamento romano era prodotto in massa nelle \"fabricae\" statali, che mettevano insieme avanzate tecnologie di forgiatura e abili artigiani. L'impero aveva dovuto fare maggiore ricorso a queste fabbriche per sostenere l'offerta dei privati, ormai in calo, a causa delle difficolt\u00e0 economiche, e produrre da s\u00e9 le armi, che venivano fornite ai soldati dietro sostituzione al momento del pensionamento. A partire da quest'epoca il connubio \"gladio\"-\"pilum\" che aveva fatto il successo dell'epoca precedente decadde a favore del ricorso sempre maggiore alle lance e alle armi da tiro. Le spade (pi\u00f9 lunghe, tali da non potersi pi\u00f9 definire \"gladii\"), accanto ai pugnali (e a un incipiente uso di asce e pi\u00f9 raramente mazze e bipenni), continuano a utilizzarsi per quest'epoca nella fase del combattimento corpo a corpo. Per quanto concerne le armature, la \"lorica segmentata\", la grande innovazione dei due secoli precedenti, scompare nel III secolo, facendo spazio a loriche \"hamatae\" e \"squamatae\", poi anch'esse sempre pi\u00f9 rare fino alla fine dell'impero.\nLe armi romane erano fabbricate con quantit\u00e0 variabili di acciaio, come il \"chalbys noricus\", prodotto nelle miniere imperiali. Di contro, la tecnologia della forgiatura e gli artigiani esperti erano molto pi\u00f9 rari nei paesi esterni all'impero, sebbene vi siano prove che la produzione e standardizzazione dell'equipaggiamento erano notevolmente aumentate dall'epoca del Principato. L'uso dell'acciaio era noto ad esempio nella \"Germania libera\", dove si producevano \"spathae\" e stocchi in acciaio flessibile. La produzione di prodotti forgiati sofisticati, in un caso esemplare come quello delle fucine alemanniche, come armature di metallo, elmetti e spade, era tuttavia sicuramente su scala inferiore a quella dei romani. Armi semplici come asce e coltelli erano spesso realizzati in ferro non forgiato. La protezione delle truppe romane era ottenuta tramite armature metalliche, normalmente una \"lorica hamata\" (armatura a maglia), ed elmi, oltre agli scudi, di varie fatture.\nPeriodo tardo imperiale.\nDel singolo \"miles\".\nPer il tardo impero si segnala la grande eterogeneit\u00e0 delle uniformi. A partire dalla fine del IV secolo, infatti, lo Stato non conferiva pi\u00f9 il vestiario direttamente al soldato, ma forniva delle indennit\u00e0 per il suo acquisto. A tal proposito va evidenziato un diverso abbigliamento, e con tutta probabilit\u00e0 anche una difformit\u00e0 di armamento, segnatamente tra limitanei e comitatensi. Si suppone che i primi, alloggiando presso i \"castella\" di confine, si rifornissero presso le fabbriche (segnalate in 35 dalla \"Notitia Dignitatum\", ma in totale se ne contano una quarantina) e i magazzini statali dei forti, e quindi godessero di una maggiore uniformit\u00e0 di equipaggiamento. Per i comitatensi, in genere per l'esercito regolare, la situazione era diversa. L'introduzione dell'indennit\u00e0 era infatti diretta a superare le difficolt\u00e0 logistiche della distribuzione delle uniformi e nel caso di questi ultimi, trattandosi di truppe \"mobili\" (anche se tale presunta \"mobilit\u00e0\" rispetto ai \"limitanei\" \u00e8 stata messa in discussione) e pi\u00f9 soggette a spostamenti, \u00e8 plausibile pensare che l'eterogeneit\u00e0 di vestiario e armamento fosse ancora pi\u00f9 accentuata, proprio a motivo della molteplicit\u00e0 degli scenari toccati da questi soldati e del continuo impegno sul campo di battaglia, aspetto che postulava un frequente ricambio e una ripetuta sostituzione di armi e equipaggiamento, vuoi perch\u00e9 danneggiate, vuoi perch\u00e9 inadatte al nuovo nemico che si apprestava ad affrontare.\nA ci\u00f2 va aggiunto che la consuetudine di richiamare le legioni da altre regioni di confine, sempre pi\u00f9 pericolante a partire dall'epoca di Marco Aurelio, per tamponare situazioni di emergenza, imponeva inevitabilmente un adeguamento dell'armamento e del vestiario. I soldati potevano passare da operare in climi freddi, allo svolgere operazioni belliche in climi torridi, o viceversa. Va tenuto conto, infine, del fatto che, solitamente, alla fine di una guerra, specie vittoriosa, gli uomini potevano tornare in patria reduci dagli scontri con indosso armature e indumenti peculiari del popolo sconfitto. A tal punto che un esercito di ritorno da una o pi\u00f9 campagne poteva riportare con s\u00e9 un variegato \"melting pot\" di elementi di abbigliamento, mode e usanze.\nPer quanto riguarda la produzione statale di armi, in quest'epoca, a partire dal III secolo, si incrementa il ruolo dello Stato (prima compensato dai privati) nel fornire armi ai soldati (che venivano restituite da questi al momento del congedo), attraverso l'apertura di numerose officine in tutto l'impero. La situazione di crisi ai confini, l'instabilit\u00e0 politica, le difficolt\u00e0 finanziarie non permettevano una fornitura attraverso il naturale ciclo economico dell'armamento, richiedendo il sostegno sul lato dell'offerta dalle \"fabricae\". Questi opifici (poi chiamati \"ginecei\" per l'attivo ruolo che vi avevano le donne) erano diverse da quelle di et\u00e0 alto-imperiale, allocate all'interno degli accampamenti, risultando totalmente indipendenti da essi.\nTra i legionari romani, scomparsa la \"lorica segmentata\", continuarono a essere impiegate la \"lorica hamata\" e la \"lorica squamata\", fino al definitivo accantonamento, secondo alcuni, delle armature sotto Graziano quando non furono pi\u00f9 prodotte, anche se \u00e8 probabile che si continuassero ad usare pur se in misura inferiore. Il soldato romano tardo-imperiale indossava un elmo del modello Ridge (con una calotta costituita da due met\u00e0 saldate insieme da una cresta metallica) oppure Spangenhelm (con una calotta conica costituita da sei piastre), mentre la \"lorica hamata\" sopra una tunica a maniche lunghe (finemente ornata quella degli ufficiali).\nQualora non fosse fornito di armamento pesante indossava un \"berretto pannonico\" (pi\u00f9 comune in occidente) o un \"berretto frigio\" (pi\u00f9 comune in oriente). Solitamente brandiva uno scudo ovale o rotondo dipinto con lo stemma della sua unit\u00e0, lo \"spiculum\" (simile al \"pilum\"), il \"verutum\" (giavellotto) o la \"lancea\". Appesa al \"cingulum\" (al cinturone) portava la \"spatha\".\nPotevano essere armati con \"spathae\" di varia lunghezza; con vari tipi di armi da lancio: uno \"spiculum\", equivalente al vecchio \"pilum\", un \"vericulum\", probabilmente un giavellotto leggero, e, a partire dal IV secolo, un particolare tipo di dardo chiamato \"plumbata\", che doveva essere lanciato senza l'ausilio di armi; infine con una lancia da urto che assunse sempre pi\u00f9 importanza, tanto da diventare arma fondamentale nell'equipaggiamento della fanteria pesante. L'elemento essenziale dell'armamento era divenuta ormai la coppia lancia-scudo, supportante da un uso pi\u00f9 massiccio di armi da lancio, probabilmente segnale di una involuzione delle strategie offensive o delle capacit\u00e0 di attacco degli stessi soldati. Nei combattimenti corpo a corpo poteva essere pi\u00f9 agevole utilizzare una spada corta, chiamata \"semispatha\". Lo scudo, di circa un metro di diametro, era principalmente di forma ovale o tonda, con decorazioni che indicavano l'unit\u00e0 di appartenenza, mentre l'umbone poteva essere semisferico oppure conico."}
{"id": "4198668", "revid": "72396", "url": "https://it.wikipedia.org/wiki?curid=4198668", "title": "Magya", "text": "Magya \u00e8 il primo libro della serie fantasy \"Septimus Heap\", scritta dall'autrice inglese Angie Sage.\nTrama.\nIn una indefinita regione di \"Septimus Heap\", entriamo in un grande Castello. La sua regina, ha una bambina, e, subito dopo averla data alla luce, un uomo, entrato furtivamente nel Castello, e, oltre ad uccidere lei, uccide anche il Mago Straordinario, Alther Mella, capo dei Maghi del Castello. Infatti in questo luogo di fantasia, la Magya \u00e8 una cosa comune, e molti sono i Maghi Ordinari, cio\u00e8 maghi dotati di piccoli poteri magici, a differenza del Mago Straordinario. Poco dopo il tragico evento, il Mago Ordinario Silas Heap trova un fagotto, nel quale \u00e8 avvolta una bimba neonata. Nel Castello, Silas Heap, trover\u00e0 Marcia Ovestrand, apprendista di Alther e nuovo Mago Straordinario, dopo la morte di quest'ultimo, la quale gli dir\u00e0 di prendersi cura della piccola. Tornato a casa scopre che il suo settimo figlio \u00e8 morto dopo la nascita quindi, lui e sua moglie, Sarah Heap, decidono di adottare la bambina, avendo compreso che in realt\u00e0 \u00e8 la principessa del regno. \nDieci anni dopo la morte della regina, l'assassino \u00e8 diventato il Custode, ha preso il potere, si \u00e8 insediato nel Castello, ha reso illegale la Magya, ha creato un esercito di giovani, in realt\u00e0 un gruppo di orfani arruolati come in un esercito. La principessa \u00e8 cresciuta con gli Heap, ed \u00e8 stata chiamata Jenna. Nessuno ha scoperto la sua vera identit\u00e0, finch\u00e9 non se ne accorge una spia del Custode. Allora il Custode invia un assassino ad ucciderla. Tuttavia il fantasma di Alther avverte la famiglia Heap: dopo aver spiegato a Jenna chi \u00e8 veramente Sarah, fugge nella foresta con i primi cinque figli mentre Jenna, Silas e il sestogenito Nicko, si recano di nascosto alla Torre dei Maghi, sede del Mago Straordinario. Giunti qui, trovano Marcia nel cortile della Torre, mentre sta aiutanto un membro dell'esercito giovane, il Ragazzo 412, a rischio decesso causa assideramento. All'arrivo del sicario i cinque fuggono per lo scivolo dei rifiuti, poi sottraggono una barca e fuggono verso il cottage del Custode, la cui padrona \u00e8 la zia di Silas, la strega Zelda. Seguendo un corso d'acqua noto come il Fiume, e tallonati dal sicario, riescono a sviarlo con la Magya di Marcia riuscendo a raggiungere il cottage. Qui conoscono Zelda, un amabile strega che dar\u00e0 ai cinque ospiti una dimora sicura, lontana dai pericoli del Castello. Pochi giorni dopo giunge il Grande Gelo, che costringe tutti a rimanere qualche mese al cottage. Nel frattempo, al Castello, il Custode ha richiamato Domdaniel, Mago Oscuro e Negromante e il suo apprendista, un settimo figlio di un settimo figlio, e per questo motivo dovrebbe essere dotato di grandi poteri magici, ma che in realt\u00e0 non mostra. Il Negromante e l'apprendista decidono di partire quindi verso il cottage, appena lo permetter\u00e0 il tempo.\nNel cottage intanto, Nicko e Jenna si divertono esplorando i luoghi vicini, e pattinando, o parlando con la loro prozia. Ragazzo 412 invece rimane sempre in silenzio. Inizialmente non era contento di avere a che fare con dei maghi, ma poi ha compreso che l'esercito giovane era molto peggio. Ha confidenza soprattutto con Jenna, anche lei non in possesso della Magya . Un giorno Jenna convince 412 a uscire dal cottage, ma a causa della nebbia si perde e cade in una buca. Qui trova un anello magico che si illumina: con esso trova una specie di tunnel che porta dritto a un armadio di Zelda. Ma 412 decide di non raccontare nulla dell'accaduto. \nIl Ragazzo 412 intanto familiarizza anche con Marcia, la quale gli riferisce che lui potrebbe diventare suo apprendista. Verso la fine dell'inverno giunge al Cottage un ratto messaggero di nome Stanley, in grado di parlare grazie ad un incantesimo di Marcia. Il roditore riferisce quindi un messaggio di Sarah: \"Simon, il primogenito di Silas non \u00e8 pi\u00f9 con il resto della famiglia nella foresta\". Cos\u00ec Silas parte alla ricerca di Simon, il quale \u00e8 in realt\u00e0 prigioniero al Castello e, per estorcere qualcosa su Jenna, viene interrogato dal Custode. Alla fine Simon riveler\u00e0 al Custode l'ubicazione di sua sorella, nel momento in cui il Custode gli promette di addestrarlo per farlo diventare Mago Straordinario. Al cottage invece giunge il Cacciatore, il sicario che aveva perso le tracce di Jenna prima dell'inverno. Al suo arrivo sia Marcia, che si \u00e8 recata fino al castello, che Zelda non sono in casa, e per poco non cattura i tre ragazzi: solo un incantesimo di Zelda lo fermer\u00e0. \nOrmai l'inverno \u00e8 finito e Domdaniel ed il suo apprendista partono verso le melme di Marram; tuttavia vengono intercettati da Marcia, anche se lei verr\u00e0 sconfitta e imprigionata nella nave di Domdaniel. Il Ragazzo 412, Nicko e Jenna, scopriranno la situazione di Marcia da Alther, per cui decidono di salvarla. Zelda li porta nei sotterranei del Cottage, dove scoprono la presenza di una nave-drago che apparteneva al primo Mago Straordinario. Una volta saliti, il Ragazzo 412 diventa padrone della nave, poich\u00e9 in possesso dell'anello del drago. Manovra quindi la nave come pu\u00f2 e poi ritorna al sotterraneo. Quando arriva la nave di Domdaniel, i tre partono verso di essa riuscendo a liberare Marcia, che all'ultimo momento sottrae alla setta, l'amuleto di \"Akhuntaten\", simbolo dello Straordinario dal Negromante che affonder\u00e0 con la sua nave.\nSilas giunge al cottage con Simon, Sarah e gli altri heap, il Ragazzo 412 accetta la proposta di Marcia di diventare suo apprendista. Marcia, in cambio dei sette anni di apprendistato del Ragazzo 412, svela le sue origini. Si scoprir\u00e0 quindi che il Ragazzo 412 \u00e8 in realt\u00e0 Septimus Heap, 7\u00b0 figlio creduto morto di Silas e Sarah dieci anni prima.\nSeguito.\nIl seguito del romanzo \u00e8, \"Volo\", ambientato un anno e mezzo dopo gli avvenimenti di \"Magya\" e secondo dei sette libri della serie."}
{"id": "4198671", "revid": "120533780", "url": "https://it.wikipedia.org/wiki?curid=4198671", "title": "Aslan-Bey Shervashidze", "text": "Biografia.\nAslan-Bey era il figlio primogenito del principe di Abcasia, Kelesh Ahmed-Bey Shervashidze, e sin dalla giovent\u00f9 si distinse per uno spiccato atteggiamento a favore dell'influsso culturale dell'Impero ottomano nella regione, il che fu responsabile di molte rivolte nell'area. Nel 1808, intenzionato ad ottenere il trono di famiglia, giunse ad assassinare suo padre e ad occuparne il posto. Aslan-Bey a questo punto si ritir\u00f2 a Sukhumi nella sua residenza principesca, tutelato da un reggimento turco. Successivamente Aslan-Bey combatt\u00e9 al fianco del re Salomone II di Imereti contro le forze russe che iniziavano ad avanzare pretese sull'area, incitate dal fratello minore di Aslan-Bey, Sefer Ali-Bey, il quale cospirava contro di lui dall'esilio.\nNel 1810, dopo una serie di decisive vittorie russe, Aslan-Bey venne cacciato da Sukhumi assieme al reggimento turco che lo proteggeva e venne inviato in esilio in Turchia. Dopo l'espulsione del fratello, Sefer Ali-Bey pot\u00e9 divenire sovrano dell'Abcasia come protettorato dell'Impero russo.\nAlla morte del fratello Sefer Ali (divenuto dal 1810 noto col nome di Giorgio I dopo la sua conversione alla religione ortodossa), Aslan-Bey fece ritorno in Abcasia tentando non solo di porsi nuovamente sul trono ma di riportare l'islam come religione di Stato nell'area. Egli riusc\u00ec a riprendere possesso di buona parte dei territori ad eccezione della fortezza di Sukhumi e di altri punti strategici controllati dai russi, ma venne comunque costretto a lasciare la terra nativa nuovamente nell'agosto del 1824 per intervento degli zaristi.\nMor\u00ec in Turchia.\nMatrimoni e figli.\nSpos\u00f2 nell'agosto del 1824 dapprtima Giachba [Gech], principessa della famiglia Sadzian [Zhigetian]. Alla morte di questa si rispos\u00f2 con Dido (m. 1809). In terze nozze spos\u00f2 a Sukhumi nel 1809, Asma Khanum (m. 1825), figlia di suo cugino, Kuchuk Bey Chachba, governatore della fortezza di Poti.\nDurante il suo esilio, Aslan-Bey ebbe due figli di nome Nikoloz (soprannominato \"Kikola\", il fratello maggiore) e Ahmed-Bey (il fratello minore). Quando Ahmed-Bey aveva quindici anni, Aslan-Bey mor\u00ec di vecchiaia. Ahmed-Bey, per sua volont\u00e0, ha avuto un figlio di nome Uzun-Burhan ed \u00e8 stato lui a vendere tutte le propriet\u00e0 del suo ramo familiare in Georgia e si \u00e8 trasferito definitivamente in Turchia, dove ha costruito il villaggio di Sinop. Tuttavia, i due figli di Nikoloz, Joseph e Ivan sono rimasti in Georgia. I discendenti di Joseph (i discendenti di Ivan sono morti) attualmente vivono a Tbilisi."}
{"id": "4198675", "revid": "104458", "url": "https://it.wikipedia.org/wiki?curid=4198675", "title": "Discografia di Annalisa Scarrone", "text": ""}
{"id": "4198676", "revid": "744595", "url": "https://it.wikipedia.org/wiki?curid=4198676", "title": "Ottetto espanso", "text": ""}
{"id": "4198677", "revid": "104458", "url": "https://it.wikipedia.org/wiki?curid=4198677", "title": "Stazione di Magr\u00e8 Cortaccia", "text": ""}
{"id": "4198678", "revid": "1318658", "url": "https://it.wikipedia.org/wiki?curid=4198678", "title": "Abd al-Rahman ibn al-Ash'ath", "text": "Esponente dell'\"aristocrazia\" islamica di Bassora (i cosiddetti \"Ashr\u0101f\", \u02bfAbd al-Ra\u1e25man al-Ash\u02bfath fu Governatore di Rayy (Persia). Dopo la sua nomina per\u00f2 le relazioni tra il potente al-\u1e24ajj\u0101j b. Y\u016bsuf, \"W\u0101l\u012b\" di Kufa dal 694, e l'ambiente basriota divennero sempre pi\u00f9 tese e ostili: frutto di una strutturale ostilit\u00e0 dei siriani omayyadi nei confronti degli iracheni filo-alidi, che si esprimeva anche nella paga ridotta assegnata a questi ultimi nelle armate califfali rispetto al soldo attribuito alle fedeli truppe di \"\u00e9lite\" siriane.\nNel 699 o nel 700, al-\u1e24ajj\u0101j ordin\u00f2 a Ibn al-Ash\u02bfath di mettersi alla guida di un imponente esercito, le cui uniformi e le cui armi erano tanto belle e splendenti, oltre ad ospitare non pochi uomini appartenenti alla ricca societ\u00e0 basriota, da essere subito chiamato \"Esercito del Pavone\" (\"jaysh al-\u1e6daw\u0101w\u012bs\"). Il fine era quello di sottomettere il principato dello Zabulist\u0101n (attuale Afghanistan), il cui signore, lo Zunb\u012bl, resisteva con tenacia e abilit\u00e0 all'espansionismo arabo-musulmano.\nNel 700, durante quella campagna militare, Ibn al-Ash\u02bfath e i suoi guerrieri iracheni si ribellarono per\u00f2 nel Sigistan ad al-\u1e24ajj\u0101j e al califfo omayyade Abd al-Malik, probabilmente a causa delle snervanti e continue intromissioni del \"W\u0101l\u012b\" di Kufa che, ad esempio, pretendeva che non vi fossero pause nelle sfiancanti azioni belliche, condotte in un ambiente particolarmente ostico e poco conosciuto.\nSotto il comando di Ibn al-Ash\u02bfath, tornarono in Iraq, dove sconfissero al-\u1e24ajj\u0101j la sera del 25 gennaio 701 a Dujayl, presso Tustar, costringendo il Governatore d'Iraq a fuggire verso Ba\u1e63ra, e poco dopo l'esercito ribelle s'impadron\u00ec di Kufa.\nLa reazione omayyade non si fece attendere troppo e Ibn al-Ash\u02bfath fu sconfitto nel 701 a Dayr al-Jam\u0101jim (aprile 701) e costretto a fuggire, cercando rifugio presso il suo avversario originario, lo Zunb\u012bl.\nQuesti per\u00f2 lo uccise proditoriamente per ingraziarsi il Califfo o, secondo un'altra versione, \u02bfAbd al-Rahman al-Ashath avrebbe preferito gettarsi dagli spalti del castello di Rukhkhayj per evitare di essere consegnato nelle spietate mani di al-\u1e24ajj\u0101j."}
{"id": "4198681", "revid": "132266", "url": "https://it.wikipedia.org/wiki?curid=4198681", "title": "Circuit Training", "text": ""}
{"id": "4198685", "revid": "109228777", "url": "https://it.wikipedia.org/wiki?curid=4198685", "title": "Altare dei Dodici Dei", "text": "L'Altare dei Dodici Dei \u00e8 un sito archeologico di Atene, in Grecia.\nIl monumento si trova nel quartiere di Monastiraki, nel centro della capitale, lungo la linea ferroviaria elettrica Pireo-Kifissia. L'altare fu costruito durante il VI secolo a.C. durante la tirannide dei Pisistratidi, e si colloca nel settore nord-occidentale dell'agor\u00e0. La struttura si compone di uno spazio aperto, recintato da un \"temenos\" con un altare centrale - dove probabilmente i sacerdoti svolgevano le pratiche rituali in favore delle divinit\u00e0 - circondato da un bosco sacro.\nLa posizione esatta dell'altare all'interno dell'agor\u00e0, non specificata nelle fonti antiche, \u00e8 stata scoperta attraverso degli scavi nel 1891 e 1934. Due brevi tratti di mura sono stati scoperti nel 1891, durante la costruzione della linea 1 della metropolitana (Atene-Pireo). Nel 1934 durante scavi condotti dalla Scuola Americana di Studi Classici di Atene nell'Agor\u00e0, a sud della ferrovia, \u00e8 stato scoperto l'angolo sud-ovest di un recinto, che \u00e8 stato identificato come la prosecuzione delle sezioni di muro scoperte nel 1891. \u00c8 stata anche scoperta al confine con la parete ovest una base di statua di marmo pentelico sul fronte della quale c'era l'iscrizione:\n\"[\u039b]\u03ad\u03b1\u03b3\u03c1\u03bf\u03c2 \u2236 \u1f00\u03bd\u03ad\u03b8\u03b5\u03ba\u03b5\u03bd \u2236 \u0393\u03bb\u03b1\u03cd\u03ba\u03bf\u03bd\u03bf\u03c2 \u03b4\u03cc\u03b4\u03b5\u03ba\u03b1 \u03b8\u03b5\u03bf\u1fd6\u03c3\u03b9\u03bd\"\n\"Leagros figlio di Glaucone ha dedicato questo ai dodici d\u00e8i\" \nidentificando cos\u00ec il recinto come quello dell'Altare dei Dodici Dei.\nUna parte ulteriore dell'altare \u00e8 stata scoperta dagli archeologi greci nel 2011 quando i binari sono stati temporaneamente rimossi per lavori di manutenzione. Una volta che l'altare fu tornato alla luce, gli archeologi e un gruppo che promuove la rinascita dell'antico politeismo greco hanno depositato ingiunzioni legali per fermare la sostituzione del binari della ferrovia Atene-Pireo. La Suprema Corte Amministrativa della Grecia ha stabilito che le esigenze di trasporto pubblico devono prevalere, e l'altare \u00e8 stato coperto di nuovo nel mese di agosto 2011."}
{"id": "4198688", "revid": "647919", "url": "https://it.wikipedia.org/wiki?curid=4198688", "title": "I cinque di Cambridge", "text": ""}
{"id": "4198689", "revid": "732240", "url": "https://it.wikipedia.org/wiki?curid=4198689", "title": "Abraham ben Shemu'el Abu l-A'fiya", "text": ""}
{"id": "4198690", "revid": "587852", "url": "https://it.wikipedia.org/wiki?curid=4198690", "title": "Peter Van Merksteijn, Jr.", "text": ""}
{"id": "4198692", "revid": "1366860", "url": "https://it.wikipedia.org/wiki?curid=4198692", "title": "Citt\u00e0 di Darwin", "text": "La citt\u00e0 di Darwin \u00e8 una delle 16 local government areas che si trovano nel Territorio del Nord, in Australia. Essa si estende su di una superficie di 112 chilometri quadrati ed ha una popolazione di 75.908 abitanti. La sede del consiglio si trova a Darwin"}
{"id": "4198695", "revid": "587852", "url": "https://it.wikipedia.org/wiki?curid=4198695", "title": "Peter Van Merksteijn Jr.", "text": ""}
{"id": "4198696", "revid": "767487", "url": "https://it.wikipedia.org/wiki?curid=4198696", "title": "Locomotiva FAL I", "text": "La locomotiva gruppo I della Ferrovia Lucca-Aulla (FAL) era una locomotiva a vapore di rodiggio C, costruita in esemplare unico dalla Borsig di Berlino. Seguendo l'uso della FAL, che assegnava un nome ad ogni macchina, venne battezzata come \"Aulella\".\nIn seguito al riscatto della FAL da parte delle Ferrovie dello Stato (1915), la I venne classificata nel gruppo 828, inizialmente con numero 82801, e dal 1919 828.001.\nNel 1925 venne alienata dal parco FS e ceduta alla Montecatini, che la utilizz\u00f2 per manovre sulla ferrovia mineraria di Ribolla. Venne accantonata nel 1951 e demolita.\nEra gemella di un gruppo di locomotive delle Ferrovie del Sud-Est."}
{"id": "4198698", "revid": "52579825", "url": "https://it.wikipedia.org/wiki?curid=4198698", "title": "Locomotiva FS 828 (II)", "text": ""}
{"id": "4198699", "revid": "587852", "url": "https://it.wikipedia.org/wiki?curid=4198699", "title": "Peter van Merksteijn, Jr.", "text": ""}
{"id": "4198707", "revid": "1543377", "url": "https://it.wikipedia.org/wiki?curid=4198707", "title": "Costituzione provvisoria del Sudafrica", "text": "La Costituzione provvisoria del Sudafrica \u00e8 stata la legge fondamentale del Sudafrica dal 1994, quando si celebrarono le prime elezioni a suffragio universale, fino all'entrata in vigore della Costituzione definitiva, il 4 febbraio 1997; \u00e8 designata anche come Costituzione dell'interim, essendo stata vigente durante il periodo di transizione del Sudafrica.\nPrevedeva una profonda ristrutturazione delle istituzioni, dopo la soppressione dell'apartheid, e istitu\u00ec la Corte costituzionale, dotata di ampi poteri giurisdizionali.\nStoria.\nParte integrante dei negoziati per porre fine all'apartheid in Sud Africa fu la creazione di una nuova, non discriminatoria, costituzione per il paese. Uno dei principali problemi controversi fu il processo attraverso il quale una tale costituzione avrebbe dovuto essere adottata. L'African National Congress (ANC) insistette affinch\u00e9 fosse redatta da un'assemblea costituente democraticamente eletta, mentre il Partito Nazionale (NP) al governo temeva che i diritti delle minoranze non sarebbe stato protetto in tale processo, e propose in alternativa che la costituzione fosse da negoziare con il consenso di tutte le parti e successivamente sottoposto a referendum.\nNegoziati formali ebbero inizio nel dicembre 1991 Convenzione per un Sudafrica democratico (CODESA). Le parti concordarono un iter secondo il quale una costituzione negoziata transitoria avrebbe previsto l'elezione di un'assemblea costituente con il compito di redigere una costituzione permanente. I negoziati CODESA si interruppero, tuttavia, dopo la seconda sessione plenaria nel maggio 1992. Uno dei punti principali della controversia era la dimensione della supermaggioranza che sarebbe stata necessaria per l'adozione della Costituzione: l'NP pretendeva il minimo requisito del 75%, che le avrebbe effettivamente dato un diritto di veto.\nNel mese di aprile 1993, le parti ritornarono ai negoziati, in quello che fu conosciuto come il processo multi-partitico di negoziazione (MPNP). Un comitato del MPNP propose lo sviluppo di un insieme di \"principi costituzionali\" che la costituzione definitiva avrebbe dovuto rispettare, cosicch\u00e9 le libert\u00e0 fondamentali sarebbero state assicurate e i diritti delle minoranze protetti, senza limitare eccessivamente il ruolo dell'assemblea eletta costituzionale. Con l'adozione di questo principio, le parti del MPNP redassero la Costituzione ad interim, che fu formalmente emanata dal Parlamento del Sud Africa ed entr\u00f2 in vigore il 27 aprile 1994."}
{"id": "4198711", "revid": "599013", "url": "https://it.wikipedia.org/wiki?curid=4198711", "title": "Ippei Watanabe (calciatore)", "text": "Carriera.\nHa militato nel Yokohama Fl\u00fcgels, nel J\u00fabilo Iwata, nel Vissel Kobe, nel Mito HollyHock e nel Yokohama FC."}
{"id": "4198713", "revid": "293377", "url": "https://it.wikipedia.org/wiki?curid=4198713", "title": "Hiroki Azuma (calciatore)", "text": "Carriera.\nCalciatore.\nHa giocato per il Gamba Osaka, con cui ha vinto la Coppa dell'Imperatore 1990, giocando anche nella finale contro il , quando il club si chiamava \"Matsushita Electric\".\nCon il Azumi vince la Coppa delle Coppe dell'AFC 1994-1995.\nChiude la carriera agonistica nel .\nAllenatore.\nRitiratosi dal calcio giocato, dal 1998 al 2000 \u00e8 il responsabile delle giovanili dell'\nDal 2008 \u00e8 responsabile tecnico del Shanghai Ferie FC.\nNel 2007 \u00e8 divenuto vice-allenatore del ed a partire dal 2011 primo allenatore. Ritorna a ricoprire la carica di vice-allenatore dal luglio 2014."}
{"id": "4198714", "revid": "104458", "url": "https://it.wikipedia.org/wiki?curid=4198714", "title": "Comprensorio sciistico Bruncu Spina", "text": ""}
{"id": "4198716", "revid": "767487", "url": "https://it.wikipedia.org/wiki?curid=4198716", "title": "Citt\u00e0 di Palmerston", "text": "La citt\u00e0 di Palmerston \u00e8 una delle 16 local government areas che si trovano nel Territorio del Nord, in Australia. Essa si estende su di una superficie di 95,6 chilometri quadrati ed ha una popolazione di 29.346 abitanti. La sede del consiglio si trova a Palmerston"}
{"id": "4198717", "revid": "767487", "url": "https://it.wikipedia.org/wiki?curid=4198717", "title": "Naoki Mori", "text": "Carriera.\nHa militato nel Nagoya Grampus Eight, nel Vissel Kobe e nell'Omiya Ardija."}
{"id": "4198718", "revid": "599013", "url": "https://it.wikipedia.org/wiki?curid=4198718", "title": "Jun Nait\u014d", "text": ""}
{"id": "4198719", "revid": "646926", "url": "https://it.wikipedia.org/wiki?curid=4198719", "title": "Ciao belli", "text": ""}
{"id": "4198721", "revid": "767487", "url": "https://it.wikipedia.org/wiki?curid=4198721", "title": "Masayuki Nakagomi", "text": ""}
{"id": "4198731", "revid": "767487", "url": "https://it.wikipedia.org/wiki?curid=4198731", "title": "Bringing Up Bobby", "text": "Bringing Up Bobby \u00e8 un film del 2011 diretto da Famke Janssen.\nLa Janssen, al debutto dietro la macchina da presa, ha anche prodotto e sceneggiato il film, che ha per protagonista Milla Jovovich.\nTrama.\nOlive \u00e8 un'artista europea che si trova in Oklahoma col figlio nel tentativo di sfuggire al suo passato e costruire un futuro migliore. Olive e Bobby seguono la loro strada da un'avventura all'altra finch\u00e9 il passato criminale di Olive li raggiunge. Di conseguenza, dovr\u00e0 fare una scelta: continuare con una vita criminale o lasciare la persona che ama di pi\u00f9, nel tentativo di dare una possibilit\u00e0 a Bobby di avere una vita serena.\nProduzione.\nLe riprese del film iniziano il 19 luglio 2010 e durano 22 giorni.\nLa pellicola viene girata interamente a Oklahoma City nello stato dell'Oklahoma (Stati Uniti d'America).\nIl titolo del film prende spunto dalla pellicola \"Susanna!\" (\"Bringing Up Baby\") del 1938, senza esserne per\u00f2 n\u00e9 un remake n\u00e9 un sequel.\nDistribuzione.\nIl progetto viene messo sul mercato per la prima volta durante il Festival di Cannes 2011.\nLa pellicola viene presentata in svariati festival cinematografici:\nMentre negli Stati Uniti d'America:\nIl film esce nelle sale cinematografiche della Gran Bretagna nel 2011, mentre nei Paesi Bassi viene distribuito direct-to-video a partire dal 24 gennaio 2012. Negli Stati Uniti d'America viene distribuito a partire dal 28 settembre in numero limitato di copie.\nDivieto.\nNegli Stati Uniti d'America il film viene vietato ai minori di 13 anni per la presenza di \"linguaggio scurrile, contenuti sessuali e droga\"."}
{"id": "4198732", "revid": "767487", "url": "https://it.wikipedia.org/wiki?curid=4198732", "title": "Municipalit\u00e0 di Litchfield", "text": "La municipalit\u00e0 di Litchfield \u00e8 una delle 16 local government areas che si trovano nel Territorio del Nord, in Australia. Essa si estende su di una superficie di 2.914,3 chilometri quadrati ed ha una popolazione di 18.847 abitanti. La sede del consiglio si trova a Bees Creek"}
{"id": "4198733", "revid": "125389089", "url": "https://it.wikipedia.org/wiki?curid=4198733", "title": "BluNavy", "text": "BluNavy \u00e8 una compagnia di navigazione italiana, con sede legale a Portoferraio. Collega giornalmente l'isola d'Elba sulla tratta Piombino - Portoferraio e viceversa.\nStoria.\nBlunavy nasce nell'aprile 2010 per costituire un'offerta alternativa sulla tratta fra il continente europeo e l'Isola d'Elba, gi\u00e0 offerta da Toremar e Moby Lines, dopo l'acquisizione da parte di Moby di Toremar. Nei primi mesi di attivit\u00e0 ha impiegato un traghetto tradizionale, il \"Primrose\", ma da febbraio ha preso a noleggio un traghetto bidirezionale greco, \"Achaeos\", costruito nel 2006. La compagnia, dopo aver restituito \"Achaeos\", ha preso a noleggio prima il ro-pax bidirezionale \"Ostfold\", quindi \"Acciarello\", quest'ultima costruita nel 1997 e sistemata per il servizio nello stretto di Messina.\nNel 2011 la Liberty Lines della famiglia Morace si accorda per acquisizione del 51% della compagnia. A fine estate 2012 la compagnia marittima annuncia di sospendere i collegamenti fra l'Elba ed il continente, dal 1\u00ba ottobre al 31 dicembre 2012, per le ingenti perdite riscontrate, annunciando successivamente la ripresa della tratta per l'aprile 2013. Nel 2013 torna sotto il controllo della Finsea di Luigi Negri, un 30% a imprese elbane e il restante 10% alla famiglia Morace.\nNel 2015 ha spostato la sua sede sociale da Milano a Portoferraio e ha cambiato la sua ragione sociale da S.r.l. a S.p.a.\nNel 2016 la compagnia ha riaperto i collegamenti tra la Sardegna e la Corsica sulla tratta Santa Teresa di Gallura-Bonifacio, rimasta inattiva dopo il fallimento di Saremar, e i dipendenti della stessa sono stati assunti da BluNavy.\nNel maggio 2020 il 25% della compagnia \u00e8 stato acquistato dalla Caronte &amp; Tourist delle famiglie Franza e Matacena.\nUna partecipazione che cambia la governance della societ\u00e0 marittima che ha portato alla nomina di Gianluca Morace nuovo AD e Vincenzo Gorgoglione nuovo presidente. \nLa compagnia nell'ottobre 2020 \u00e8 riuscita ad ottenere, dopo diversi anni, tre coppie di corse aggiuntive nel periodo estivo a partire dall'estate 2021; ci\u00f2 prevede l'ingresso di una nave aggiuntiva nella compagnia, ovvero la \"Tremestieri\".\nDal gennaio 2022 noleggia i traghetti \"Vesta\" e \"Antonello da Messina\" dalla Siremar per coprire gli slot estivi aggiuntivi prolungati anche nella stagione invernale' "}
{"id": "4198740", "revid": "228587", "url": "https://it.wikipedia.org/wiki?curid=4198740", "title": "Kelesh Ahmed-Bey Shervashidze", "text": "Biografia.\nKelesh Ahmed-Bey, durante la sua giovinezza, crebbe a Istanbul come ostaggio, dove si convert\u00ec all'islam. Tornato in Abcasia nel 1770 con lo scopo di riprendere il governo della propria terra nativa, con l'aiuto delle forze turche, Kelesh-Bey fu in grado nel 1779 di detronizzare suo zio Zurab Shervashidze, facendosi proclamare principe pur non essendo riuscito ad ottenere l'intero controllo della regione.\nContemporaneamente, infatti, un altro suo zio Levanti Shirvashidze, convertitosi al cristianesimo ortodosso, aveva preso il controllo di una parte delle truppe abcasiane in nome del fratello detronizzato ed era riuscito a mettere in difficolt\u00e0 Kelesh. Sconfitto Levanti nel 1789, Kelesh riusc\u00ec a farsi proclamare definitivamente principe di tutta l'Abcasia.\nKelesh-Bey \u00e8 noto nella storia dell'Abcasia per essere stato il primo a consolidare un potere statale forte combattendo contro il Principato di Mingrelia che confinava con l'Abcasia ad est.\nNel 1802, egli richiese nuovamente il supporto turco per prendere il forte di Anaklia. Dopo che il principato di Mingrelia si fu alleato con l'Impero russo nel 1803, Kelesh Ahmed-Bey cerc\u00f2 anch'egli dei contatti con la Russia il che lo port\u00f2 ad interrompere i legami con l'Impero ottomano. Preoccupata per l'eccessivo influsso della Russia nell'area dell'Abcasia, la leadership turca pens\u00f2 di rimuovere Kelesh-Bey con la forza, ma fall\u00ec personalmente e decise pertanto di puntare sull'ambizione del figlio di Kelesh, Aslan-Bey, il quale riusc\u00ec ad uccidere suo padre per essere quindi proclamato principe di Abcasia.\nMatrimoni e figli.\nKelesh spos\u00f2 a Sukhumi, c. 1771, una donna della famiglia Ziapsh-Ipa di Gumasti, dalla quale si separ\u00f2 poi nel 1789. Spos\u00f2 in seconde nozze Leiba Khanum, membro della famiglia dei Mgudzrikhva. Alla morte di questa, in terze nozze si rispos\u00f2 con Rabia Begum, della famiglia Marshania di Tselebi. In quarte nozze spos\u00f2 infine una donna della famiglia Antchabadze damily, vedova di suo cugino, Bekir Bey Shirvashidze, signore di Shuasopeli. Da questi matrimoni egli ebbe i seguenti figli:"}
{"id": "4198741", "revid": "1310927", "url": "https://it.wikipedia.org/wiki?curid=4198741", "title": "Ante Pulji\u0107", "text": ""}
{"id": "4198745", "revid": "590729", "url": "https://it.wikipedia.org/wiki?curid=4198745", "title": "Todros ben Yehudah ha-Lewi Abu l-A'fiya", "text": "Fu autore di \"Giardino delle poesie e degli enigmi\", di qualit\u00e0 piuttosto mediocre."}
{"id": "4198746", "revid": "767487", "url": "https://it.wikipedia.org/wiki?curid=4198746", "title": "Citt\u00e0 di Alice Springs", "text": "La citt\u00e0 di Alice Springs \u00e8 una delle 16 local government areas che si trovano nel Territorio del Nord, in Australia. Essa si estende su di una superficie di 410 chilometri quadrati ed ha una popolazione di 27.877 abitanti. La sede del consiglio si trova a Alice Springs"}
{"id": "4198748", "revid": "767487", "url": "https://it.wikipedia.org/wiki?curid=4198748", "title": "Citt\u00e0 di Katherine", "text": "La citt\u00e0 di Katherine \u00e8 una delle 16 local government areas che si trovano nel Territorio del Nord, in Australia. Essa si estende su di una superficie di 528 chilometri quadrati ed ha una popolazione di 10.095 abitanti. La sede del consiglio si trova a Katherine."}
{"id": "4198749", "revid": "4711", "url": "https://it.wikipedia.org/wiki?curid=4198749", "title": "Kar\u015f\u0131yaka Basket", "text": ""}
{"id": "4198750", "revid": "647919", "url": "https://it.wikipedia.org/wiki?curid=4198750", "title": "P\u0131nar Kar\u015f\u0131yaka", "text": ""}
{"id": "4198760", "revid": "228587", "url": "https://it.wikipedia.org/wiki?curid=4198760", "title": "Zurab Shervashidze", "text": "Biografia.\nZurab, figlio minore di Manuchar I Shirvashidze, principe di Abcasia, nacque a Costantinopoli dove crebbe col fratello come ostaggio dei turchi dopo un tentativo di rivolta di suo padre, minacciato di venire ucciso nel caso in cui suo padre avesse tentato di riprendere il trono.\nRilasciato nel 1757, Zurab pur avendo assimilato la cultura e le tradizioni religiose turche, si sentiva estraneo a quella comunit\u00e0 e decise di tornare in Abcasia dove suo fratello il principe Manuchar II Schivashidze aveva avviato un governo filo-ottomano. Alla morte di Manuchar II, egli riusc\u00ec a farsi riconoscere suo legittimo successore nel 1770 e divenne principe di Abcasia. Assieme al fratello Levanti, Zurab avvi\u00f2 quindi una rivolta in Abcasia contro il governo turco, ma venne osteggiato in quest'operazione da suo nipote Kelesh Ahmed-Bey (favorevole ai turchi) che lo detronizz\u00f2 nel 1779. Suo fratello Levanti continu\u00f2 a combattere nel decennio successivo opponendosi senza successo a Kelesh Ahmed-Bey che infine rimase l'unico signore dell'Abcasia."}
{"id": "4198761", "revid": "729019", "url": "https://it.wikipedia.org/wiki?curid=4198761", "title": "Vincenzo Gonzaga Doria", "text": "Biografia.\nEra l'ottavo figlio del duca di Guastalla Ferrante II Gonzaga e di Vittoria Doria.\nFu al servizio della Spagna, comandante di Villafranca dell'Ordine militare di Calatrava, gentiluomo di camera del re Carlo II, capitano generale della Galizia, eletto vicer\u00e9 di Valencia (non entr\u00f2 in carica), vicer\u00e9 di Catalogna, vicer\u00e9 di Sicilia e governatore del Consiglio delle Indie, in assenza del duca di Medina."}
{"id": "4198766", "revid": "144796", "url": "https://it.wikipedia.org/wiki?curid=4198766", "title": "Kelesh Bey, principe di Abcasia", "text": ""}
{"id": "4198768", "revid": "767487", "url": "https://it.wikipedia.org/wiki?curid=4198768", "title": "Giuliana Nenni", "text": "Biografia.\nVide la luce mentre il padre era in carcere, per le proteste contro la guerra italo-turca (1911). Nel 1926 tutta la famiglia (aveva altre tre sorelle) fu costretta all'esilio per le persecuzioni del regime fascista. A Parigi segu\u00ec i corsi di \u201cCivilisation fran\u00e7aise\u201d alla Sorbona; poi si dedic\u00f2 al giornalismo, come redattrice del giornale socialista \u00abPopulaire\u00bb e alla politica, come segretaria del Comitato di lotta antifascista (1936).\nCon l'entrata in guerra dell'Italia e l'occupazione tedesca della Francia (giugno 1940), il padre si stabil\u00ec in \"semiclandestinit\u00e0\" con la famiglia a Palalda, nei Pirenei orientali, per poi subire il confino a Saint-Flour, insieme a Giuliana. Quest'ultima rientr\u00f2 a Roma dopo la caduta di Mussolini e partecip\u00f2 alla resistenza, costituendo un piccolo comitato con Adele Bei Ciufoli, le sorelle Ribet, Adele Maria Jemolo, Maria Fermi, Linda Puccini ed altre, impegnato ad aiutare prigionieri in fuga, sbandati, a organizzare manifestazioni, a distribuire stampa e manifesti.\nNel dopoguerra fu tra le promotrici dell'Unione Donne in Italia-UDI, con Rita Montagnana, Rosa Fazio Longo e Marisa Cinciari Rodano.\nNel 1948 fu eletta alla Camera dei deputati nelle liste del Fronte Democratico Popolare e si iscrisse al gruppo parlamentare socialista; fu rieletta nel 1953 nelle liste socialiste.\nAlla Camera prosegu\u00ec la collaborazione con le altre parlamentari provenienti dall'Unione Donne, presentando una serie di proposte di legge aventi ad oggetto l'emancipazione della donna, in particolare nel mondo del lavoro. Fu firmataria della legge n. 394/1951: \"Conservazione del posto di lavoro alle lavoratrici madri\", insieme a Carlo Venegoni e Teresa Noce e della legge n. 35/1952: \"Estensione dell'assicurazione assistenza malattie ai lavoratori addetti ai servizi domestici familiari\", insieme a Giuseppe Di Vittorio, Fernando Santi e Gisella Della Portella. Fu inoltre tra i firmatari della legge di abrogazione della normativa elettorale maggioritaria del 1953 (cosiddetta \"legge truffa\"), insieme a tutti i maggiori esponenti del Partito Socialista (Pietro Nenni, Sandro Pertini, Riccardo Lombardi, Lelio Basso ed altri). Altre sue proposte di legge sulle pari opportunit\u00e0 e il diritto di famiglia, non approvate all'epoca perch\u00e9 troppo avanzate, sarebbero state oggetto di battaglie civili nei decenni successivi (tutela della maternit\u00e0; tutela giuridica dei figli nati fuori dal matrimonio; modificazione delle norme del Codice civile attinenti alla patria potest\u00e0; parit\u00e0 dei diritti e delle retribuzioni per un pari lavoro, etc.).\nEletta al Senato nel 1958 e nel 1963, Giuliana Nenni \u00e8 stata la prima parlamentare della Repubblica a proporre una legge sul divorzio (1958), riproponendo in Senato il disegno di legge del compagno di partito Luigi Renato Sansone sul cosiddetto \"piccolo divorzio\", applicabile solo ai matrimoni con scomparsi senza lasciare traccia, condannati a lunghe pene detentive, coniuge straniero in presenza di divorzio all'estero, malati di mente, lunghe separazioni fra i coniugi o tentato omicidio del coniuge.\nLasciata la politica parlamentare fece da segretaria all'anziano padre e, dopo la morte di quest'ultimo, ne cur\u00f2 il riordino delle carte e la pubblicazione delle pagine del \"Diario\". Anche nei suoi ultimi anni di vita fu consigliera e interlocutrice dei pi\u00f9 importanti esponenti socialisti."}
{"id": "4198770", "revid": "287204", "url": "https://it.wikipedia.org/wiki?curid=4198770", "title": "Kepez Belediyesi Spor Kul\u00fcb\u00fc", "text": "Il Kepez Belediyesi Spor Kul\u00fcb\u00fc \u00e8 una societ\u00e0 cestistica avente sede a Kepez, in Turchia. Fondata nel 1995, gioca nel campionato turco.\nDisputa le partite interne nella Kepez Belediye Spor Salonu."}
{"id": "4198780", "revid": "964734", "url": "https://it.wikipedia.org/wiki?curid=4198780", "title": "Corte costituzionale del Sudafrica", "text": "La Corte costituzionale del Sudafrica (\"Konstitusionele Hof van Suid-Afrika\") \u00e8 stata fondata nel 1994 secondo le norme della prima costituzione democratica del Sudafrica: la Costituzione ad Interim del Sud Africa del 1993. Secondo le disposizioni della Costituzione del Sud Africa la Corte Costituzionale, insediata nel 1994, continua a ricoprire alte cariche giurisdizionali. Il tribunale inizi\u00f2 le sue prime sessioni nel mese di febbraio 1995. Dal febbraio 2004, la Constitution Hill a Johannesburg \u00e8 la sede del tribunale.\nComposizione e funzioni.\nIl tribunale \u00e8 composto di undici giudici, guidati da un Giudice supremo e da un Vice Presidente della Corte Suprema. Attualmente otto giudici sono uomini e tre donne. Il loro compito \u00e8 quello di rispettare la legge e la Costituzione, applicandoli in modo imparziale senza paura, favore o pregiudizio.\nLa Costituzione prevede che una questione posta dinanzi al giudice ordinario debba essere ascoltata da almeno otto giudici. In pratica, tutti gli undici giudici sono chiamati a esprimersi su quasi tutti i casi. Se un giudice \u00e8 assente per un lungo periodo o un posto \u00e8 vacante, un giudice pu\u00f2 essere nominato dal Presidente della Repubblica a titolo temporaneo, su proposta del Ministro della giustizia che agisce con il concorso del Giudice supremo. Le decisioni relative ad un caso sottoposto alla Corte sono prese a maggioranza dei giudici in seduta. Ogni giudice deve indicare la sua decisione. Le ragioni della decisione sono pubblicate in un giudizio scritto.\nGiudici.\nProcedura di nomina e mandato.\nGli artt. 174-178 della Costituzione stabiliscono le modalit\u00e0 di nomina dei giudici. I giudici possono non essere membri del Parlamento, del governo o dei partiti politici. Per selezionare i giudici la Commissione di servizio giurisdizionale abbozza un primo elenco di candidati indicando tre o pi\u00f9 nomi rispetto al numero di posti vacanti. La Commissione effettua quanto sopra dopo aver indicato le nomine e aver tenuto colloqui pubblici con eventuali possibili candidati.\nQuindi il Presidente, previa consultazione con il Giudice supremo e i leader dei partiti politici rappresentati nell'Assemblea Nazionale, sceglie i giudici da questa lista.\nI giudici restano normalmente in carica per un periodo non rinnovabile di 12 anni, salvo proroghe ex legge del Parlamento.\nLa Costituzione come legge suprema.\nLe sentenze del tribunale si basano sulla Costituzione, che \u00e8 la legge suprema del paese. Esse garantiscono i diritti fondamentali e le libert\u00e0 a tutte le persone. Sono vincolanti per tutti gli organi di governo, compreso il Parlamento, la presidenza, la polizia, l'esercito, il servizio pubblico e tutti i tribunali. Ci\u00f2 significa che la Corte ha il potere di dichiarare una legge del Parlamento nulla se \u00e8 in conflitto con la Costituzione e di controllare l'azione esecutiva nello stesso modo.\nNell'interpretazione della Costituzione, la Corte \u00e8 tenuta a prendere in considerazione il diritto internazionale, i diritti umani e pu\u00f2 prendere in considerazione la normativa di altri paesi democratici. La Corte Costituzionale \u00e8 la pi\u00f9 alta corte del paese per tutte le questioni costituzionali, mentre la Suprema Corte d'appello \u00e8 la pi\u00f9 alta corte per tutte le questioni che non comportano l'interpretazione della Costituzione. La Corte costituzionale ha l'autorit\u00e0 finale per determinare quali questioni siano di importanza costituzionale.\nLa cooperazione con il Parlamento e con le Assemblee Provinciali.\nLa Corte costituzionale ha una responsabilit\u00e0 particolare di fronte al parlamento e alle legislature provinciali. Se vi \u00e8 una controversia in parlamento o in una legislatura provinciale relativa alla costituzionalit\u00e0 di una norma approvata, un terzo dei membri dell'organo in questione pu\u00f2 chiedere alla Corte Costituzionale di pronunciarsi. Allo stesso modo, il Presidente o il Premier di una Provincia pu\u00f2 deferire un disegno di legge alla corte per una decisione sulla sua costituzionalit\u00e0 prima di promulgare la normativa.\nProcedimenti in tribunale.\nLa Corte non sottopone testimoni o prove alle proprie udienze. Non decide direttamente se gli imputati siano colpevoli o se il risarcimento debba essere assegnato a una parte in causa vincente. Questi casi sono trattati direttamente dai tribunali ordinari. La sua funzione \u00e8 quella di giudicare le questioni controverse alla luce del dettame costituzionale. Una conseguenza di ci\u00f2 \u00e8 che la Corte opera in gran parte su argomentazioni scritte presentate dalle parti. Le udienze della Corte hanno lo scopo di affrontare questioni particolarmente difficili sollevate dalle osservazioni scritte delle parti.\nLe udienze della corte sono aperte al pubblico e alla stampa. Telecamere o registratori non sono generalmente consentiti. Il pubblico \u00e8 invitato a partecipare a tutte le sessioni. Sono applicate regole ordinarie di abbigliamento decente e di decoro."}
{"id": "4198782", "revid": "1543377", "url": "https://it.wikipedia.org/wiki?curid=4198782", "title": "Contea di Belyuen", "text": "La contea di Belyuen \u00e8 una delle 16 Local Government Areas che si trovano nel Territorio del Nord, in Australia. Essa si estende su di una superficie di 40,9 chilometri quadrati ed ha una popolazione di 205 abitanti. Non essendoci all'interno della contea agglomerati urbani abbastanza grandi per ricevere il titolo di \"citt\u00e0\", non vi \u00e8 un vero e proprio capoluogo; gli uffici della contea si trovano comunque nella vicina citt\u00e0 di Darwin, con cui sono in corso colloqui per giungere ad una fusione delle rispettive LGA."}
{"id": "4198787", "revid": "799790", "url": "https://it.wikipedia.org/wiki?curid=4198787", "title": "Logos (Live)", "text": "Logos \u00e8 il terzo album live della band tedesca di musica elettronica, i Tangerine Dream, pubblicato nel dicembre del 1982.\nEsso \u00e8 composto da un estratto di cinquanta minuti di un concerto che il gruppo ha fatto al Dominion Theatre di Londra, in Inghilterra. L'intera esecuzione dal vivo (di quasi due ore) \u00e8 stato pubblicato nei volumi \"Tangerine Tree Volume 1: London 1982\" e \"Tangerine Tree Volume 12: Croydon 1982\"."}
{"id": "4198790", "revid": "767487", "url": "https://it.wikipedia.org/wiki?curid=4198790", "title": "Contea di Barkly", "text": "La contea di Barkly \u00e8 una delle 16 local government areas che si trovano nel Territorio del Nord, in Australia. Essa si estende su di una superficie di 322.514 chilometri quadrati ed ha una popolazione di 8.137 abitanti. La sede del consiglio si trova a Tennant Creek."}
{"id": "4198793", "revid": "111373", "url": "https://it.wikipedia.org/wiki?curid=4198793", "title": "Elettrotreno FFS RABe 514", "text": "L'elettrotreno RABe 514 delle Ferrovie Federali Svizzere \u00e8 un elettrotreno a quattro elementi, a due piani, progettato per i servizi suburbani sulla rete celere zurighese. Viene anche indicato con la sigla DTZ, acronimo di \"Doppelstock-Triebzug\" (in tedesco \"Elettrotreno a due piani\").\nAppartiene alla famiglia Siemens Desiro Double Deck, di cui costituisce l'unico modello costruito in serie.\nStoria.\nGli elettrotreni RABe 514 furono ordinati nel 2003, per sostituire i vecchi \"Mirage\" risalenti agli anni sessanta, e integrare i pi\u00f9 recenti DPZ degli anni novanta, sulla rete celere zurighese.\nLa gara venne aggiudicata alla Siemens, che nonostante la sua scarsa esperienza nel campo dei rotabili a due piani, riusc\u00ec a battere la concorrenza di Alstom e Bombardier. Tuttavia la costruzione si rivel\u00f2 ricca di problemi, e a causa dei ritardi nelle consegne vennero consegnati 61 convogli, anzich\u00e9 i 60 inizialmente previsti.\nAttualmente i DTZ sono in servizio sulle linee pi\u00f9 frequentate della rete celere zurighese, dove si alternano con i pi\u00f9 vecchi DPZ, e i pi\u00f9 recenti DOSTO.\nCaratteristiche.\nSi tratta di elettrotreni a quattro elementi, composti di una motrice pilota di seconda classe, di due rimorchiate di seconda classe, una motrice pilota di prima classe. Complessivamente, il treno offre 74 posti a sedere di prima classe e 304 di seconda, oltre a circa 600 posti in piedi.\nI DTZ furono i primi treni della rete zurighese ad offrire l'incarrozzamento a raso (grazie al pianale ribassato), l'aria condizionata e le ritirate a bioreattore.\nL'elettotreno \u00e8 azionato da motori asincroni trifase, che consentono una forte accelerazione di 1,1\u00a0m/s\u00b2."}
{"id": "4198795", "revid": "110157", "url": "https://it.wikipedia.org/wiki?curid=4198795", "title": "Tuborg Pilsener Spor Kul\u00fcb\u00fc", "text": "Il Tuborg Pilsener Spor Kul\u00fcb\u00fc era una societ\u00e0 cestistica avente sede a Smirne, in Turchia. Fondata nel 1993, si \u00e8 sciolta nel 2006. Giocava nel campionato turco."}
{"id": "4198802", "revid": "599013", "url": "https://it.wikipedia.org/wiki?curid=4198802", "title": "Dtz", "text": ""}
{"id": "4198803", "revid": "52581318", "url": "https://it.wikipedia.org/wiki?curid=4198803", "title": "Doppelstock-Triebzug", "text": ""}
{"id": "4198807", "revid": "767487", "url": "https://it.wikipedia.org/wiki?curid=4198807", "title": "Contea di Central Desert", "text": "La contea di Central Desert \u00e8 una delle 16 Local Government Areas che si trovano nel Territorio del Nord, in Australia. Essa si estende su di una superficie di 282.090 chilometri quadrati ed ha una popolazione di 4.743 abitanti. La sede del consiglio si trova ad Alice Springs, al di fuori dei confini della contea."}
{"id": "4198813", "revid": "339392", "url": "https://it.wikipedia.org/wiki?curid=4198813", "title": "Associazione Calcio Monopoli", "text": ""}
{"id": "4198816", "revid": "123890298", "url": "https://it.wikipedia.org/wiki?curid=4198816", "title": "Alessandro Sisti", "text": "Biografia.\nAlessandro Sisti nasce a Broni in provincia di Pavia, ma cresce a Genova, dove sin dal 1977 inizia a collaborare come disegnatore con lo studio di Franco Fossati all'epoca responsabile delle sceneggiature di Topolino. \nNel 1982 esce sul numero 1365 di Topolino la sua prima avventura: \"Topolino e il mistero dei Satelliti\".\nSisti inizia anche a collaborare come giornalista scrivendo per svariate testate locali dapprima liguri, successivamente di Venezia, dove si trasferisce nel 1985. Continua intanto a scrivere sceneggiature per la Disney, ma anche per altri fumetti come per esempio la serie Big Mac Fargo dedicata al mondo del wrestling che viene pubblicata nei primi anni novanta sul Corriere dei Piccoli.\nNel 1993, grazie anche all'esperienza giornalistica in campo economico produce con Massimo Marconi \"L'Economia di Zio Paperone\", supplemento de il Sole 24 Ore.\nNel 1995 assieme a Ezio Sisto e l'allora direttore di Topolino Paolo Cavaglione progetta la serie a fumetti PK - Paperinik New Adventures, alla quale contribuisce a svilupparne l'intreccio, l'ambientazione e la genesi dei personaggi. Per PKNA Sisti scrive le sceneggiature di diciotto numeri, tra cui i tre numeri zero, che hanno dato l'avvio alla saga e la miniserie \"Lo zen e la fisica dei quanti\".\nDopo la chiusura di PKNA il 20 dicembre 2000, continua a scrivere storie per il \"Progetto PK\". Cura le sceneggiature di cinque numeri per la serie PK\u00b2 e una per la serie PK - Pikappa, quella del numero 022: \"Trasporto valori\".\nNel 1997 cura la sceneggiatura di \"Topolino-ino-ino\", uscita il 14 ottobre sul numero 2185 di \"Topolino\". La storia entra nel Guinness dei Primati per essere la storia pi\u00f9 piccola del mondo.\nAttualmente Alessandro Sisti risiede a Piacenza, ha insegnato all'Accademia Disney e tuttora alla Scuola del Fumetto di Milano e ha collaborato con la Walt Disney Italia, per la quale dal 2008 sta scrivendo alcune sceneggiature della serie DoubleDuck (adesso con Panini Comics).\nSu Topolino, nel settembre 2021, a partire dal numero 3434 e fino al 3437, sceneggia la storia \"Zio Paperone e il centunesimo canto\", dedicata ai 700 anni dalla scomparsa di Dante Alighieri.\nRiconoscimenti.\nNel 1996 ha vinto il Topolone d'Oro per la migliore sceneggiatura."}
{"id": "4198817", "revid": "1305772", "url": "https://it.wikipedia.org/wiki?curid=4198817", "title": "Auditorium del Conservatorio", "text": "L'auditorium del Conservatorio di Cagliari \u00e8 un teatro attiguo al conservatorio di Cagliari. Dopo il Teatro Lirico \u00e8 attualmente il secondo teatro pi\u00f9 capiente della citt\u00e0.\nStoria e utilizzo.\nIl complesso formato dal conservatorio e dall'annesso auditorium venne approvato e la costruzione avviata nel 1964, sotto la direzione dei lavori dell'ingegnere e musicista Paolo Porceddu. La sala aveva una capienza di circa 1300 posti, con una buona acustica e arredi interni sobri ma eleganti. La pavimentazione \u00e8 stata realizzata in moquette rossa, mentre l'illuminazione era fornita da diverse lampade e diffusa dal soffitto. Sotto la sala si collocano camerini e locali di servizio.\nL'inaugurazione, avvenuta il 4 giugno 1977, \u00e8 stata celebrata con un concerto degli allievi del conservatorio. L'auditorium \u00e8 stato il teatro pi\u00f9 importante della citt\u00e0, ospitando i concerti dell'Ente Lirico e artisti di fama internazionale, fino all'inaugurazione del Teatro Lirico nel 1993. L'auditorium del conservatorio \u00e8 rimasto chiuso tredici anni dal settembre 1993, per lavori di restauro e adeguamento alle pi\u00f9 recenti normative di sicurezza. La capienza della sala \u00e8 stata ridotta a 825 posti. La riapertura \u00e8 avvenuta il 18 dicembre 2005, inaugurata da un altro concerto dell'orchestra degli allievi.\nDietro il conservatorio si trovano il Parco della Musica, inaugurato nel 2011, e il Teatro Lirico."}
{"id": "4198819", "revid": "767487", "url": "https://it.wikipedia.org/wiki?curid=4198819", "title": "Contea di Coomalie", "text": "La contea di Coomalie \u00e8 una delle 16 local government areas che si trovano nel Territorio del Nord, in Australia. Essa si estende su di una superficie di 1.500 chilometri quadrati ed ha una popolazione di 1.295 abitanti. La sede del consiglio si trova a Batchelor."}
{"id": "4198830", "revid": "767487", "url": "https://it.wikipedia.org/wiki?curid=4198830", "title": "Castelli di sabbia", "text": "Castelli di sabbia (\"The Sandpiper\") \u00e8 un film statunitense del 1965 diretto da Vincente Minnelli.\n\u00c8 un film drammatico a sfondo romantico con protagonisti Elizabeth Taylor, nel ruolo di Laura Reynolds, una pittrice e spirito libero, Richard Burton, nel ruolo di Edward Hewitt, di cui Laura si innamora, e Eva Marie Saint, che interpreta Claire, la moglie di Edward.\nTrama.\nLaura Taylor \u00e8 una pittrice anticonformista e vagamente hippy. Vive sola con il figlioletto Danny poich\u00e9 si \u00e8 rifiutata di sposarne il padre. Quando il tribunale le impone di affidare il ragazzino a un collegio perch\u00e9 riceva un'istruzione adeguata, Laura allaccia una relazione con il compassato direttore del collegio, un pastore protestante sposato a padre di due gemelli. Lei vive la cosa senza problemi, ma lui si macera per i rimorsi. Tra i due contendenti, logico che a fare le spese della situazione siano i bambini.\nProduzione.\nIl film, diretto da Vincente Minnelli su una sceneggiatura di Irene Kamp, Louis Kamp, Dalton Trumbo e Michael Wilson con il soggetto di Martin Ransohoff, fu prodotto da Martin Ransohoff per la Metro-Goldwyn-Mayer, Venice Productions e Filmways Pictures e girato nel Big Sur, a Point Lobos e a San Dimas in California e a Parigi da settembre a dicembre del 1964 con un budget stimato in 5.300.000 dollari. \u00c8 il terzo degli undici film interpretati dalla coppia Elizabeth Taylor - Richard Burton. Per la parte della protagonista era stata inizialmente proposta Kim Novak, che abbandon\u00f2 il progetto a causa di dissapori con gli sceneggiatori.\nDistribuzione.\nIl film fu distribuito negli Stati Uniti dal 23 giugno 1965 al cinema dalla Metro-Goldwyn-Mayer. \u00c8 stato poi pubblicato in DVD negli Stati Uniti dalla Warner Home Video nel 2006.\nAlcune delle uscite internazionali sono state:\nPromozione.\nLe tagline sono:\nCritica.\nSecondo il Morandini \"l'eleganza visiva del regista non basta a riscattare questa melodrammatica storia di un amore impossibile sul tema dell'impegno\"."}
{"id": "4198831", "revid": "46931", "url": "https://it.wikipedia.org/wiki?curid=4198831", "title": "The Sandpiper", "text": ""}
{"id": "4198833", "revid": "767487", "url": "https://it.wikipedia.org/wiki?curid=4198833", "title": "Contea di East Arnhem", "text": "La contea di East Arnhem \u00e8 una delle 16 Local Government Areas che si trovano nel Territorio del Nord, in Australia. Essa si estende su di una superficie di 33.302 chilometri quadrati ed ha una popolazione di 9.886 abitanti. La sede del consiglio si trova a Nhulunbuy."}
{"id": "4198835", "revid": "767487", "url": "https://it.wikipedia.org/wiki?curid=4198835", "title": "Faces in the Crowd - Frammenti di un omicidio", "text": "Faces in the Crowd - Frammenti di un omicidio (\"Faces in The Crowd\") \u00e8 un film del 2011 diretto da Julien Magnat e con protagonisti Milla Jovovich, Julian McMahon e David Atrakchi.\nTrama.\nAnna Marchant \u00e8 una donna che, di ritorno a casa dopo una serata passata con le sue amiche, si imbatte in un killer che sta uccidendo una donna in un vicolo. Spaventata la donna cerca di fuggire inseguita dall'assassino, ma durante la fuga perde l'equilibrio e cade battendo violentemente la testa. Dopo una settimana di coma Anna si risveglia in ospedale, e si accorge subito di non essere pi\u00f9 in grado di riconoscere i volti delle persone che la circondano e nemmeno il suo. La donna a causa della caduta \u00e8 infatti stata colpita da prosopagnosia, patologia che impedisce proprio di riconoscere correttamente i lineamenti del viso.\nIn questa difficile situazione da gestire Anna dovr\u00e0 cercare di non farsi catturare dal serial killer Jack lo strappalacrime, che la sta cercando in quanto la donna \u00e8 l'unica persona ad averlo visto in volto.\nProduzione.\nLe riprese del film si sono svolte a Winnipeg in Canada a partire dall'8 maggio 2010. Per la produzione del film sono stati spesi 15 milioni di dollari.\nDistribuzione.\nIl trailer ufficiale del film \u00e8 stato distribuito online il 15 agosto 2011.\nIl film \u00e8 stato presentato in anteprima il 16 settembre 2011 all'Atlantic Film Festival ed \u00e8 stato successivamente distribuito nei cinema turchi a partire dal 7 ottobre. Negli Stati Uniti d'America \u00e8 stato distribuito in formato DVD e Blu-ray Disc a partire dal 25 ottobre 2011, mentre in Italia \u00e8 stato distribuito per il mercato home video da Koch Media nei formati DVD e Blu-ray Disc a partire dal 6 marzo 2012.\nAccoglienza.\nIl film ha incassato circa 2 milioni di dollari al botteghino internazionale, rivelandosi dunque un flop in relazione alla cifra spesa come budget."}
{"id": "4198838", "revid": "767487", "url": "https://it.wikipedia.org/wiki?curid=4198838", "title": "Contea di Roper Gulf", "text": "La contea di Roper Gulf \u00e8 una delle 16 local government areas che si trovano nel Territorio del Nord, in Australia. Essa si estende su di una superficie di 185.176 chilometri quadrati ed ha una popolazione di 6.905 abitanti. La sede del consiglio si trova a Katherine, al di fuori dei confini della contea."}
{"id": "4198842", "revid": "290351", "url": "https://it.wikipedia.org/wiki?curid=4198842", "title": "Faces in the Crowd", "text": ""}
{"id": "4198843", "revid": "1498232", "url": "https://it.wikipedia.org/wiki?curid=4198843", "title": "Coniglio della metropolitana di Parigi", "text": "Il coniglio della metropolitana di Parigi (in francese lapin du m\u00e9tro parisien o lapin RATP) \u00e8 un personaggio immaginario usato su taluni avvisi di servizio dalla R\u00e9gie autonome des transports parisiens sulla metropolitana di Parigi. Nato a fine anni settanta, il suo scopo principale \u00e8 avvertire i passeggeri delle situazioni di pericolo, soprattutto quello di ritrovarsi le mani schiacciate qualora ci si appoggi a una porta.\nDescrizione.\nContesto.\nIl coniglio appare perlopi\u00f9 su dei piccoli avvisi autoadesivi, applicati all'interno dei treni della metropolitana di Parigi e del RER, spesso sui battenti delle porte, per prevenire il rischio di rimanere con le dita incastrate nelle stesse all'atto della loro apertura o chiusura\nNon \u00e8 in uso per gli altri mezzi di trasporto urbano parigini (autobus, tram), ma \u00e8 stato adottato anche su altre reti di trasporto pubblico francesi e non.\nAspetto.\nL'aspetto di questo personaggio \u00e8 molto cambiato nei suoi 30 e pi\u00f9 anni di vita: la sua caratteristica principale \u00e8 comunque sempre l'antropomorfismo: il coniglio \u00e8 bipede e porta i vestiti.\nLa prima versione, creata nel 1977, portava una salopette rossa e un maglione giallo e nero. Una seconda versione, leggermente modificata, apparve nel 1982. Il coniglio attuale risale invece al 1986: \u00e8 di colore rosa ed \u00e8 opera del disegnatore Serge Maury. L'abbigliamento \u00e8 leggermente cambiato: oggi indossa una maglia gialla e dei pantaloni, mentre di viso assomiglia a Bugs Bunny.\nLa sua popolarit\u00e0 \u00e8 tale che la RATP ha messo in commercio delle T-shirt con la sua effigie.\nMessaggio.\nIl coniglio ha tre dita sulle mani e sui piedi. Ritratto a tre quarti di profilo, la sua postura \u00e8 curva e tende verso la mano sinistra, che \u00e8 incastrata in mezzo ai battenti di una porta. Il suo viso esprime sorpresa e dolore, sottolineato anche dalla presenza di alcune saette attorno alla mano incastrata.\nVi sono due versioni di questo avviso, che differiscono su taluni dettagli: la punteggiatura che separa una proposizione dall'altra (in un caso vi sono i due punti, nell'altro una virgola), \u00e8 la presenza o meno dell'esclamazione \"Attention!\".\nSu alcuni messaggi il testo \u00e8 solo in francese, a caratteri bianchi su fondo rosso: \"Attention! Ne mets pas tes mains sur la porte, tu risques de te faire pincer tr\u00e8s fort.\"\nNella versione pi\u00f9 lunga, il messaggio \u00e8 riportato anche in altre quattro lingue oltre al gi\u00e0 citato francese (la traduzione non \u00e8 letterale):\nI testi sono bianchi su fondo grigio, in corsivo e le traduzioni dal francese usano un carattere pi\u00f9 piccolo.\nTarget.\nIl messaggio si rivolge a tutta l'utenza del metr\u00f2, con particolare attenzione per i bambini.\nOltre il metr\u00f2.\nGli utenti della metropolitana hanno ormai familiarizzato con questo personaggio, che si discosta notevolmente dallo stile consueto degli avvisi di servizio. La RATP stessa lo qualifica come uno dei suoi simboli pi\u00f9 rappresentativi (al pari del \"Mind the gap\" della metropolitana di Londra).\nPertanto non \u00e8 raro incontrarlo al di fuori del suo \"ambiente naturale\", ad esempio nella satira.\nAntiPub.\nLe \" brigate AntiPub\" hanno usato l'effigie del coniglio in una delle loro campagne di promozione delle loro attivit\u00e0. Nella loro creazione si pu\u00f2 vedere il coniglio che fissa dei cartelloni pubblicitari fino ad esserne ipnotizzato. In basso si legge:\nNon \u00e8 raro trovare questo \"avviso\" applicato abusivamente sulle porte del metr\u00f2 accanto all'\"originale\".\n\u00c9ric et Ramzy.\nI comici francesi \u00c9ric et Ramzy hanno realizzato uno sketch nel quale uno dei due \u00e8 in viaggio e telefona all'altro, che \u00e8 rimasto a Parigi: quest'ultimo domanda all'altro se ci sono novit\u00e0, e costui risponde:\nL'altro replica:\nJoe la Pompe.\nIl sito web \"Joe la Pompe\", specializzato nella ricerca dei casi di plagio, ha fatto del coniglio il suo logo: la differenza \u00e8 che il coniglio si schiaccia la mano dentro una fotocopiatrice (allusione al plagio). Il motto annesso \u00e8 \"Attention ! Tu risques de te faire pincer\", che costituisce un gioco di parole sulla polisemia del verbo \"pincer\": sugli avvisi della RATP \u00e8 inteso come \"schiacciare\", mentre qui assume il significato di \"cogliere sul fatto\" (a plagiare).\nL'episodio 4 della stagione 3 della celebre serie televisiva statunitense , trasmesso in prima visione il 24 dicembre su MTV, \u00e8 stato in parte girato a Parigi.\nUno degli sketch, intitolato (appunto \"coniglio del metr\u00f2\"), ha per protagonista Chris Pontius che, travestito perfettamente da coniglio del metr\u00f2 (pelo rosa, camicia gialla e pantaloni), entra alla stazione Ch\u00e2teau d'Eau, sale su un MP 59, lascia che la sua mano si incastri nella porta ed inizia a divincolarsi urlando di dolore, riproducendo la scena disegnata sui gi\u00e0 citati avvisi (uno dei quali viene inquadrato verso la fine dello sketch).\nSimilitudini.\nLondra.\nSulla metropolitana di Londra ha conquistato una celebrit\u00e0 analoga a quella del coniglio la frase , che avvisa di prestare attenzione allo spazio tra treno e banchina.\nTorino.\nSulla metropolitana di Torino \u00e8 presente un adesivo avente come protagonista un orsetto di peluche, la cui zampa rimane imprigionata nelle porte in chiusura.\nAltrove in Francia.\nChamonix.\nSui treni Mont-Blanc Express l'effigie del coniglio \u00e8 identica a quella del metr\u00f2 parigino.\nLilla.\nIl coniglio \u00e8 presente anche sui treni della metropolitana di Lilla.\nTraghetti Brittany Ferries.\nDato che il coniglio porta sfortuna, secondo la superstizione dei marinai, in suo luogo si usa un orso."}
{"id": "4198845", "revid": "767487", "url": "https://it.wikipedia.org/wiki?curid=4198845", "title": "Contea di MacDonnell", "text": "La contea di MacDonnell \u00e8 una delle 16 Local Government Areas che si trovano nel Territorio del Nord, in Australia. Essa si estende su di una superficie di 268.784 chilometri quadrati ed ha una popolazione di 7.142 abitanti. La sede del consiglio si trova ad Alice Springs, al di fuori dei confini della contea."}
{"id": "4198851", "revid": "1543377", "url": "https://it.wikipedia.org/wiki?curid=4198851", "title": "Contea delle Isole Tiwi", "text": "La contea delle Isole Tiwi \u00e8 una delle 16 Local Government Areas che si trovano nel Territorio del Nord, in Australia. Essa si estende su di una superficie di 7.500 chilometri quadrati ed ha una popolazione di 2.525 abitanti. La sede del consiglio si trova a Darwin, al di fuori dei confini della contea."}
{"id": "4198852", "revid": "22475", "url": "https://it.wikipedia.org/wiki?curid=4198852", "title": "Pinball (videogioco)", "text": " \u00e8 un videogioco di simulazione pubblicato nel 1984 da Nintendo per Nintendo Entertainment System. Una versione arcade del simulatore di flipper \u00e8 stata distribuita con il titolo VS. Pinball. Il gioco \u00e8 stato convertito per Famicom Disk System, oltre ad essere distribuito tramite Virtual Console per Wii e Wii U. \"Pinball\" \u00e8 inoltre incluso come minigioco nel videogioco \"Animal Crossing\".\nModalit\u00e0 di gioco.\n\"Pinball\" presenta un tavolo da flipper diviso in due schermate di gioco. \u00c8 presenta una schermata bonus in cui \u00e8 possibile controllare Mario.\nSviluppo.\n\"Pinball\" \u00e8 uno dei primi titoli Nintendo a cui ha collaborato Satoru Iwata.\nUn videogioco omonimo era stato pubblicato nel dicembre 1983 per Game &amp; Watch. Nintendo ha prodotto in seguito altri videogiochi di flipper tra cui \"Kirby's Pinball Land\" e \"Super Mario Ball\"."}
{"id": "4198855", "revid": "767487", "url": "https://it.wikipedia.org/wiki?curid=4198855", "title": "Contea di Victoria Daly", "text": "La contea di Victoria Daly \u00e8 una delle 16 local government areas che si trovano nel Territorio del Nord, in Australia. Essa si estende su di una superficie di 168.277 chilometri quadrati ed ha una popolazione di 6.868 abitanti. La sede del consiglio si trova a Katherine, al di fuori dei confini della contea."}
{"id": "4198858", "revid": "767487", "url": "https://it.wikipedia.org/wiki?curid=4198858", "title": "Contea di West Arnhem", "text": "La contea di West Arnhem \u00e8 una delle 16 local government areas che si trovano nel Territorio del Nord, in Australia. Essa si estende su di una superficie di 49.698 chilometri quadrati ed ha una popolazione di 6.806 abitanti. La sede del consiglio si trova a Jabiru."}
{"id": "4198860", "revid": "686936", "url": "https://it.wikipedia.org/wiki?curid=4198860", "title": "Pernell McPhee", "text": "Carriera professionistica.\nBaltimore Ravens.\nMcPhee fu scelto nel corso del quinto giro del Draft 2011 dai Baltimore Ravens. Nella sua stagione da rookie disput\u00f2 tutte le 16 partite della stagione regolare mettendo a segno 6 sack malgrado non fosse mai partito come titolare.\nMcPhee disput\u00f2 la prima gara da titolare in carriera nel Monday Night Football del 10 settembre 2012, in cui mise a segno 0,5 sack su Andy Dalton. La sua stagione da rookie si concluse con 12 presenze (6 come titolare) con 21 tackle e 1,5 sack. Grazie alla vittoria sui San Francisco 49ers nel Super Bowl XLVII, McPhee vinse il suo primo anello di campione della lega. Mise a segno 21 tackle anche nel 2013 disputando tutte le 16 partite, nessuna delle quali come titolare.\nNell'ultimo turno della stagione 2014, McPhee mise a segno due sack, superando il suo primato personale e arrivando a quota 7,5 in stagione, coi Ravens che centrarono l'ultimo posto disponibile per i playoff grazie alla vittoria sui Browns.\nChicago Bears.\nIl 10 marzo 2015, McPhee firm\u00f2 coi Chicago Bears."}
{"id": "4198863", "revid": "1305772", "url": "https://it.wikipedia.org/wiki?curid=4198863", "title": "Punta Sul\u00e8", "text": "La Punta Sul\u00e8 \u00e8 una montagna delle Alpi Graie (Gruppo Autaret-Ovarda) alta 3384 m s.l.m. e situata in comune di Usseglio (TO).\nDescrizione.\nLa montagna \u00e8 la maggiore elevazione del crinale spartiacque tra i due valloni nei quali si biforca la parte terminale della Valle di Vi\u00f9, quello di Peraciaval (a nord e laterale del vallone d'Arnas) e quello che ospita il lago di Malciaussia (a sud).\nA nord-ovest il colle Sul\u00e8 la separa dalla testa Sul\u00e0 (3073 m s.l.m.), mentre a est il colletto della Lera (3320 m s.l.m.) la divide dal Monte Lera.\nAmministrativamente la montagna ricade nel comune di Usseglio (TO).\nSulla cima sopra un grosso ometto \u00e8 collocata una piccola statua bianca del Cristo, mentre su un altro ometto poco discosto si trova un parafulmine. Il panorama dalla vetta comprende le principali montagne delle Alpi Occidentali, tra le quali il gruppo dell'Argentera, il Viso, le Alpi del Delfinato, il Bianco, il Gran Paradiso e il Rosa.\nAccesso alla cima.\nLa via di salita usuale \u00e8 quella che dal lago di Malciaussia sale al Pian Sul\u00e8 (2.530 m) e raggiunge la montagna seguendone la pietrosa cresta sud-occidentale. Tale percorso, anche se piuttosto lungo (circa 1.600 metri di dislivello), non richiede particolari abilit\u00e0 alpinistiche. Le frequenti nebbie della zona tuttavia esigono un'ottima capacit\u00e0 di orientamento.\nL'escursione \u00e8 valutata di difficolt\u00e0 \"EE\".\nLa traversata dal monte Lera \u00e8 invece di tipo alpinistico, con difficolt\u00e0 di tipo \"F+\"."}
{"id": "4198865", "revid": "110157", "url": "https://it.wikipedia.org/wiki?curid=4198865", "title": "Contea di Wagait", "text": "La contea di Wagait \u00e8 una delle 16 Local Government Areas che si trovano nel Territorio del Nord, in Australia. Essa si estende su di una superficie di 5,62 chilometri quadrati ed ha una popolazione di 332 abitanti. Non essendoci all'interno della contea agglomerati urbani abbastanza grandi per ricevere il titolo di \"citt\u00e0\", non vi \u00e8 un vero e proprio capoluogo; gli uffici della contea si trovano comunque nella frazione di Wagait Beach."}
{"id": "4198869", "revid": "1356188", "url": "https://it.wikipedia.org/wiki?curid=4198869", "title": "Moritz Jahn (attore)", "text": "Biografia.\nMoritz Jahn \u00e8 noto principalmente per il ruolo di Magnus Nielsen, figlio ribelle di Ulrich Nielsen (interpretato da Oliver Masucci), nella serie televisiva \"Dark\". \nHa partecipato inoltre alla quinta e alla sesta stagione di \"Grani di pepe\", telefilm trasmesso in Italia prima su Rai 3 e poi su Rai Gulp, nel ruolo di Karol Adamek, ragazzino cristiano di origini polacche fidanzato con una ragazzina musulmana, al film \"Der Himmel hat vier Ecken\" nel ruolo di Joschi e alla miniserie tedesca \"Prinz &amp; Bottel\".\nHa anche recitato nel film TV del ciclo \"Inga Lindstr\u00f6m\" intitolato \"Scelte affrettate\" (\"Inga Lindstr\u00f6m - Die Hochzeit meines Mannes\"). Ha ricevuto una candidatura al Premio Max-Oph\u00fcls per la sua interpretazione in \"Offline - La vita non \u00e8 un videogioco\" (2016)."}
{"id": "4198870", "revid": "332340", "url": "https://it.wikipedia.org/wiki?curid=4198870", "title": "Le avventure di Bander", "text": ""}
{"id": "4198874", "revid": "46931", "url": "https://it.wikipedia.org/wiki?curid=4198874", "title": "This Property Is Condemned", "text": ""}
{"id": "4198875", "revid": "46931", "url": "https://it.wikipedia.org/wiki?curid=4198875", "title": "La bataille de San Sebastian", "text": ""}
{"id": "4198876", "revid": "46931", "url": "https://it.wikipedia.org/wiki?curid=4198876", "title": "Villa Rides", "text": ""}
{"id": "4198878", "revid": "46931", "url": "https://it.wikipedia.org/wiki?curid=4198878", "title": "Adieu l'ami", "text": ""}
{"id": "4198881", "revid": "1992889", "url": "https://it.wikipedia.org/wiki?curid=4198881", "title": "Girolamo Bax", "text": "Biografia.\nVisse a Francavilla Fontana e si form\u00f2 culturalmente a Napoli, con l'appoggio economico del marchese Michele Imperiali pot\u00e9 studiare medicina e per qualche tempo esercit\u00f2 anche la professione medica.\nNel 1713 spos\u00f2 sua cugina Angela Bax, dalla quale ebbe un'unica figlia, Camilla. Si spense all'et\u00e0 di 55 anni.\nOpere.\nIl Bax \u00e8 noto come autore della farsa in vernacolo salentino intitolata \"Nniccu Furcedda\", in tre atti. Di quest'opera non esiste il manoscritto originale, ma solo una copia manoscritta, non perfetta, conservata nella biblioteca 'Granafei' di Mesagne, e, a cura di Pietro Palumbo, un'edizione integrale, anche questa imperfetta, pubblicata in appendice alla 'Storia di Francavilla' 1870, e un'edizione incompleta pubblicata su 'Rivista Storica Salentina' basate su un altro manoscritto che ora non \u00e8 pi\u00f9 reperibile. Nuove edizioni di quest'opera sono state pubblicate da Rosario Jurlaro (\"Nniccu Furcedda, Farsa pastorale del XVIII secolo in vernacolo salentino\", Firenze, Olschki, 1964), Mario Marti (\"Nniccu Furcedda\" di Gerolamo Bax, in \"Letteratura Dialettale Salentina\", Galatina, Congedo, 1994), Gerardo Trisolino (\"Come leggere Nniccu Furcedda\", Francavilla, Ferrarelli &amp; D'Andrea, 2010), e recentemente Tommaso Urgese (\"Il dialetto del XVIII secolo di Nniccu Furcedda, opera salentina del francavillese Girolamo Bax\", Oria, stampa Cidue, 2017). Bench\u00e9 considerata un'opera locale si tratta di un capolavoro della letteratura teatrale, sia perch\u00e9 \u00e8 l'opera pi\u00f9 rappresentativa, tra quelle conosciute, scritta in endecasillabi con rimalmezzo, sia perch\u00e9 il dialetto usato non \u00e8 'una forma di espressione che aderisce soltanto all'ambiente popolare e contadino', ma \u00e8 soprattutto 'diletto, godimento della sua efficacia connotativa, letteraria manipolazione di suoni e concetti' (Donato Valli, 'Girolamo Bax e la commedia duialettale non musicale' in 'Storia della poesia dialettale nel Salento', Galatina, Congedo 2003).\nIl letterato fiorentino Niccol\u00f2 Tommaseo, riferendosi ai tanti italianismi presenti, annotava: \u00aba me suona italiano pi\u00f9 che non paia, e ci riconosco assai forme dell'italiano antico\u00bb."}
{"id": "4198889", "revid": "8660", "url": "https://it.wikipedia.org/wiki?curid=4198889", "title": "Texas Revolution", "text": "I Texas Revolution sono stati una franchigia professionistica di football americano indoor con sede ad Allen, Texas, che gioca nella Indoor Football League. I Revolution disputano le loro gare casalinghe all'Allen Event Center. La squadra, ancora con il nome di Allen Wranglers, attir\u00f2 l'attenzione per l'ingaggio dell'ex stella della NFL Terrell Owens. Egli disput\u00f2 8 gare con la squadra prima di essere tagliato il 29 maggio 2012.\nStoria.\nI Revolution iniziarono a giocare nel 2000 sotto il nome di Arkansas Twisters nella af2, una minor league della ormai defunta Arena Football League, giocando le loro gare casalinghe alla Verizon Arena.\nIl 17 novembre 2009 la squadra abbandon\u00f2 la Arena Football per entrare a far parte della Indoor Football League e cambiando nome in Arkansas Diamonds.\nI Diamonds in seguito lasciarono l'Arkansas per spostarsi ad Allen, Texas diventando gli Allen Wranglers, a partire dalla stagione IFL 2011.\nIl 19 settembre 2012, la squadra annunci\u00f2 il cambio di nome in Texas Revolution a partire dalla stagione 2013.\nHanno chiuso nel 2019."}
{"id": "4198891", "revid": "767487", "url": "https://it.wikipedia.org/wiki?curid=4198891", "title": "Renato Spada", "text": "Pluridecorato per azioni di guerra con due medaglie d'argento al valor militare e due croci di guerra. Anche l'Alto Comando Francese lo decor\u00f2 di medaglia d'argento al valore.\nBiografia.\nAllievo della scuola di \"Arti e Mestieri\" di Forl\u00ec \u00e8 operaio specializzato a Milano ove segue il corso di motorista d'aviazione. Arruolato nella Regia Marina quale torpediniere elettricista sceglie il cielo (gli idrovolanti) anzich\u00e9 le profondit\u00e0 del mare (i sommergibili) e viene aggregato alla 259\u00aa Squadriglia da bombardamento della stazione idrovolanti Giuseppe Miraglia. Vola come motorista osservatore. Dopo ripetute domande rivolte ai superiori per essere inviato ad una scuola di pilotaggio, con la complicit\u00e0 di un pilota e di un motoscafista decolla da solo in mare aperto davanti a Porto Corsini e ripete decollo ed ammaraggio per cinque volte con successo con un apparecchio F.B.A. motore 200\u00a0hp. Viene arrestato per insubordinazione ma solo dopo tre giorni di carcere a Venezia il comandante Roberto di Castelvero, responsabile della stazione idrovolanti Giuseppe Miraglia, lo affida ad un pilota di M3 con doppio comando per istruirlo. Dopo cinque prove consegue il 1\u00b0 brevetto, \u00e8 arruolato come pilota ed in seguito a diversi bombardamenti e missioni fotografiche ottiene il brevetto militare e in seguito il 2\u00b0 brevetto.\nPartecipa a tutte le missioni di guerra eseguite dalla stazione Miraglia e dopo aver superatole le prescritte prove di acrobazia \u00e8 passato alla 261\u00aa Squadriglia di idrocaccia.\nIn qualit\u00e0 di motorista-mitragliere riesce ad abbattere, dall'abitacolo posteriore del suo FBA Type H, un aereo nemico della k.u.k. Kriegsmarine, la marina militare dell'Impero austro-ungarico. Alla fine del 1917 \u00e8 promosso pilota di idrovolanti come il Macchi L.3 e poi di idrovolanti da caccia come il famoso Macchi M.5.\nLa prima medaglia d'argento gli fu conferita per un'azione del 17 aprile 1917 \"per aver inseguito un velivolo austriaco fino a poche miglia dalla costa nemica ingaggiando combattimento ad altissima quota e non abbandonandolo che dopo averlo fatto cadere in mare inutilizzato\".\nQuando era nella 252\u00aa Squadriglia il 17 aprile partono 4 FBA oltre ad altri 4 della squadriglia francese di Grado (Italia) e 7 Nieuport francesi del Porto di San Nicol\u00f2 per intercettare degli idrovolanti austriaci ed abbattono a 15 miglia dalla costa un Lohner K ma al rientro l'FBA del Sottotenente macchinista Giulio Viner che aveva a bordo il motorista Spada deve ammarare in emergenza vicino alla foce del Piave.\nUn altro FBA con il Capitano di Cavalleria Paolo Avogadro parte per catturare i due austriaci ma a causa delle condizioni meteorologiche peggiorate si rovescia nell'ammaraggio e vengono presi a bordo dal Macchi L.3 del Guardiamarina Agostino Brunetta che poi non riesce a ripartire per il brutto tempo finendo catturati dalle torpediniere austriache.\nLa seconda medaglia per avere dal giugno al settembre 1918 \"prima come osservatore e poi come pilota dato prova di audacia e virt\u00f9 militari eseguendo pi\u00f9 di venti missioni di bombardamento tra le quali tre notturne su Pola\".\nAl 28 novembre 1917 l'osservatore torpediniere Spada \u00e8 nella 263\u00aa Squadriglia di Porto Corsini.\nOrgoglioso della sua origine romagnola, alla fine della guerra festeggia la vittoria scrivendo sul suo idrovolante in romagnolo \"come me la godo\" (vedi foto).\nAll'alba del 4 novembre 1918 fa parte della squadra di idrocaccia, otto in totale, che occupa Pola prima che vi giungessero i soldati di terra. \u00c8 il primo idrovolantista che scende sulle acque di Fiume liberata.\nHa pilotato in tempi di guerra: FBA, M3, M8, M9 da bombardamento, M5, M5bis, M7 da caccia."}
{"id": "4198892", "revid": "278830", "url": "https://it.wikipedia.org/wiki?curid=4198892", "title": "Evelyn Stevens", "text": " Professionista dal 2010 al 2016, ha vinto quattro titoli mondiali su strada nella cronometro a squadre. Ha detenuto il record dell'ora femminile, avendo percorso 47,980\u00a0km al velodromo di Colorado Springs.\nCarriera.\nGli esordi e le prime vittorie.\nNata in California ma cresciuta nel Massachusetts, frequent\u00f2 il Dartmouth College a Hanover, nel New Hampshire, ottenendo nel 2005 il \"Bachelor of Science\" in Governo e Studi femminili e di genere. Dopo aver conseguito il diploma si trasfer\u00ec a New York per lavorare come \"investment banker\" presso Lehman Brothers; qui rimase per due anni, prima di trovare impiego presso il fondo di investimenti Gleacher Mezzanine. Nel 2007 si era intanto avvicinata per la prima volta al ciclismo (all'universit\u00e0 aveva praticato tennis) provando una corsa di ciclocross, e nella primavera seguente aveva partecipato ad una gara a Central Park organizzata dalla Century Road Club Association.\nDopo aver assunto un allenatore privato, nell'aprile 2009 Stevens vinse il Tour of the Battenkill, gara in linea statunitense; due mesi dopo decise cos\u00ec di lasciare New York e l'impiego in Gleacher per intraprendere a tempo pieno la carriera ciclistica. Gi\u00e0 in luglio si aggiudic\u00f2 quindi due importanti competizioni a tappe del calendario statunitense, la Cascade Cycling Classic e la Fitchburg Longsjo Classic, mentre tra agosto e settembre, partecipando al programma nazionale di sviluppo del ciclismo promosso da USA Cycling, vinse una frazione alla Route de France e prese parte ai campionati del mondo di Mendrisio. Al termine dell'anno, pass\u00f2 professionista con il Team HTC-Columbia, la formazione diretta da Bob Stapleton.\n2010-2014: il professionismo con HTC/Specialized.\nNel 2010 vinse il titolo nazionale statunitense Elite a cronometro e la Chrono Gatineau in Canada; cominci\u00f2 a gareggiare in pianta stabile anche in Europa, partecipando alle gare del Nord, con diversi piazzamenti, e vincendo la tappa di Albese con Cassano al Giro d'Italia. Nel finale di stagione fu anche sesta a cronometro ai campionati del mondo di Melbourne. Nel 2011 si ripet\u00e9 ai campionati nazionali a cronometro, ottenendo nuovamente il primo posto, e fece sua anche una frazione al Tour de l'Ard\u00e8che; si piazz\u00f2 inoltre seconda sia nella prova a cronometro dei campionati panamericani di Medell\u00edn che nel Grand Prix de Plouay, gara di Coppa del mondo.\nNel 2012 pass\u00f2 alla nuova formazione diretta da Kristy Scrymgeour, la Specialized-Lululemon. In stagione consegu\u00ec numerosi successi internazionali, affermandosi tra le migliori cicliste al mondo. In febbraio vinse il Tour of New Zealand, poi in primavera si impose nella Freccia Vallone (valida per la Coppa del mondo), battendo in uno sprint a due Marianne Vos, nella Gracia-Orlov\u00e1 e nell'Exergy Tour. In luglio chiuse terza al Giro d'Italia \u2013 vinse anche una tappa \u2013 e partecip\u00f2 per la prima volta in carriera ai Giochi olimpici, a Londra, gareggiando nella prova in linea (concluse 24\u00aa). Dopo i Giochi si aggiudic\u00f2 la Route de France e, con le compagne della Specialized, l'Open de Su\u00e8de Vargarda TTT e la cronometro a squadre dei campionati del mondo di Valkenburg; si classific\u00f2 inoltre seconda allo Holland Tour e nella gara mondiale individuale a cronometro, preceduta da Judith Arndt.\nNel 2013, dopo una vittoria di tappa e il secondo posto alla Gracia-Orlov\u00e1 in aprile, si mise in evidenza soprattutto nella seconda parte di stagione: tra giugno e settembre vinse infatti la Philadelphia Cycling Classic e una tappa e la classifica finale del Giro del Trentino, concludendo inoltre quinta al Giro d'Italia, con due secondi posti parziali, e terza alla Route de France. Con la Specialized-Lululemon conferm\u00f2 invece le vittorie nelle cronometro a squadre dell'Open de Su\u00e8de Vargarda e dei campionati del mondo di Firenze (nella rassegna iridata concluse anche quarta a cronometro e quinta in linea). L'anno dopo conquist\u00f2 il titolo panamericano a cronometro ai campionati di Puebla de Zaragoza, e la sua seconda Philadelphia Classic; in Europa seppe invece imporsi al Th\u00fcringen Rundfahrt, con una vittoria di tappa, e allo Holland Tour, oltre che, per il terzo anno consecutivo, sia all'Open de Su\u00e8de Vargarda TTT che alla cronosquadre dei campionati del mondo svoltisi a Ponferrada (fu invece bronzo nella prova a cronometro individuale).\nDal 2015: Boels-Dolmans e il record dell'ora.\nNel 2015 viene messa sotto contratto dalla formazione olandese Boels-Dolmans. Con la nuova squadra si classifica terza al Tour of New Zealand e sesta alla Freccia Vallone, e vince la Tour of California Invitational a cronometro. In luglio chiude nona al Giro d'Italia, \u00e8 poi terza all'Open de Su\u00e8de Vargarda TTT e seconda alla cronosquadre dei campionati del mondo svoltisi a Richmond, battuta dalle ex compagne della Specialized. Nel finale di stagione comincia i preparativi per il tentativo di record dell'ora, dando l'annuncio ufficiale all'inizio di febbraio 2016. La prova, svolta il 27 febbraio al velodromo di Colorado Springs (un anello in cemento coperto da 333,3\u00a0m sito a pi\u00f9 di 1800\u00a0m di altitudine), ha successo: Stevens mette a referto, con 47,980\u00a0km, il nuovo record dell'ora, superando di pi\u00f9 di un chilometro i 46,882\u00a0km percorsi da Bridie O'Donnell un mese prima.\nDopo il record, comincia la stagione su strada, ancora in maglia Boels-Dolmans: in aprile ottiene alcuni piazzamenti all'Emakumeen Euskal Bira e si classifica seconda alla Freccia Vallone, anticipata da Anna van der Breggen, mentre in maggio conclude terza al Tour of California, evento a tappe valido per il neonato Women's World Tour. \u00c8 in luglio al Giro d'Italia che coglie invece le prime vittorie stagionali: nella \"Corsa rosa\" si aggiudica infatti tre tappe su nove, veste la maglia rosa di leader della generale per tre giorni e chiude infine al secondo posto, battuta dalla connazionale e compagna di squadra Megan Guarnier. Dopo il Giro vola in Brasile per i Giochi olimpici di Rio de Janeiro, ottenendo il dodicesimo posto in linea e il decimo a cronometro. Conclude la stagione con la vittoria nella cronometro a squadre dell'evento Vargarda World Tour e con il quarto titolo iridato nella medesima specialit\u00e0 ai campionati del mondo di Doha.\nCome preannunciato subito dopo i Giochi di Rio de Janeiro, decide quindi di ritirarsi definitivamente dall'attivit\u00e0 all'et\u00e0 di 34 anni."}
{"id": "4198895", "revid": "729019", "url": "https://it.wikipedia.org/wiki?curid=4198895", "title": "Jacques F\u00e9lix Emmanuel Bouxin", "text": "Biografia.\nNacque il 23 agosto 1888 a La Tour-en-Jarez (dipartimento della Loira), figlio del contrammiraglio Auguste Joseph Marie Bouxin, entro nella Marine nationale nel 1906, diventando aspirante guardiamarina il 5 ottobre 1909.\nIl 1\u00ba gennaio 1911 si imbarc\u00f2 sull'incrociatore corazzato \"Jules-Ferry\", appartenente alla 1\u00aa Squadra al comando del capitano di fregata Charles Bousicaux. Nell'aprile dello stesso anno si trasfer\u00ec sulla nave da battaglia \"Voltaire\", venendo promosso sottotenente di vascello il 5 ottobre 1911.\nNel gennaio 1912 si imbarca sull'ncrociatore protetto \"Lavoisier\", nave stazionaria in Islanda, passando successivamente, in qualit\u00e0 di istruttore, sull'avviso \"Chamois\", appartenente alla Scuola di navigazione (\u00c9cole de pilotage).\nDal 1\u00ba ottobre 1913 frequent\u00f2 la Scuola per ufficiali d'artiglieria a Tolone, ottenendo il brevetto nel 1914. Nell'agosto dello stesso anno si imbarco sull'incrociatore protetto \"Ch\u00e2teaurenault\", passando poi sulla nuovissima corazzata \"Bretagne\", allora in fase di allestimento a Brest. Appartenente al servizio d'artiglieria della nave, mise a punto le nuove torri da 340/45\u00a0mm, e la centrale di tiro.\nPromosso tenente di vascello il 30 luglio 1917, assume l'incarico di direttore di tiro sulla medesima nave da battaglia.\nIl 1\u00ba gennaio 1921 risulta ancora imbarcato sulla \"Bretagne\", appartenente alla 1\u00aa Divisione corazzate della Squadra del Mediterraneo.\nNel settembre dello stesso anno diviene comandante del servizio d'artiglieria sull'incrociatore-scuola \"Pothuau\". Promosso capitano di corvetta il 25 luglio 1923, dal febbraio 1925 segu\u00ec i lavori di allestimento della nuova torpediniera \"Tornade\", assumendo il comando della nave il 1\u00ba agosto 1926. Promosso capitano di fregata il 17 gennaio 1928, viene poi insignito del grado di Ufficiale della L\u00e9gion d'onore.\nCapo del servizio d'artiglieria sulla corazzata \"Jean-Bart\" e poi sulla corazzata \"Bretagne\". Il 30 ottobre 1929 assume il comando del cacciatorpediniere \"Jaguar\", appartenente alla Squadra del Mediterraneo.\nNel dicembre 1931 diviene professore presso il Centro di Alti Studi navali (Centre des Hautes \u00c9tudes Navales).\nPromosso capitano di vascello nel gennaio 1934, assume il comando dell'incrociatore da battaglia \"Strasbourg\".\nNell'ottobre 1939, dopo lo scoppio della seconda guerra mondiale, viene elevato al grado di contrammiraglio. Durante la battaglia di Mers-el-K\u00e9bir, combattuta contro la flotta britannica il 3 luglio 1940, \u00e8 al comando della 2\u00aa Divisione navi da battaglia, alzando la sua insegna sulla corazzata \"Provence\".\nIl 27 ottobre 1940, a bordo dell'incrociatore da battaglia \"Strasbourg\" ancorato nella rada di Tolone, viene insignito dal Ministro della Marina e delle Colonie, ammiraglio Fran\u00e7ois Darlan, del grado di Commendatore della Legion d'onore. Promosso al grado di viceammiraglio nel 1942, and\u00f2 definitivamente in pensione nell'agosto 1947. Si spense a Parigi, (dipartimento della Senna), il 13 febbraio 1977."}
{"id": "4198897", "revid": "52583650", "url": "https://it.wikipedia.org/wiki?curid=4198897", "title": "Broadgates Hall", "text": ""}
{"id": "4198908", "revid": "1983214", "url": "https://it.wikipedia.org/wiki?curid=4198908", "title": "Madame Sans-G\u00eane", "text": ""}
{"id": "4198917", "revid": "532808", "url": "https://it.wikipedia.org/wiki?curid=4198917", "title": "Pusterla Monforte", "text": ""}
{"id": "4198929", "revid": "71155", "url": "https://it.wikipedia.org/wiki?curid=4198929", "title": "Critica (cinema)", "text": ""}
{"id": "4198930", "revid": "712828", "url": "https://it.wikipedia.org/wiki?curid=4198930", "title": "Star Wars - Il potere della Forza", "text": "Il potere della Forza (\"The Force Unleashed\") \u00e8 un progetto multimediale facente parte dell'Universo espanso di \"Guerre stellari\". \u00c8 stato sviluppato a partire dal 2008 da LucasArts in collaborazione con Dark Horse Comics, Lego, Hasbro e Del Rey Books. Consiste in due videogiochi, ' e ', due adattamenti cartacei scritti da Sean Williams, due fumetti, action figure, un'espansione per un gioco di ruolo e un manuale di riferimento.\n\"Il potere della Forza\" \u00e8 ambientato nel periodo dell'ascesa dell'Impero Galattico compreso tra \"La vendetta dei Sith\" e \"Guerre stellari\", e narra la storia di Galen Marek, alias Starkiller, l'apprendista segreto di Dart Fener incaricato di dare la caccia agli ultimi Jedi sopravvissuti all'Ordine 66 e alle sacche di resistenza all'Impero.\nRomanzi.\nSean Williams ha scritto i due adattamenti cartacei dei videogiochi. \"Star Wars - Il potere della Forza\" (\"The Force Unleashed\") \u00e8 stato pubblicato il 19 agosto 2008 negli Stati Uniti ed \u00e8 stato per una settimana in cima alle classifiche di vendite di romanzi fiction hardcover di \"The New York Times\". \"Star Wars - Il potere della Forza II\" (\"The Force Unleashed II\") \u00e8 stato pubblicato nel 2010.\nEntrambi i romanzi sono stati pubblicati in italiano da Multiplayer Edizioni, rispettivamente nel 2010 e nel 2011."}
{"id": "4198934", "revid": "532808", "url": "https://it.wikipedia.org/wiki?curid=4198934", "title": "Pusterla di Borgo Nuovo", "text": ""}
{"id": "4198935", "revid": "755885", "url": "https://it.wikipedia.org/wiki?curid=4198935", "title": "Best of Bowie", "text": "Best of Bowie \u00e8 una raccolta del cantautore britannico David Bowie, pubblicata il 22 ottobre 2002 dalla EMI.\nIl disco.\nContiene i maggiori successi registrati dal cantante tra il 1969 e il 2002. Ne esistono ventuno versioni, una per ogni zona in cui \u00e8 stato pubblicato il disco.\nTracce.\nTesti e musiche di David Bowie, eccetto dove annotato."}
{"id": "4198943", "revid": "648716", "url": "https://it.wikipedia.org/wiki?curid=4198943", "title": "Evelin Ilves", "text": "\u00c8 l'ex First Lady dell'Estonia, ex moglie del 4\u00ba presidente dell'Estonia Toomas Hendrik Ilves, \nBiografia.\nCresciuta nella capitale Tallinn, ha conseguito la maturit\u00e0 classica al Liceo di Saku, nel 1986. Ha frequentato l'Universit\u00e0 di Tartu, dove si \u00e8 laureata in medicina.\nNel 2004 si \u00e8 sposata dopo una lunga convivenza con il partner Toomas Hendrik Ilves con il quale ha una figlia, Kadri Keiu, nata nel 2003.\nNella sua carriera professionale, la Ilves ha lavorato in campo pubblicitario, nelle pubbliche relazioni, ed \u00e8 membro principale del giornale Eesti P\u00e4evaleht\nFirst Lady dell'Estonia.\nCome First Lady la Ilves ha supportato ed organizzato un vasto numero di iniziative benefiche in campo sociale, soprattutto con particolare riguardo ai bambini ed all'infanzia, si \u00e8 occupata di salute, e di miglioramento della condizione femminile nel lavoro e nella societ\u00e0.\nHa preso parte a visite di stato all'estero, incluso quelle negli Stati Uniti nel 2009 ed in Svezia nel 2011..\nLuglio 2012. Nell'ambito delle manifestazioni per la XXX Olimpiade di Londra, la Ilves ha portato la fiamma olimpica a Dover.\nNell'agosto del 2014 la rivista \"Kroonika\" pubblica una foto in cui la first lady bacia un aitante uomo. L'accaduto risalirebbe al 6 agosto precedente. La signora, poco dopo, si scusa su Facebook per l'incidente con \"coloro che si sono sentiti feriti o offesi\"."}
{"id": "4198945", "revid": "33689", "url": "https://it.wikipedia.org/wiki?curid=4198945", "title": "Embodiment of Scarlet Devil", "text": " \u00e8 il sesto capitolo ufficiale della serie di videogiochi \"Touhou Project\", pubblicato nel 2002. \u00c8 il quinto ad appartenere al genere dei \"danmaku shooter\" (ufficialmente \"curtain fire shooting game\", \"sparatutto a tappeto\") e il primo sviluppato esclusivamente dall'unico membro del Team Shanghai Alice per il sistema operativo Windows.\nTrama.\nLa storia di questo capitolo di Touhou parte dalla copertura di Gensokyo (il mondo immaginario dove si svolgono i diversi capitoli) con una nebbia rossa, chiamata \"Scarlet Mist\", per mano di ignoti. La nebbia filtra i raggi del sole, cos\u00ec su Gensokyo cala una notte perenne. Le due eroine (personaggi giocabili e selezionabili nella schermata di gioco) Reimu Hakurei e Marisa Kirisame, si insospettiscono e cominciano a indagare sulla provenienza della nebbia misteriosa.\nDopo aver sconfitto diversi y\u014dkai sospettati di aver commesso questo incidente, la protagonista incontra il primo personaggio veramente legato a esso, Hong Meiling, guardiana del cancello di una grande villa ai piedi di un lago da cui sembra provenire la nebbia. Entrata nella villa, Reimu (o Marisa) deve affrontare Patchouli Knowledge, una strega che presidia la biblioteca e che rivela che la nebbia \u00e8 creata dalla padrona della villa. A bloccare la strada della protagonista arriva poi il capo delle cameriere, Sakuya Izayoi, una donna che ha il potere di controllare il tempo e che sembra estremamente protettiva nei confronti del suo capo. Dopo l'ennesima vittoria, l'eroina sale sulla torre pi\u00f9 alta della villa per scontrarsi con Remilia Scarlet, padrona della villa, che, nonostante l'aspetto infantile, \u00e8 un vampiro di oltre 500 anni. Remilia rivela di aver creato la nebbia per poter uscire anche di giorno ed evitare di essere uccisa dai raggi del sole. Dopo essere stata sconfitta, decide di proteggersi utilizzando un parasole.\nIl livello Extra, sbloccabile finendo il gioco in qualsiasi difficolt\u00e0 senza usare continue, \u00e8 ambientato qualche giorno dopo l'incidente, e ha come boss Flandre Scarlet, sorella di Remilia, che tenta la fuga dal seminterrato in cui era rinchiusa.\nModalit\u00e0 di gioco.\nLa modalit\u00e0 di gioco \u00e8 come quella dei danmaku shooter precedenti: si schiva una grande quantit\u00e0 di proiettili; sparando agli avversari si aumenta il punteggio e si ottengono icone rosse, blu o verdi, che corrispondono rispettivamente a \"Power-up\", \"item\" (che diventano punti aggiuntivi) o bombe. \u00c8 possibile aumentare i punti anche passando molto vicino ai proiettili con il PG, con l'effetto di accrescere il numero di \"Graze\" (\"schivate\").\nRaggiunta una soglia di punteggio, che cresce esponenzialmente, oppure tramite delle icone color fucsia con la dicitura \"1up\", si pu\u00f2 ottenere una \"extra life\".\nRispetto ai precedenti \u00e8 stata introdotta la raccolta automatica degli oggetti: spostando il PG in verticale oltre i tre quarti dell'area giocabile, si raccolgono tutte le icone visibili, ma solo dopo aver raggiunto la \"Full Power Mode\", ovvero dopo aver raccolto 128 \"Power-up\". Questa feature \u00e8 stata ripresa in tutti i danmaku shooter successivi della serie.\nSi devono superare 6 \"stage\" in successione, con un boss al termine di ognuno, pi\u00f9 un \"Extra Stage\" sbloccabile dopo aver terminato il gioco almeno con difficolt\u00e0 \"Normal\" in \"1cc\" (\"one continue clear\"), ovvero senza continuare il gioco nel caso si finiscano le vite.\nLe difficolt\u00e0 selezionabili per gli stage principali sono 4: \"Easy\", \"Normal\", \"Hard\" e \"Lunatic\", in ordine crescente. In modalit\u00e0 \"easy\" saranno giocabili solo i primi cinque livelli, e si otterr\u00e0 il \"game over\" prima di poter affrontare il boss finale.\nIn \"Embodiment of Scarlet Devil\" sono presenti due personaggi giocabili, Reimu Hakurei e Marisa Kirisame, protagoniste indiscusse della serie, ciascuna con due diverse combinazioni di attacco (denominate \"Spell Card\") a disposizione. La prima ha uno spostamento pi\u00f9 lento, ma con un range di attacco pi\u00f9 ampio, la seconda ha movimenti pi\u00f9 rapidi e un range di attacco pi\u00f9 ristretto e \"potente\". Con entrambi i personaggi \u00e8 possibile, tramite il \"focus\", rallentare lo spostamento e \"concentrare\" l'attacco in un'area pi\u00f9 ristretta.\nAnche i Boss hanno a disposizione diverse Spellcard, intesi come percorsi ripetitivi di proiettili da evitare che vengono ripetuti finch\u00e9 la loro barra di vita non viene esaurita o allo scadere di un certo lasso di tempo.\nSono presenti differenti finali: due positivi in base al tipo di \"sparo\" scelto e uno negativo per ciascun personaggio. Si otterr\u00e0 sempre il finale negativo in modalit\u00e0 easy oppure se si usano i \"Continua\" (ovvero azzerando il proprio punteggio e ripartendo con 3 vite).\nPersonaggi.\nReimu Hakurei: Sacerdotessa del tempio Hakurei in Gensokyo. Il suo compito \u00e8 quello di proteggere gli uomini dagli yokai. Parte alla ricerca del creatore della nebbia perch\u00e9 essa si rivela essere tossica per gli uomini. Utilizza come armi amuleti e aghi santificati.\nMarisa Kirisame: Una \"semplice\" maga umana che vive nel bosco e cara amica di Reimu. Non sono rivelate le ragioni per cui parta alla ricerca del creatore della nebbia. Ha un carattere determinato e aggressivo, tanto che spesso si prende gioco dei propri nemici o li attacca per prima senza alcun motivo in particolare. Utilizza come armi i propri incantesimi, spesso copiati da boss di giochi precedenti.\nRumia: Yokai dell'oscurit\u00e0. Il suo aspetto \u00e8 infantile, ma si nutre di carne umana. Viene attaccata da Reimu/Marisa perch\u00e9 sospettata di aver creato la nebbia, ma non \u00e8 veramente coinvolta.\nDaiyousei: midboss del secondo livello, \u00e8 una fata anonima (il nome \u00e8 dato dai fan e letteralmente vuol dire \"Grande Fata\"). Non si conosce nulla di lei.\nCirno: boss del secondo livello, \u00e8 una fata del ghiaccio considerevolmente pi\u00f9 potente dei suoi simili. Sottovaluta la protagonista e attacca per prima per dimostrare la propria maggiore forza, ma non ha una vera connessione con l'incidente.\nHong Meiling: boss del terzo livello, \u00e8 la guardiana del cancello della Scarlet Devil Mansion, la villa da dove esce la nebbia. Il suo nome \u00e8 cinese e significa \"scarlatto\", mentre il cognome \u00e8 un comune cognome cinese. \u00c8 il primo boss connesso con l'incidente. Conduce la protagonista alla villa tentando di fuggire da lei.\nKoakuma: midboss del quarto livello, \u00e8 un demone senza nome (il nome \u00e8 dato dai fan e letteralmente vuol dire \"Piccolo Demone\"). Normalmente i demoni sono potenti quanto i vampiri, ma Koakuma \u00e8 solo un diavolo minore servo di Patchouli. Il creatore della serie, ZUN, la definisce \"maliziosa\".\nPatchouli Knowledge: boss del quarto livello e midboss del livello extra, \u00e8 una strega, nello specifico la strega della settimana (connessa con gli elementi poich\u00e9 i giorni sono nominati in base ai pianeti del sistema solare, che nell'alchimia sono riferiti a diversi elementi). Al contrario di Marisa, \u00e8 una strega \"di nascita\", e non un essere umano. Blocca la strada alla protagonista per impedirle di raggiungere Remilia. Soffre di asma e ammette che spesso non riesce a pronunciare i propri incantesimi a causa della tosse.\nSakuya Izayoi: boss del quinto livello e midboss del sesto, \u00e8 una cameriera dotata di poteri che hanno effetto sul tempo. Utilizza come arma una grande quantit\u00e0 di coltelli d'argento che posiziona di fronte al nemico mentre il tempo \u00e8 fermo. Molte sue mosse sono citazioni da Jack lo squartatore e a Le bizzarre avventure di Jojo. \u00c8 estremamente fedele a Remilia e tenta di proteggerla fino all'ultimo nonostante sappia di essere pi\u00f9 debole di lei.\nRemilia Scarlet: boss finale, \u00e8 un vampiro di cinquecento anni che, tuttavia, ha l'aspetto di una bambina. \u00c8 la padrona della villa e colei che ha generato la nebbia. Ha il potere di controllare il sangue per creare proiettili ed il destino (sebbene in misura poco chiara). Nonostante finga un carattere maturo, in realt\u00e0 \u00e8 infantile e ha generato la nebbia solo per poter uscire all'aperto durante le giornate di sole. Diviene amica di Reimu e Marisa dopo essere stata sconfitta.\nFlandre Scarlet: boss del livello Extra, \u00e8 la sorella minore di Remilia. Il suo potere \u00e8 quello di distruggere ogni cosa semplicemente volendolo, e per questo \u00e8 stata rinchiusa nel sotterraneo della villa per quasi tutta la sua vita. \u00c8 incapace di nutrirsi autonomamente: a causa della sua capacit\u00e0, arriva a disintegrare completamente un uomo prima di poterne bere il sangue. Le \u00e8 stato sempre dato da mangiare sangue in forme \"innocue\" (disciolto nel t\u00e8 o nei pasticcini), e per quanto sappia che gli diano da mangiare esseri umani, non ha la minima idea di come questi siano fatti.\nApparentemente \u00e8 vulnerabile anche alla pioggia, oltre che al sole, e sembra condividere questa caratteristica con sua sorella.\nLe sue ali, invece di essere da pipistrello come quelle di Remilia, hanno la forma di due lunghi rami neri a cui sono appesi 8 cristalli ottaedrici di colori diversi per parte. Non le mantiene in forma di pipistrello e, come afferma ZUN, non le servono per volare."}
{"id": "4198948", "revid": "712828", "url": "https://it.wikipedia.org/wiki?curid=4198948", "title": "Star Wars - Il potere della Forza II", "text": ""}
{"id": "4198949", "revid": "226458", "url": "https://it.wikipedia.org/wiki?curid=4198949", "title": "Numero ennagonale centrato", "text": "In teoria dei numeri, un numero ennagonale centrato \u00e8 un numero poligonale centrato che rappresenta un ennagono con un punto al centro e gli altri punti che lo circondano. La formula per l\"'n\"-esimo numero ennagonale centrato \u00e8:\nI primi numeri ennagonali centrati sono: 1, 10, 28, 55, 91, 136, 190, 253, 325, 406, 496, 595, 703, 820, 946, 1081, 1225, 1378, 1540, 1711, 1891, 2080, 2278.\nPropriet\u00e0 matematiche.\nL\"'n\"-esimo numero ennagonale centrato pu\u00f2 essere visto come la somma di nove volte l'(\"n\"-1)-esimo numero triangolare e di un punto centrale. Un numero triangolare su tre \u00e8 anche ennagonale centrato: lo sono tutti gli (3\"n\"+1)-esimi numeri triangolari. Conoscendo l'n-esimo numero ettagonale centrato, si pu\u00f2 ricavare il successivo aggiungendo 9\"n\".\nAd eccezione di 6, tutti i numeri perfetti pari sono anche numeri ennagonali centrati. Questo perch\u00e9 i numeri perfetti pari si possono scrivere come\nI numeri ennagonali centrati ad essere anche perfetti sono il 3\u00b0, 11\u00b0, 43\u00b0, 2731\u00b0, 43691\u00b0, 174763\u00b0...\nLa sequenza dei numeri ennagonali centrati, espressa modulo 2, \u00e8 pari a 1, 0, 0, 1, 1, 0, 0, 1, 1, 0, 0, 1, 1... Ci\u00f2 significa che, dopo l'1 iniziale dispari, si susseguono alternativamente coppie di numeri ennagonali centrati pari e dispari. Tutti i numeri ennagonali centrati sono congrui a 1 modulo 9. La radice numerica di un numero ennagonale centrato \u00e8 sempre pari a 1. Le ultime cifre dei numeri ennagonali centrati, in base 10, si ripetodo periodicamente secondo lo schema [1, 0, 8, 5, 1, 6, 0, 3, 5, 6, 6, 5, 3, 0, 6, 1, 5, 8, 0, 1]. \nNel 1850 il matematico Frederick Pollock ha congetturato che ogni numero naturale sia esprimibile come somma di al pi\u00f9 11 numeri ennagonali centrati. Il problema \u00e8 ancora insoluto."}
{"id": "4198952", "revid": "767487", "url": "https://it.wikipedia.org/wiki?curid=4198952", "title": "L'uomo venuto dalla pioggia", "text": "L'uomo venuto dalla pioggia (\"Le passager de la pluie\") \u00e8 un film del 1970 diretto da Ren\u00e9 Cl\u00e9ment.\nL'autore della sceneggiatura S\u00e9bastien Japrisot ha scritto anche un romanzo con lo stesso titolo.\nTrama.\nUn pomeriggio di pioggia a fine stagione turistica nell'immaginaria Cap-des-Pins, localit\u00e0 della costa francese vicino Hy\u00e8res, M\u00e9lancolie Mau, detta Mellie, giovane sposa di un pilota d'aviazione, vede arrivare con la corriera da Marsiglia un uomo che ha con s\u00e9 la borsa di una compagnia aerea.\nMellie si reca nel negozio d'abbigliamento di Nicole, deve acquistare un vestito per il matrimonio al quale \u00e8 invitata il giorno successivo. Mentre si spoglia allo specchio si accorge che l'uomo sceso dall'autobus la sta spiando dalla vetrina. Si nasconde nella sua automobile, e quando Mellie torna a casa vi si introduce e la aggredisce; le lega le mani dietro la schiena con la cintura dell'accappatoio e la violenta, costringendola a guardarlo durante lo stupro.\nQuando Mellie riprende i sensi, decide istintivamente di non avvertire la polizia per la vergogna di confessare la violenza. Riceve una telefonata da Londra, il marito Tony le conferma l'arrivo all'aeroporto di Marsiglia. Decisa a cancellare ci\u00f2 che ha dovuto subire, Mellie fa sparire le tracce dell'invasione, ma si accorge con orrore che lo stupratore \u00e8 nascosto nello scantinato. Tenendolo a distanza, gli assicura che non denuncer\u00e0 il fatto perch\u00e9 vuole solo dimenticare la violenza, ma l'uomo irriducibile fa un gesto minaccioso e lei gli spara con il fucile da caccia del marito.\nSi arma di coraggio, carica il cadavere in auto e guida sino a una scogliera rocciosa. Per strada viene fermata a un posto di blocco, l'ispettore Toussaint sta cercando un maniaco evaso da un manicomio, ma non si accorge del corpo nel baule della \"station wagon\". Prima di gettare lo stupratore in mare, Mellie prende i documenti che brucer\u00e0 senza guardarli nella stufa di casa. Quando torna \u00e8 gi\u00e0 notte, il marito che non l'ha trovata in casa \u00e8 furioso. Lei non pu\u00f2, naturalmente, spiegare dove si trovasse.\nMellie e il marito Tony sono in chiesa per un matrimonio. Uomo di mezza et\u00e0 con i baffi che sorride in modo poco rassicurante fa in modo che lei veda il titolo di un quotidiano: un cadavere \u00e8 stato ritrovato in mare. Durante il ricevimento l'uomo le domanda a bruciapelo perch\u00e9 l'abbia ucciso, Mellie riesce a dominarsi e negare. Lui \u00e8 un americano di nome Dobbs, sta cercando un criminale, lei nega di averlo mai incontrato.\nMellie viene a sapere dall'ispettore Toussaint che il morto trovato dalla polizia era un malvivente chiamato Bruno Sacchi. Si reca a trovare la madre, che gestisce un bowling, ma vi trova Dobbs, che fa illazioni sul fatto che Mellie sappia qualcosa sul ricercato. Ha interrogato tutti a Cap-des-Pins, sa che l'uomo giunto in corriera da Marsiglia ha spiato Mellie dalla vetrina del negozio di Nicole. Dobbs sta cercando qualcosa che l'uomo venuto dalla pioggia aveva con s\u00e9. Mellie ricorda la borsa della compagnia aerea, la trova al deposito bagagli della stazione ferroviaria ma viene sorpresa da Dobbs. Contiene una foto di suo marito Tony Mau e il loro indirizzo di casa.\nDobbs vuole fare confessare alla donna che \u00e8 stata aggredita da Sacchi, lei resiste. La blocca in casa e la fa ubriacare con la forza. Alla minaccia di andare dalla polizia, la carica in macchina e la accompagna lui al commissariato, ma Mellie ha una intuizione improvvisa. Convinta che Tony sia coinvolto in un traffico illecito, e ricordando che da ogni viaggio porta dischi di vinile alla sua amica Nicole, entra nel negozio di abbigliamento e chiede all'amica cosa stia trafficando con suo marito; Nicole fraintende e confessa di essere andata a letto con lui.\nMellie sente crollare il mondo addosso. Consegna a Dobbs tutti i soldi che ha in casa pregandolo di dimenticare il coinvolgimento di Tony, ma lui non lo accetta. Vuole sapere cos'\u00e8 accaduto all'uomo che cerca, lei per\u00f2 non pu\u00f2 dirglielo. Tra i due \u00e8 in atto un vero e proprio scontro di volont\u00e0. Dobbs ipotizza che Mellie sia stata violentata e abbia ucciso lo stupratore; la fa di nuovo ubriacare per costringerla a confessare, lei gli spara con il fucile sulle scale dove ha freddato Sacchi, ma forse lo fa solo per giustificare i precedenti segni di pallini sul muro della cantina.\nIl braccio di ferro continua fino a notte, quando Mellie si addormenta spossata e ubriaca.\nIl mattino seguente al risveglio Mellie scopre nel baule della \"station wagon\" una seconda borsa d'aviazione identica alla prima, che contiene 60.000 dollari in piccolo taglio, e capisce che la prima borsa era un falso preparato da Dobbs. Si reca all'albergo dove \u00e8 sceso l'americano e scopre che \u00e8 un colonnello dell'esercito U.S.A. La polizia nel frattempo ha arrestato per l'omicidio di Sacchi la sua amante Madeleine, cameriera in un ristorante della torre Eiffel a Parigi. Sconvolta dal senso di colpa perch\u00e9 una donna sta per essere condannata per omicidio al posto suo, Mellie elude la sorveglianza di Dobbs e prende l'aereo per Parigi, senza sapere che \u00e8 sotto sorveglianza.\nQui segue le tracce di Madeleine fino a trovarne la sorella, con la quale insiste sull'innocenza della donna. Il suo arrivo per\u00f2 desta sospetti perch\u00e9 le due sorelle lavorano in una casa d'appuntamenti d'alto bordo. Mellie viene sequestrata da tre uomini, maltrattata e interrogata tutta notte a proposito di Bruno Sacchi. Dobbs irrompe nel bordello seguendo le sue tracce al ristorante, mette fuori combattimento gli uomini e porta via con s\u00e9 la ragazza ormai allo stremo.\nDobbs riaccompagna a casa Mellie in aereo prima del ritorno del marito. Qui la ragazza scopre di essere stata presa in giro dall'americano, infatti viene a sapere da Toussaint che Bruno Sacchi \u00e8 morto pi\u00f9 di un anno prima, ucciso effettivamente dalla sua amante Madeleine, mentre Dobbs cerca un americano di nome McGuffin, evaso da un manicomio militare in Germania. McGuffin ha gi\u00e0 violentato tre donne con la medesima procedura; Dobbs ha messo in piedi una complessa messinscena per scoprire se il criminale abbia colpito a Cap-des Pins con le medesime modalit\u00e0.\nIl corpo di McGuffin viene trovato dai sommozzatori, tra le dita stringe ancora un bottone strappato al vestito nuovo di Mellie durante lo stupro. Dobbs ha compiuto la sua missione, non denuncer\u00e0 Mellie alla polizia, ma non \u00e8 riuscito a averla vinta sulla volont\u00e0 della ragazza.\nProduzione.\nIl film, diretto da Ren\u00e9 Cl\u00e9ment su una sceneggiatura di S\u00e9bastien Japrisot e la collaborazione ai dialoghi di Lorenzo Ventavoli, fu prodotto da Serge Silberman per la Greenwich Film Productions e la Medusa Produzione e girato a Hy\u00e9res e nella vicina penisola di Giens, negli aeroporti di Parigi e Marsiglia e negli studi di posa di Billancourt.\nDistribuzione.\nIl film fu distribuito in Francia dal 21 gennaio 1970 al cinema.\nAlcune delle uscite internazionali sono state:\nCritica.\nPur appartenendo di diritto al genere poliziesco, o giallo, il film non rispetta le pi\u00f9 importanti convenzioni di genere; gi\u00e0 nei primi minuti si sa chi uccide chi, per\u00f2 a differenza di altre fiction anche chi indaga ne \u00e8 al corrente; ci\u00f2 che rimane da scoprire allo spettatore non \u00e8 dunque n\u00e9 \"chi\" uccide n\u00e9 \"perch\u00e9\", bens\u00ec \"se\" sar\u00e0 indotto a confessare. Almeno, questo \u00e8 ci\u00f2 che ci si aspetta, in realt\u00e0 la sceneggiatura e la regia trascinano lo spettatore nel \"tour de force\" di una continua contraddizione di ci\u00f2 che gli \u00e8 stato fatto credere, perch\u00e9 \"L'uomo venuto dalla pioggia\" infrange le convenzioni narrative del film di suspense. La storia a poco a poco si trasforma da \"thriller\" a qualcosa di diverso e originale che oltrepassa le frontiere del giallo per sconfinare nello psicologico.\nQuesta trasgressione del linguaggio narrativo \u00e8 favorita dall'inserimento nella sceneggiatura di un gran numero di dettagli chiave che troveranno giustificazione in un secondo tempo, quando assumeranno un significato completamente nuovo; tale meccanismo rid\u00e0 freschezza a un genere che negli anni in questione era piuttosto logorato. Gli autori conoscono di sicuro il loro mestiere, e ammiccano allo spettatore che li segue trattenendo il fiato attraverso una storia nella quale alcuni dettagli sono stirati al limite della plausibilit\u00e0, ma che dimostrano mestiere e abilit\u00e0.\nIl gioco delle inquadrature e la composizione dell'immagine sono studiati da Cl\u00e9ment per portare il prodotto fuori dall'ordinario di genere. Tralasciando alcune inverosimiglianze secondarie, giustamente messe in evidenza dalla critica, il meccanismo \u201ca orologeria\u201d della sceneggiatura suona perfettamente a tempo ogni volta che \u00e8 necessario, cio\u00e8 quando occorre un cambiamento di prospettiva che conduca passo dopo passo agli ultimi colpi di scena.\nA consuntivo, si pu\u00f2 affermare che \"L'uomo venuto dalla pioggia\", come successivi film scritti sempre da Japrisot (\"L'estate assassina\" e \"Una lunga domenica di passioni\") utilizza le convenzioni di genere per condurre a significati molto pi\u00f9 complessi e profondi; il film di Ren\u00e9 Cl\u00e9ment non \u00e8 un giallo, bens\u00ec uno studio sulla nascita e la stupefacente evoluzione di una tenerezza senza nome fra due grandi personaggi, che fino alla fine eviteranno intenzionalmente di chiamare con il suo vero nome.\nSecondo il Morandini \"Jobert \u00e8 brava, Bronson ha grinta, la regia di Cl\u00e9ment \u00e8 brillante, ma come giallo \u00e8 macchinoso, come dramma psicologico non convince.\"\nCuriosit\u00e0.\nAlla fine del film si scopre che l'uomo venuto dalla pioggia si chiama McGuffin: questa \u00e8 una citazione esplicita di un grande maestro del \"thriller\" cinematografico, Alfred Hitchcock, il quale chiamava appunto \u201cMcGuffin\u201d il pretesto che mette in movimento i personaggi e permette l'intrigo narrativo.\nIn questo senso, davvero il malato mentale evaso dal manicomio in Germania \u00e8 solo un \"escamotage\" per innescare la storia."}
{"id": "4198953", "revid": "46931", "url": "https://it.wikipedia.org/wiki?curid=4198953", "title": "Le passager de la pluie", "text": ""}
{"id": "4198954", "revid": "76963", "url": "https://it.wikipedia.org/wiki?curid=4198954", "title": "Ryan Lee", "text": "\u00c8 noto soprattutto per il ruolo di Warren nello spettacolo \"Trophy Wife,\" come Cary nel film \"Super 8\" del 2011 e Champ nel film \"Piccoli brividi.\"\nBiografia.\nRyan \u00e8 nato a Austin, Texas. Ha una sorella di nome Lauren.\nHa studiato alla Canyon Vista Middle School.\nCarriera.\nNel 2011 Lee ha interpretato Cary nel film \"Super 8\", nello stesso anno ha recitato nel video musicale della canzone \"Titanium\" di David Guetta. \nNel 2015 interpreta Champ nel film \"Piccoli brividi\" al fianco di Dylan Minnette e Jack Black."}
{"id": "4198955", "revid": "300067", "url": "https://it.wikipedia.org/wiki?curid=4198955", "title": "Hamed Sohrabnejad", "text": ""}
{"id": "4198957", "revid": "595821", "url": "https://it.wikipedia.org/wiki?curid=4198957", "title": "Castagnola (dolce)", "text": ""}
{"id": "4198959", "revid": "52585561", "url": "https://it.wikipedia.org/wiki?curid=4198959", "title": "Locomotiva FFS Re 4/4 V", "text": ""}
{"id": "4198964", "revid": "72396", "url": "https://it.wikipedia.org/wiki?curid=4198964", "title": "007 Legends", "text": "007 Legends \u00e8 un videogioco di genere sparatutto in prima persona sviluppato da Eurocom e pubblicato nell'ottobre 2012, ispirato al personaggio di James Bond.\nTrama.\nDopo essere stato accidentalmente colpito da un proiettile dall'agente sul campo Eve, James Bond si ritrova a ricordare cinque sue missioni vissute nei sei anni trascorsi dall'ultimo film.\nSviluppo.\nIl gioco, sviluppato nell'anno del cinquantesimo anniversario dei film di James Bond, incorpora le storie di sei film dell'agente segreto britannico. Il gioco, scritto da Bruce Feirstein, in passato responsabile della sceneggiatura di film e videogiochi di 007, ha scritto la storia con Rob Matthews. Nel gioco appariranno i film \"Moonraker\", \"Al servizio segreto di sua maest\u00e0\", \"Vendetta privata\", \"La morte pu\u00f2 attendere\", \"Goldfinger\" e \"Skyfall\"."}
{"id": "4198969", "revid": "827882", "url": "https://it.wikipedia.org/wiki?curid=4198969", "title": "Electro dance", "text": "L'electro dance \u00e8 una forma frenetica ed eccentrica di danza urbana, di solito ballata su musica electro house. Si basa su diversi stili, quali l'electronic body music, la disco music, il voguing, il waacking, l'hip hop e il glowsticking, pur non limitandosi ad essi. Si \u00e8 sviluppata negli anni 2000 nei sobborghi meridionali di Parigi, principalmente nel night club \"Metropolis\", diffondendosi poi nel resto del mondo. \nL'electro dance si basa prevalentemente sul movimento delle braccia, prendendo elementi base del \"glowsticking\" come il concetto di \"freehand\", la \"figure 8\" e l'idea della \"leading hand\" (una mano a seguire geometricamente l'altra), pur rimanendo nell'ambito della disco, tramite l'accentuazione di pose e \"points\" come aspetto caratteristico di questo stile. A livello corporeo inferiore, i ballerini di electro tendono a usare i fianchi, le ginocchia e i piedi per trascinarsi in pista a ritmo di musica, abbastanza spesso con uno stile casuale e irregolare. Essi tendono anche a includere elementi del toprock, del Footwork da break dance, importando influenze hip-hop nella musica electro house. Negli ultimi anni, l'artista \"Jeremy Alberge\", ha inserito tantissimi elementi di danza contemporanea e danza moderna all'interno dell'Electro, con risultati spesso lodevoli.\nIl termine \"Tecktonik\", accostato erroneamente all'electro dance, \u00e8 un marchio registrato sorto a Parigi, che ha scatenato conflitti sul suo uso in occasione di eventi di danza o per altri usi. I creatori del brand (in particolare il direttore artistico di \"Metropolis\", Cyril Blanc) vendono prodotti ufficiali come capi di vestiario, CD e bevande energetiche.\nStoria.\nNel 2002, Cyril Blanc e Alexandre Barouzdin organizzarono le feste \"Tecktonik Killer\" nell'ambito del loro progetto \"Tecktonik Events\", il cui obiettivo era la promozione, in Francia, dell'hardstyle e del jumpstyle, due generi musicali nati in Belgio e Paesi Bassi. Il progetto prevedeva, nel night club \"Metropolis\", la creazione di tre tipi di feste in cui i DJ di genere hardstyle potessero incontrarsi (le serate \"Blackout\", \"Electro Rocker\" e - per l'appunto- \"Tecktonik Killer\"). Cyril spieg\u00f2 che il nome \"Tecktonik\" \u00e8 un gioco di parole derivato dalla teoria della tettonica a placche.\nInsieme agli eventi, Blanc e Barouzdin crearono, con l'aiuto di designer e pubblicitari, simboli a corredo del fenomeno: colori luminescenti, guantoni, abbigliamento attillato, ecc. Dato il successo delle serate, Cyril Blanc registr\u00f2 i marchi \"Tecktonik\" e \"TCK\", prima in Francia, poi nel 2007 a livello internazionale, per impedire che altri club promuovessero eventi usando quelle parole. \nIl Tecktonik godette di crescente successo e si diffuse in Francia tramite raduni per strada e video pubblicati in Internet. Nel 2007, media mainstream svilupparono interesse per il fenomeno, contribuendo alla sua diffusione. La danza divenne nota al grande pubblico grazie all'uso fatto in videoclip musicali. Nel settembre 2007, la \"Techno Parade\" aument\u00f2 la visibilit\u00e0 dello stile. Nel settembre dello stesso anno, il canale televisivo TF1 divenne ufficialmente l'agenzia internazionale del Tecktonik, con lo scopo di promuoverlo al di fuori dei confini nazionali.\nCol passare degli anni, l'Electro Dance, ha avuto modo di evolversi incredibilmente sotto moltissimi aspetti, divenendo di conseguenza sempre pi\u00f9 apprezzata dal grande pubblico e nel mondo della danza."}
{"id": "4198971", "revid": "1543377", "url": "https://it.wikipedia.org/wiki?curid=4198971", "title": "Kiachln", "text": "I Kiachln sono un dolce della tradizione culinaria trentina, poco diffuso nel resto dell'Italia, preparato e consumato generalmente in occasione del periodo natalizio.\nI Kiachln sono una sorta di ciambelle fatte di pasta lievitata e fritta in olio bollente; (una variante presenta una forma di frittella tonda con una conca al centro da riempire con marmellata)\nAnche se gli ingredienti e la preparazione sono molto semplici, ci sono enormi differenze di gusto e qualit\u00e0 a seconda del cuoco.\nDi solito sono fatto solo in occasioni speciali, ma nel periodo di Natale sono sempre di stagione."}
{"id": "4198972", "revid": "767487", "url": "https://it.wikipedia.org/wiki?curid=4198972", "title": "Carlo Cavanenghi", "text": "Biografia.\nGi\u00e0 dirigente della Banca Cooperativa Commerciale di Alessandria e consigliere comunale fu, nel 1886, artefice della nascita del Circolo velocipedisti alessandrino (CVA), che inizi\u00f2 presto a organizzare gare agonistiche, tra cui la Riunione Primaverile di Corse su Pista e il Gran Premio Citt\u00e0 di Alessandria.\nNel dicembre 1898, le capacit\u00e0 organizzative dei dirigenti alessandrini coordinati da Cavanenghi, ricevevano un ambito riconoscimento quando l'Unione velocipedistica italiana (UVI) tenne il suo congresso nazionale proprio ad Alessandria, scegliendo Cavanenghi come presidente.\nIl 13 maggio 1909, Cavanenghi dava il via alla Milano-Bologna, tappa iniziale del primo Giro d'Italia. Il dirigente alessandrino mor\u00ec a Mantova, mentre assisteva a una corsa. Anche il re fece pervenire le sue condoglianze per la scomparsa del padre del ciclismo italiano e, con una sottoscrizione nazionale, fu realizzato un busto in suo ricordo, posto nell'allora sede dell'UVI in via Pontida ad Alessandria."}
{"id": "4198974", "revid": "4252", "url": "https://it.wikipedia.org/wiki?curid=4198974", "title": "Pubblicitari", "text": ""}
{"id": "4198975", "revid": "729019", "url": "https://it.wikipedia.org/wiki?curid=4198975", "title": "Operazione Albumen", "text": "Operazione Albumen (\"Albume\" in inglese) fu il nome in codice di un raid delle forze speciali britanniche, condotto tra il 7 e il 13 giugno 1942 sull'isola di Creta, avente come obiettivo gli aeroporti utilizzati dalle forze tedesche; il raid si concluse con un successo per gli incursori britannici, che riuscirono a distruggere numerosi aerei tedeschi al suolo.\nAntefatti.\nOccupata dalle truppe tedesche nel maggio del 1941, l'isola di Creta era stata trasformata in una importante base aeronavale delle forze dell'Asse: oltre a pattugliare le acque del Mar Mediterraneo orientale e contrastare le operazioni di approvvigionamento dell'isola di Malta da parte della Royal Navy, gli apparecchi di base negli aeroporti dell'isola rappresentavano anche una fonte di rifornimenti per le truppe dell'Afrikakorps tedesco dislocate in Libia ed impegnate in una lunga campagna a fianco dei loro alleati italiani contro i britannici.\nSul finire del maggio del 1942, con l'Africkakorps impegnato in una nuova offensiva contro le posizioni degli Alleati in Libia, l'alto comando britannico decise di intraprendere un raid contro gli aeroporti cretesi, onde cercare di ostacolare il flusso di rifornimenti diretto alle forze dell'Asse; l'azione doveva servire anche a neutralizzare le forze aeree tedesche sull'isola ed agevolare cos\u00ec il passaggio nel Mediterraneo orientale di un nuovo convoglio di rifornimenti per Malta (operazione che sfoci\u00f2 poi nella pi\u00f9 ampia battaglia di mezzo giugno). Dell'azione furono incaricati tre gruppi di sabotatori dello Special Boat Service (SBS), diretti verso gli aeroporti di Kastelli Pediados, Timbaki e Mal\u00e9me, ed uno dello Special Air Service (SAS) diretto invece alla base di Heraklion; era previsto che gli incursori britannici, infiltrati da sommergibili alcuni giorni prima della data prevista per il raid, ricevessero assistenza da parte della resistenza cretese, ben sviluppata ed attiva sul territorio grazie alla presenza di una efficiente missione di supporto dello Special Operations Executive britannico.\nIl raid.\nI due sommergibili greci \"Triton\" e \"Papanikolis\" sbarcarono i sabotatori ai primi di giugno del 1942, ed i britannici presero subito contatto con i partigiani cretesi; il piano prevedeva di dare avvio alle azioni per la notte del 7 giugno, ma ritardi vari fecero slittare l'inizio delle azioni delle squadre dello SBS alla notte del 9 giugno.\nIl gruppo diretto all'aeroporto di Timbaki scopr\u00ec che la base era stata abbandonata dai tedeschi (anche perch\u00e9 era la pi\u00f9 esposta ai raid aerei Alleati in partenza dall'Egitto), e di conseguenza non distrusse nessun apparecchio; gli incursori diretti a Mal\u00e9me scoprirono invece che la base era stata pesantemente fortificata di recente, anche con recinzioni elettrificate che correvano lungo tutto il perimetro, e non furono in grado di penetrarvi. Il gruppo che aveva come obiettivo Kastelli Pediados, comandato dal capitano G.I.A. Duncan e composto da due sottufficiali britannici dello SBS, un ex gendarme greco e tre partigiani cretesi come guide, condusse invece un'operazione da manuale: infiltratisi non visti nella base, i sabotatori distrussero 5 aerei e ne danneggiarono altri 29 grazie a bombe a scoppio ritardato, riuscendo anche ad appiccare il fuoco ad un considerevole quantitativo di rifornimenti (comprese 200 tonnellate di benzina avio) e veicoli.\nLa squadra del SAS diretta ad Heraklion, composta da quattro francesi liberi, dal capitano di vascello britannico George Jellicoe e dal tenente dell'esercito greco Kostis Petrakis come guida, dovette attraversare un territorio pi\u00f9 vasto del previsto e fu in grado di essere in vista dell'obiettivo solo per il 12 giugno; la notte successiva i sabotatori riuscirono a penetrare nel perimetro dell'aeroporto sfruttando la copertura di un attacco dei bombardieri della Royal Air Force, e riuscirono a piazzare bombe a tempo su una ventina di apparecchi (bombardieri Junkers Ju 88) che furono fatti saltare in aria.\nConseguenze.\nIn totale l'operazione port\u00f2 alla distruzione di 26 aerei ed al danneggiamento di altri 29, oltre all'uccisione di 10 tedeschi; come rappresaglia per il raid, il 14 giugno i tedeschi fucilarono un gruppo di 50 cittadini cretesi presi come ostaggi, in maggioranza provenienti dalla zona di Heraklion e comprendenti anche alcuni ebrei locali fino ad allora risparmiati: una via della citt\u00e0, chiamata \u039b\u03b5\u03c9\u03c6\u03cc\u03c1\u03bf\u03c2 62 \u039c\u03b1\u03c1\u03c4\u03cd\u03c1\u03c9\u03bd (\"Strada dei 62 martiri\" in greco, comprendendo nel computo anche altri 12 ostaggi fucilati dai tedeschi il 3 giugno precedente), fu poi dedicata nel dopoguerra alla memoria delle vittime della rappresaglia.\nCompletato il raid, i membri dei quattro gruppi si diressero verso la costa meridionale dell'isola per farsi evacuare via mare. Il gruppo di Heraklion fu tradito da un informatore cretese, che pass\u00f2 ai tedeschi l'indicazione del nascondiglio dove si era rifugiato dopo l'attacco: uno dei sabotatori francesi venne ucciso nello scontro a fuoco con i tedeschi e gli altri tre catturati dopo aver terminato le munizioni, mentre il capitano Jellicoe ed il tenente Petrakis riuscirono a fuggire perch\u00e9 si erano precedentemente allontanati dal nascondiglio per preparare l'evacuazione del gruppo; sembra che i tre sabotatori francesi riuscirono ad evitare la fucilazione minacciando come rappresaglia l'uccisione da parte dei britannici di un egual numero di ufficiali tedeschi catturati dagli Alleati, e furono poi trasferiti in un campo di prigionia in Germania. I due superstiti del SAS ed i gruppi dello SBS furono poi evacuati dalla spiaggia del villaggio di Tripiti il 23 giugno, riuscendo a rientrare il Egitto."}
{"id": "4198981", "revid": "729019", "url": "https://it.wikipedia.org/wiki?curid=4198981", "title": "California State Route 1", "text": "La California State Route 1, chiamata anche Pacific Coast Highway o Highway 1, \u00e8 un'autostrada statale che percorre in direzione nord-sud buona parte della costa pacifica dello Stato della California. \u00c8 famosa in particolare per le bellezze panoramiche che possono essere osservate percorrendola, e per passare per importanti zone dello Stato americano come, ad esempio, la contea di Los Angeles e quella di San Francisco.\nSi estende da Leggett, centro abitato situato a circa 300\u00a0km a nord di San Francisco, fino al capolinea meridionale di Dana Point, oltre Los Angeles. In certi punti il percorso \u00e8 comune con quello della U.S. Route 101, specialmente lungo il Golden Gate Bridge e in un tratto di 87\u00a0km tra la contea di Ventura e quella di Santa Barbara.\nStoria.\nLa strada \u00e8 stata costruita in varie fasi in forma frammentaria.\nDesiderosi di una strada che mettesse in collegamento Ventura e Santa Barbara, alcuni sostenitori alla causa iniziarono una raccolta fondi per costruire la cosiddetta \"Rincon Sea Level Road\". I lavori per la realizzazione di questa strada, nella sua primordiale forma, iniziarono nel 1911 e terminarono nel 1913 grazie anche all'intervento economico della State Highway Commission appena formata.\nUno dei tratti pi\u00f9 difficoltosi da realizzare fu quello lungo la costa del Big Sur. Lo Stato della California approv\u00f2 inizialmente la costruzione del tratto da Carmel a San Simeon. Per completare l'opera, nel 1921 gli elettori approvarono l'erogazioni di fondi statali aggiuntivi. Il carcere di San Quintino istitu\u00ec tre campi di prigionia temporanea per sfruttare il lavoro dei detenuti, in cambio di 35 centesimi di dollaro al giorno e uno sconto di pena. Fu necessaria la costruzione di 33 ponti, il maggiore dei quali era il \"Bixby Creek Bridge\", aperto nel 1932. Inoltre, tra Point Sur e Carmel, furono realizzati 6 ulteriori ponti ad arco in cemento.\nA 18 anni di distanza dall'inizio dei lavori, grazie anche ai nuovi fondi stanziati dal New Deal per risollevare il Paese dalla grande depressione, la strada asfaltata a due corsie fu completata e inaugurata il 17 giugno 1937. Inizialmente fu denominata \"Carmel-San Simeon Highway\" o \"Route 56\", ma era comunemente nota con il nome di \"Roosevelt Highway\", in onore del presidente Franklin Delano Roosevelt. Successivamente, grazie a una legge del 1921, fu reso possibile un ampliamento in direzione sud, da San Simeon a Cambria. Nel 1931 la Route 56 fu nuovamente estesa a sud fino a San Luis Obispo.\nUna grande espansione del sistema statale nel 1933 ha portato la Route 56 ad essere estesa in entrambe le direzioni.\nIn direzione sud \u00e8 stata aggiunta una seconda sezione, con inizio a Pismo Beach presso l'intersezione con quella che \u00e8 diventata l'attuale U.S. Route 101 (all'epoca Route 2), attraversando i centri abitati di Guadalupe e Lompoc per poi ricongiungersi sulla stessa Route 2 in prossimit\u00e0 dell'odierna Los Cruces.\nIn direzione nord, invece, la strada pass\u00f2 per Santa Cruz fino ad arrivare a San Francisco. Diverse parti aggiuntive furono poi costruite a nord di San Francisco in forma discontinua tra loro. Salvo queste eccezioni, il percorso costiero fu completato insieme ad altre sezioni composte dalle Route 1, 2 e 71.\nIl percorso della Route 56 lungo Big Sur \u00e8 stato incorporato nel sistema statale nel 1939. Nel 1964, con la rinumerazione delle strade statali californiane, l'intero percorso prese il nome di Highway 1. Nel 1965 il tratto costiero del Big Sur fu dichiarato State Scenic Highway (il primo dello Stato della California), designazione celebrata ufficialmente un anno pi\u00f9 tardi dalla first lady Lady Bird Johnson presso il \"Bixby Creek Bridge\"."}
{"id": "4198983", "revid": "205250", "url": "https://it.wikipedia.org/wiki?curid=4198983", "title": "Luc\u00eda Gil", "text": "Biografia.\nLuc\u00eda Gil inizia la sua carriera a sette anni con il concorso \"Veo Veo\", di cui vinse 3 edizioni, inoltre \u00e8 conosciuta per aver vinto la prima edizione della versione spagnola di \"My Camp Rock\" su Disney Channel nel 2009 quando aveva solo 11 anni. \nLucia poi ha inciso un singolo con Ismael Garcia, \"Blanca Navidad\", grazie al quale \u00e8 entrata nelle Star Disney. \u00c8 stata protagonista in alcune serie come \"Gran Reserva\" e \"La gira\" (versione spagnola di \"In Tour\").\nLucia inizi\u00f2 a girare video nei quali interpretava canzoni di altri artisti e da allora si appassion\u00f2 di musica.\nInfatti nel 2013 pubblica il suo primo album \"Mas All\u00e0 Del Pais De Las Princesas\" dal quale estrae i singoli \"Perdi\u00ec La Apuesta\" e \"Hoy Vuelvo A Empenzar\"\nIn Italia \u00e8 conosciuta per aver interpretato Lena nella serie Disney \"Violetta\", nella quale fu confermata per tutte e tre le stagioni come personaggio secondario.\nInoltre ha ottiene il ruolo di Carmen nella serie Disney The Avatars, dove interpreta una blogger di successo spagnola che fa concorrenza con una delle protagoniste della serie, innamorata di JP.\nNel 2014 ottiene il ruolo principale in \"XQEsperar\" e \"XQEsperar2\", per il quale far\u00e0 una versione di Hoy Vuelvo A Empenzar\nDal 2015, \u00e8 la protagonista della serie televisiva per adolescenti \"Lana, fashion blogger\" (\"Yo Quisiera\"), in onda su Divinity. Sempre nello stesso anno, pubblica un nuovo singolo \"Rota\", grazie al quale si guadagna una nominaton ai \"Melty Future Awards\" e ai \"Nikedelodeon Awards\""}
{"id": "4198985", "revid": "105611", "url": "https://it.wikipedia.org/wiki?curid=4198985", "title": "Lungotevere Oberdan", "text": ""}
{"id": "4198987", "revid": "110157", "url": "https://it.wikipedia.org/wiki?curid=4198987", "title": "Bezd\u011b\u010d\u00ed u Trn\u00e1vky", "text": "Bezd\u011b\u010d\u00ed u Trn\u00e1vky \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4198989", "revid": "287204", "url": "https://it.wikipedia.org/wiki?curid=4198989", "title": "Bezdeci u Trnavky", "text": ""}
{"id": "4198990", "revid": "1428919", "url": "https://it.wikipedia.org/wiki?curid=4198990", "title": "Jody Kristofferson", "text": "\u00c8 sotto contratto con la World Wrestling Entertainment (WWE) e lotta nel roster di sviluppo NXT con il nome di Garrett Dylan.\nKristofferson \u00e8 il figlio del celebre musicista Kris Kristofferson.\nCarriera.\nCircuiti indipendenti (2008-2012).\nKristofferson debutta nel mondo del wrestling il 13 dicembre 2008, ad uno show della Fog City Wrestling, prendendo parte ad una Battle Royal con il suo vero nome, non riuscendo a vincere. Combatte un altro match il 26 aprile 2009, perdendo contro David Dutra ad uno Show della North American Wrestling. L'11 luglio, nella Vendetta Pro Wrestling, vince il suo primo match, un 6-man Elimination Tag Team Match insieme a Black Pearl e Chimaera Sean Pulver, Tank Alvarado &amp; Vennis DeMarco. Contro quest'ultimo perde poi qualche giorno pi\u00f9 tardi in singolo. Passa poi in pianta stabile alla All Pro Wrestling, dove debutta il 15 agosto 2009 in un 6-man tag team match, perdendo insieme a Oliver John e Dylan Drake contro Dalton Frost, Malachi e Vinny Massaro. Ad aprile 2010, arriva in finale nella APW Young Lions Cup, ma perde l'incontro decisivo contro Corvus. Riuscir\u00e0 poi a vincere l'APW Universal Heavyweight Championship il 14 gennaio 2012, sconfiggendo Jeckles. Poco dopo, firma con la WWE.\nWWE.\nFlorida Championship Wrestling (2012).\nKristofferson firma un contratto di sviluppo con la WWE dopo aver superato un Tryout. Debutta il 16 febbraio 2012 al Tampa Show, dove lui, Jiro e Kevin Hackman, sconfiggono Colin Cassady, Sakamoto e Sonny Elliot in un 6-man tag team match. Il 1\u00ba marzo, compete in un altro match a squadre, dove lui, Mike Dalton, Aiden English e Colin Cassady, sconfiggono Benicio Salazar, Nick Rogers, Sonny Elliot e Sakamoto. Al Lake City Show due giorni dopo, vince per squalifica insieme a Dante Dash contro Brad Maddox e Corey Graves. L'8 marzo, batte Sonny Elliot. Il 21 marzo, fa coppia con Kevin Hackman, perdendo contro Big E. Langston e James Bronson, il giorno dopo, perde contro Alexander Rusev e, due giorni dopo ancora, contro Byron Saxton. Insieme a CJ Parker, perde contro gli Ascensions Conor O'Brian e Kenneth Cameron. Nei tapings del 26 aprile, Dylan perde insieme a Alexander Rusev e Jiro, contro CJ Parker, Mike Dalton e Jason Jordan. Il 5 maggio, fa coppia con Antonio Cesaro, perdendo contro Mike Dalton e Richie Steamboat. Dopo aver battuto Luke Harper, perde contro Kassius Ohno. Alternando vittorie e sconfitte, Dylan rimane nella FCW fino alla sua chiusura nell'agosto 2012, per poi essere trasferito insieme a tutti gli altri talenti ad NXT.\nNXT; Team con Scott Dawson (2012-2013).\nGarrett Dylan fa il suo esordio in WWE nell'edizione di NXT del 25 luglio, in un match di coppia insieme a Dante Dash, perdendo molto velocemente contro gli Ascensions Conor O'Brian e Kenneth Cameron. Nel match, Dylan non \u00e8 nemmeno entrato nel ring, non essendo riuscito Dash a dargli il Tag. Il suo secondo match, \u00e8 in singolo il 12 settembre contro Damien Sandow, ma perde ancora. Il 5 giugno, torna ad NXT come Tag Team partner di Scott Dawson e come manager Sylvester Lefort e i due sconfiggono nel loro match di debutto Jake Carter e Brandon Traven. Il 26 giugno, non riescono a diventare primi sfidanti ai titoli di coppia NXT, perdendo contro Corey Graves e Kassius Ohno.\nViene svincolato dalla WWE nei primi giorni di agosto 2013.\nRitorno (2014-presente).\nNella puntata di NXT dell'8 maggio torna in federazione come Captain Comic, un membro dei Rosebuds di Adam Rose, dove Camacho lo sconfigge.\nTitoli e riconoscimenti.\nAll Pro Wrestling\nPro Wrestling Illustrated"}
{"id": "4198991", "revid": "105611", "url": "https://it.wikipedia.org/wiki?curid=4198991", "title": "Lungotevere Della Vittoria", "text": ""}
{"id": "4198993", "revid": "131145", "url": "https://it.wikipedia.org/wiki?curid=4198993", "title": "Vladimir Golubnichiy", "text": ""}
{"id": "4198994", "revid": "110157", "url": "https://it.wikipedia.org/wiki?curid=4198994", "title": "Biskupice (Svitavy)", "text": "Biskupice \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4198995", "revid": "287204", "url": "https://it.wikipedia.org/wiki?curid=4198995", "title": "Bohunov", "text": ""}
{"id": "4198997", "revid": "121658", "url": "https://it.wikipedia.org/wiki?curid=4198997", "title": "Smog (gruppo musicale)", "text": ""}
{"id": "4198999", "revid": "110157", "url": "https://it.wikipedia.org/wiki?curid=4198999", "title": "Bohu\u0148ov (Pardubice)", "text": "Bohu\u0148ov \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4199000", "revid": "46931", "url": "https://it.wikipedia.org/wiki?curid=4199000", "title": "De la part des copains", "text": ""}
{"id": "4199001", "revid": "46931", "url": "https://it.wikipedia.org/wiki?curid=4199001", "title": "Soleil Rouge", "text": ""}
{"id": "4199002", "revid": "287204", "url": "https://it.wikipedia.org/wiki?curid=4199002", "title": "Bohunovice", "text": ""}
{"id": "4199003", "revid": "287204", "url": "https://it.wikipedia.org/wiki?curid=4199003", "title": "Mervan Celik", "text": ""}
{"id": "4199012", "revid": "3115", "url": "https://it.wikipedia.org/wiki?curid=4199012", "title": "Ferdinando Caronesi", "text": "Biografia.\nAllievo di Carlo Amati all'Accademia di Brera, espose nel 1821 una trabeazione ad acquerello nel settore Oggetti di belle arti; nella stessa sezione, nel 1822, espose un disegno di \u201cTempio ottastilo perittero ridotto a chiesa cattolica\u201d; nel 1823 un tempio dorico e due capitelli ionici in prospettiva (premiati con menzione onorevole), nel 1824 espose \u201cLa Porta Nuova di Milano\u201d (premiato). Accettato nel 1823 per l'invenzione architettonica nel concorso di seconda classe, vince nel 1826 il primo premio per i Grandi Concorsi di Architettura con un elaborato sul tema \u201cUn Liceo capace per l'istruzione di 400 individui da erigersi in una citt\u00e0 capitale\u201d. Nel 1828 si trasferisce a Torino per dirigere l'edificazione di una costruzione, e vi apre uno studio di architettura. Divenuto ben presto l'architetto preferito di un settore importante dell'aristocrazia e dell'alta borghesia non solo torinese, oper\u00f2 intensamente per due decenni con incarichi a vasto raggio, fra Torinese, Novarese e Verbano, continuamente coinvolto nelle avventure edilizie dei suoi qualificati committenti. All'incirca dal 1836 ebbe come collaboratore di studio l'architetto Alberto Tappi, allievo di Ferdinando Bonsignore e Giuseppe Maria Talucchi all'Universit\u00e0 di Torino, il quale, poco dopo la morte improvvisa e prematura del maestro, chiuse lo studio torinese e port\u00f2 con s\u00e9 parte del suo archivio, oggi presso la Biblioteca Civica di Carignano (Torino). Ferdinando Caronesi spos\u00f2 Teresa Pollini. Secondo il Calendario generale del 1838 fu anche architetto della Compagnia Anonima di Assicurazione a premio fisso contro i danni degli incendi."}
{"id": "4199014", "revid": "123370056", "url": "https://it.wikipedia.org/wiki?curid=4199014", "title": "Dicta Boelcke", "text": "Dicta Boelcke \u00e8 una lista di regole usate nel combattimento aereo, formulata dal grande asso tedesco della prima guerra mondiale, Oswald Boelcke.\nLa lista si compone delle regole seguenti:\nCercare di garantirsi una posizione migliore prima di attaccare. Se possibile, mantenere il sole alle spalle.\nNell'attaccare gli aerei avversari occorre assicurarsi la quota superiore sovrastando cos\u00ec l'aereo del nemico prima di attaccare. Se possibile, si faccia in modo che il sole sia dietro all'aereo attaccante; i Vantaggi che se ne ricavano sono: Velocit\u00e0, Altitudine, Sorpresa, Manovrabilit\u00e0 e Superiorit\u00e0 Numerica.\nUn esempio documentato di come Boelcke si assicurasse vantaggi risale al 17 settembre 1916. In quell'occasione Boelcke ed i piloti della Jagdstaffel 2 (Jasta 2), squadriglia da caccia della Luftstreitkr\u00e4fte al suo comando, intercettarono in volo una formazione avversaria composta da bombardieri e caccia che attraversavano le linee. Lui scelse di non attaccare subito, mantenendo la sua Jasta ad una quota pi\u00f9 elevata, al di sopra dei bombardieri, mantenendosi tra essi ed il sole attendendo il momento propizio e volando in tondo. Quando i piloti dei bombardieri, osservatori e piloti di scorta della formazione furono occupati a sganciare le bombe e ad osservare i danni che stavano causando a terra, Boelcke diede il segnale ai suoi piloti di attaccare. Molti aerei nemici vennero abbattuti e la sua squadriglia non sub\u00ec perdite.\nProseguire sempre con un attacco che avete cominciato.\nSe si \u00e8 in volo con dei piloti che non hanno sostenuto alcun combattimento si corre il rischio che essi, avviato un attacco, per istinto (paura) interrompano l'attacco e si allontanino e questo li costringer\u00e0 inevitabilmente a porgere la coda del proprio aereo alle armi (Mitragliatrici) dell'avversario, diventando una facile preda per il cacciatore nemico.\nBoelcke impar\u00f2 che era meglio rimanere lontano e girare in circolo aspettando che il proprio avversario commettesse un errore o fuggisse, permettendogli cos\u00ec di arrivare in coda al suo avversario ed abbatterlo. Aumentare la velocit\u00e0 e girare la coda \u00e8 pi\u00f9 che arrendersi, \u00e8 il maggior vantaggio che un pilota possa fornire al proprio avversario. Per esempio, quando l'Asso Tedesco Manfred von Richthofen (Il Barone Rosso) incontr\u00f2 l'asso Britannico Hawker nei cieli di Lanoe nel novembre 1916, ognuno dei 2 cerc\u00f2 di arrivare alla coda dell'altro. Ambedue erano bloccati al secondo Dicta di Boelcke. Quando il loro circolare senza fine li aveva portati a essere sopra le Seconde Linee Tedesche a bassa quota, l'Inglese dovette scegliere tra atterrare ed essere catturato o cercare di sfuggire al proprio avversario, Hawker cerc\u00f2 di fuggire ma Richtofen riusc\u00ec a mettersi finalmente in coda al suo avversario e ad abbatterlo.\nAprire il fuoco solo a distanza ravvicinata, e solo quando l'avversario \u00e8 esattamente sotto tiro.\nIl pilota inesperto tende a colpire il pi\u00f9 rapidamente possibile l'avversario. Iniziare a sparare da 1000 m (3000 piedi) d\u00e0 poche possibilit\u00e0 di colpire il velivolo nemico. Il rumore della mitragliatrice/i pu\u00f2 allarmare il pilota avversario permettendogli di reagire e magari manovrare per mettersi in coda a colui che voleva abbatterlo.\nLe mitragliatrici disponibili per gli aerei durante la Grande Guerra (Prima Guerra Mondiale) non erano estremamente accurate potendo contare, almeno nei primi tempi, di sistemi di puntamento o sincronizzazione grossolani come cunei in acciaio o mirini derivati da quelli terrestri. Aggiungiamo la difficolt\u00e0 di colpire un obiettivo in movimento ad una velocit\u00e0 elevata, cosa questa che per il periodo era veramente strabiliante.\nBoelcke prefer\u00ec volare alla distanza massima di 100 m (300 piedi) o meno prima di sparare, assicurandosi cos\u00ec maggiori possibilit\u00e0 di colpire ed abbattere con le prime raffiche di colpi l'avversario.\nUn altro aspetto problematico per colpire rapidamente era che la scorta di munizioni che era solitamente limitata a cento colpi che equivalgono a meno di 60 secondi di fuoco sostenuto. Ricaricare in volo poteva essere pericoloso se non impossibile. Spruzzare il cielo col piombo nelle speranza di colpire qualche cosa, non era una scelta. I bersagli dovevano essere scelti attentamente.\nAll'inizio della guerra, quando un senso di cavalleria ancora era diffuso tra i contendenti, i piloti permisero ai loro oppositori di allontanarsi se loro non avevano pi\u00f9 munizioni o si era inceppata la mitragliatrice.\nLa guerra totale purtroppo non permise per molto tali cortesie.\nSi dovrebbe sempre cercare di tenere d'occhio il tuo avversario, e mai lasciarsi ingannare dalle astuzie.\nNelle manovre messe in atto in una lotta aerea \u00e8 facile perdere vista il proprio avversario.\n\u00c8 probabile che una riaffermazione di questa regola sia: immaginare sempre dove sar\u00e0 il proprio oppositore.\nSe un pilota perde di vista il suo nemico, da cacciatore pu\u00f2 diventare preda.\nUn pilota esperto non permette all'avversario di farsi distrarre.\nPer esempio, era una pratica comune per un pilota fingere di andare in vite apparentemente incontrollata o tuffarsi in picchiata per uscire da una lotta che non stava andando bene. Questa pratica influ\u00ec sulla cavalleria dei loro oppositori. Continuare a combattere con un uomo che stava scendendo verso il terreno appariva antisportivo. Boelcke riconobbe che troppo era stato concesso a molti nemici, difatti era stato permesso loro di scappare e ritornare per lottare un altro giorno. Guerreggiare per la sopravvivenza nazionale non \u00e8 uno sport. Boelcke insegn\u00f2, contro questo comportamento cavalleresco, che non \u00e8 sempre vero che l'aereo avversario che inizia a roteare in gi\u00f9 sta abbandonando l'agone perch\u00e9 in palese difficolt\u00e0, quello potrebbe essere un diversivo, una finta che consente all'avversario di riprendersi per poi continuare la battaglia. Se fosse un artificio dunque, il pilota nemico uscirebbe dalla vite all'ultimo momento e fuggirebbe o ritornerebbe ad attaccare guadagnando anche il vantaggio della sorpresa. Boelcke volle che i suoi allievi seguissero il loro avversario in picchiata per assicurarsi che erano stati abbattuti o, in caso contrario, riprendere la lotta.\nIn qualsiasi tipo di attacco, \u00e8 essenziale attaccare l'avversario da dietro.\nMentre alcuni piloti erano esperti nei calcoli mentali necessari per dei buoni tiratori aerei, la maggior parte era molto meno esperta. Calcolare La velocit\u00e0 di una piattaforma da cui si effettuava il tiro, la velocit\u00e0 delle pallottole e la velocit\u00e0 e direzione dell'obiettivo potrebbe essere molto impegnativo nel calore di battaglia. Nel momento di sparare l'obiettivo potrebbe virare, inoltre il raggio di fuoco delle pallottole era 50 m (150 piedi) o pi\u00f9 se le mitragliatrici erano divergenti. Una virata dell'aereo bersaglio darebbe meno esposizione alle pallottole.\nAttacchi frontali o testa-a- testa richiedono poca o nessuna deviazione. Un attacco frontale comunque espone al fuoco nemico. \u00c8 pi\u00f9 sicuro e pi\u00f9 efficace avere l'obiettivo nella linea di mira pi\u00f9 o meno nella stessa direzione. Questo richiede poco o nessuna concentrazione ed espone l'obiettivo ad una pi\u00f9 grande concentrazione di fuoco.\nA causa della generalit\u00e0 di attacchi dal retro, il disegno degli aerei si adatt\u00f2 aggiungendo spazio sul retro per creare un altro posto in cui mettere altra persona con mitragliatrici che sparavano in varie direzioni.\nSe il tuo avversario si tuffa su di te, non cercare di aggirare il suo attacco, ma attaccalo a tua volta.\nQuesta regola \u00e8 riferita alla considerazione di cui sopra. La reazione istintiva di molte reclute \u00e8 quella di virare e fuggire ad un attaccante, specialmente se si avvicinava in picchiata.\nQuesta manovra presenta la coda del proprio aereo all'assalitore, di solito con risultati disastrosi. Boelcke insegn\u00f2 che un pilota deve vincere questo istinto. Virare per affrontare l'attacco potrebbe costringere l'assalitore alla difensiva, o almeno sconvolgere i suoi piani per effettuare un abbattimento facile. Anche se cabrare in fase di attacco pu\u00f2 far diminuire la velocit\u00e0, \u00e8 meglio tentare di portare le proprie mitragliatrici in posizione di tiro che fuggire. Inoltre, l'attaccante deve uscire dalla picchiata, diventando da cacciatore preda.\nQuando si \u00e8 sulle linee nemiche, ricordarsi sempre la rotta per la ritirata.\nSe un pilota scegliesse di abbandonare il combattimento in presenza di una forza superiore, o stesse picchiando con una macchina danneggiata, sarebbe difficile perdere tempo per ritrovare la rotta. Questa regola suona come ovvia, ma Boelcke trov\u00f2 necessario includerla. Molti piloti atterrarono presso o dietro le linee nemiche perch\u00e9, confusi, persero l'orientamento. Nella Prima Guerra Mondiale, la navigazione aerea era fatta soprattutto a vista. Prendere dei punti di riferimento aiut\u00f2 pi\u00f9 di un pilota a trovare rapidamente la sua rotta, forse facendo la differenza tra la salvezza e la prigionia.\nSuggerimento per Squadroni: In linea di principio, \u00e8 meglio attaccare in gruppi di quattro o sei. Quando la battaglia si frammenta in combattimenti individuali, attenzione a non concentrarsi in molti su un solo avversario..\nNel primo anno dei combattimenti aerei nella Prima guerra mondiale, il combattimento aereo era prevalentemente uno contro uno. I primi assi, come Adolphe P\u00e9goud, Roland Garros, Boelcke e Max Immelmann, cacciarono nel cielo da soli. Man mano che la guerra continuava, il numero puro e semplice di aerei nel cielo aument\u00f2. Molti aerei da ricognizione viaggiarono insieme per una protezione reciproca, oppure scortati da aerei da caccia.\nBoelcke riconobbe che i giorni del cacciatore solitario erano finiti.\nMolti giovani piloti continuarono a gettarsi strenuamente in battaglia come un cavaliere errante, solo per essere sommersi rapidamente da molteplici avversari.\nBoelcke fece conferenze sgridando accanitamente i propri allievi per avere agito troppo indipendentemente e concentrandosi sul bisogno di lavorare come una squadra. Attaccare in gruppo permise al leader della formazione di concentrare esclusivamente la sua attenzione sul proprio obiettivo, mentre i suoi gregari gli proteggevano la coda e controllavano altri eventuali avversari.\nI combattimenti aerei man mano che procedeva la guerra diventarono sempre pi\u00f9 estesi con un gran numero di aerei in volo e squadriglie di 12 unit\u00e0. Il cielo poteva divenire un groviglio turbinante di macchine volanti. Quando l'avversario era in svantaggio numerico, era importante non perdere il vantaggio acquisito. Il fuoco concentrato non sempre era efficace, visto che l'aereo avversario poteva sottrarsi manovrando all'ultimo momento. Raddoppiando il numero degli attaccanti si pu\u00f2 impedire al nemico di manovrare e magari di mettersi in coda o di poter fuggire e mettersi sotto la protezione dei suoi colleghi. Pi\u00f9 tardi nella guerra, il lavoro di gruppo divenne la chiave primaria del successo e della sopravvivenza nel combattimento aereo."}
{"id": "4199015", "revid": "767487", "url": "https://it.wikipedia.org/wiki?curid=4199015", "title": "Bohu\u0148ovice (Pardubice)", "text": "Bohu\u0148ovice \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4199024", "revid": "111396790", "url": "https://it.wikipedia.org/wiki?curid=4199024", "title": "Cistotrigonite", "text": "La cistotrigonite (detta anche trigonite o sindrome uretrale oppure trigonite pseudomembranosa) \u00e8 una condizione infiammatoria della regione del trigono della vescica.\nAnatomicamente il trigono vescicale \u00e8 una regione della parete vescicale, di forma triangolare, con i tre angoli delimitati dall'uretra e dagli ureteri.\nEpidemiologia.\nLa frequenza della cistotrigonite \u00e8 pi\u00f9 elevata nel sesso femminile rispetto al sesso maschile. La prevalenza del disturbo nella donna presenta un primo picco tra i 30 ed i 50 anni, quindi pu\u00f2 aumentare nel periodo post menopausa, verosimilmente in relazione ai disturbi genito-urinari pi\u00f9 frequenti in questo periodo della vita, forse causati dalla alterazione degli estrogeni circolanti.\nEziologia.\nLa causa della cistotrigonite ad oggi \u00e8 ancora indeterminata. \u00c8 noto che la condizione pu\u00f2 spesso associarsi a cerviciti croniche e vaginiti, cos\u00ec come a metaplasia o carcinoma vaginale. Nel maschio il disturbo sembra essere in relazione a patologie coinvolgenti la prostata, data la stretta relazione anatomica tra prostata e collo vescicale.&lt;br&gt;\nMolti studi hanno indicato un importante ruolo degli estrogeni nella eziologia del disturbo. \u00c8 stato infatti dimostrato che i cambiamenti dell'epitelio del trigono correlano con le fasi del ciclo mestruale, similmente a quanto avviene nell'epitelio vaginale, e che \u00e8 possibile avere una esacerbazione dei cambiamenti a seguito della somministrazione orale di estrogeni.\nIn circa il 30% dei pazienti il disturbo pu\u00f2 essere messo in relazione con processi infettivi a carico dell'intestino, ad esempio diverticoliti del colon sigma.\nSintomatologia.\nI sintomi della cistotrigonite sono molto simili a quelli della cistite interstiziale, ed includono dolore alla vescica, pollachiuria (abnorme aumento della frequenza delle minzioni) e del desiderio di urinare, in particolare nel corso della notte (nicturia) e ridotta capacit\u00e0 di trattenere le urine. La sensibilit\u00e0 della vescica a determinati alimenti, quali succo di mirtillo, agrumi, cioccolato ed altri pu\u00f2 essere aumentata.&lt;br&gt;\nAlcuni soggetti presentano disagio e talvolta dolore durante i rapporti sessuali.\nDiagnosi.\nLa diagnosi di questa condizione si basa su una attenta valutazione della sintomatologia riferita dal paziente, seguita dalla esecuzione di un esame completo delle urine, dalla urinocoltura. Gli esami strumentali che possono aiutare a chiarire il quadro sono l'ecografia vescicale transaddominale, la flussimetria urinaria e la cistoscopia.\nDiagnosi differenziale.\nTalvolta pu\u00f2 risultare particolarmente difficoltosa con le infezioni urinarie oppure con la cistite interstiziale."}
{"id": "4199026", "revid": "110157", "url": "https://it.wikipedia.org/wiki?curid=4199026", "title": "Borov\u00e1 (Pardubice)", "text": "Borov\u00e1 \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4199030", "revid": "110157", "url": "https://it.wikipedia.org/wiki?curid=4199030", "title": "Boru\u0161ov", "text": "Boru\u0161ov \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4199031", "revid": "287204", "url": "https://it.wikipedia.org/wiki?curid=4199031", "title": "Borusov", "text": ""}
{"id": "4199033", "revid": "767487", "url": "https://it.wikipedia.org/wiki?curid=4199033", "title": "Dan Bern", "text": "Ispirato da Bob Dylan e dai cantautori folk ha esordito nel 1997 con l'album omonimo per la sussidiaria Work Group della Sony Music.\nIn carriera ha pubblicato oltre una decina di dischi dove ha unito la tradizione folk e blues con il country.\nHa collaborato tra gli altri con Jonathan Demme per cui ha scritto la traccia principale del suo documentario \"Jimmy Carter: Man From Plains\".\nOltre a scrivere canzoni ha pubblicato nel 2004 il romanzo \"Quitting Science\" con lo pseudonimo Cunliffe Merriwether."}
{"id": "4199035", "revid": "1823853", "url": "https://it.wikipedia.org/wiki?curid=4199035", "title": "Brn\u011bnec", "text": "Brn\u011bnec (\"Brunnlitz\" in tedesco) \u00e8 un comune della Repubblica Ceca facente parte del distretto di Svitavy, nella regione di Pardubice.\nStoria.\nIl nome di Brn\u011bnec \u00e8 legato alla figura di Oskar Schindler. Nel 1944 Schindler vi trasfer\u00ec la sua fabbrica di smalti, la D.E.F. (\"Deutsche Emaillewaren-Fabrik\"), da Cracovia. Insieme ad essa spost\u00f2 il campo di prigionia associato con 1.200 lavoratori ebrei acquistando una fabbrica di munizioni.\nLa vicenda \u00e8 narrata nel film Schindler's List diretto da Steven Spielberg nel 1993."}
{"id": "4199036", "revid": "287204", "url": "https://it.wikipedia.org/wiki?curid=4199036", "title": "Brnenec", "text": ""}
{"id": "4199039", "revid": "767487", "url": "https://it.wikipedia.org/wiki?curid=4199039", "title": "Qualcuno dietro la porta", "text": "Qualcuno dietro la porta (\"Quelqu'un derri\u00e8re la porte\") \u00e8 un film del 1971 diretto da Nicolas Gessner.\n\u00c8 basato sul romanzo di Jacques Robert.\nTrama.\nA Folkestone, nel Kent, il celebre psichiatra Laurence Jeffries vive con la moglie Frances. Da tempo \u00e8 al corrente della relazione adulterina che la consorte intrattiene con un francese, Paul, dal quale sovente si reca, a Parigi, con un pretesto. Poco prima di una nuova scappatella, un pescatore si presenta dal medico con uno sconosciuto amnesico, che ha trovato sulla spiaggia. Laurence intuisce che il misterioso uomo pu\u00f2 essere uno strumento micidiale per vendicarsi della moglie e lo porta nella propria dimora, per seguire da vicino il suo caso. Frances, completamente ignara, parte per Parigi, fingendo di recarsi a Londra dal fratello.\nDurante la sua assenza, il dottore, sulla base dei pochi e confusi ricordi dello sconosciuto, tra cui una donna vista sulla spiaggia, riesce a convincerlo che quella donna \u00e8 Frances, sua moglie. Fa infatti ritrovare tra le sue carte una sua foto, segno evidente che tra lo sconosciuto e Frances c'era una relazione amorosa. Sempre secondo la fittizia ricostruzione del medico, lo straniero sarebbe stato al corrente dell'adulterio di Frances con Paul e, tramortito da quest'ultimo, avrebbe perso i sensi, mentre Paul gli uccideva la moglie. L'uomo crede alla versione raccontata, e, aiutato dallo psichiatra, chiede un incontro a Paul, con un inutile telegramma che il dottore gli prospetta efficace e invece strappa quando esce per imbucarlo, avendo gi\u00e0 preso accordi con il cognato, con cui finge di voler avere una discussione civile con Paul.\nQuando questi giunge a casa del dottor Jeffries, si ritrova davanti lo sconosciuto, il quale lo uccide. All'appuntamento \u00e8 presente anche Frances. Sconvolta per l'omicidio dell'amante, si nega all'assassino, stupito nel vedersi respinto e non riconosciuto dalla moglie. Ripreso da furore (sulla spiaggia aveva infatti violentato e ucciso una donna dopo essere fuggito da un ospedale psichiatrico, come alcuni agenti hanno in seguito rivelato a Jeffries), avvia con lei una colluttazione, finch\u00e9 Jeffries interviene, rivelando che Frances non \u00e8 sua moglie e mandandolo sulla spiaggia, dove lo far\u00e0 arrestare dalla polizia, accusandolo inoltre del nuovo omicidio commesso.\nRimasti soli, Frances rinfaccia al marito un matrimonio in cui \u00e8 sempre stata trascurata, con un uomo dedito esclusivamente al lavoro. Laurence, allora, la lascia libera, se vuole, di denunciarlo alla polizia.\nProduzione.\nIl film, diretto da Nicolas Gessner su una sceneggiatura di Marc Behm, Gessner stesso, Jacques Robert e Lorenzo Ventavoli con il soggetto di Jacques Robert (autore del romanzo), fu prodotto da Raymond Danon, Nicolas Gessner e Maurice Jacquin per Lira Films e Soci\u00e9t\u00e9 Nouvelle de Cin\u00e9matographie e girato in lingua inglese a Folkestone in Inghilterra.\nDistribuzione.\nIl film fu distribuito in Francia dal 28 luglio 1971 al cinema dalla Soci\u00e9t\u00e9 Nouvelle de Cin\u00e9matographie.\nAlcune delle uscite internazionali sono state:\nAccoglienza.\nCritica.\nSecondo il Morandini il film \u00e8 un \"dramma a suspense, scritto con rozzezza effettistica\" che \"concede troppo all'istrionismo senza freni dei due protagonisti\"."}
{"id": "4199040", "revid": "46931", "url": "https://it.wikipedia.org/wiki?curid=4199040", "title": "Quelqu'un derri\u00e8re la porte", "text": ""}
{"id": "4199043", "revid": "4781", "url": "https://it.wikipedia.org/wiki?curid=4199043", "title": "Euronext Paris", "text": ""}
{"id": "4199044", "revid": "287204", "url": "https://it.wikipedia.org/wiki?curid=4199044", "title": "Dentro me (singolo)", "text": ""}
{"id": "4199048", "revid": "767487", "url": "https://it.wikipedia.org/wiki?curid=4199048", "title": "Shahril Ishak", "text": "Carriera.\nNazionale.\nHa collezionato oltre cento presenze con la maglia della sua nazionale, soltanto Aide Iskandar, Daniel Mark Bennett, Shunmugham Subramani e Indra Sahdan Daud sono scesi in campo pi\u00f9 volte con la maglia della nazionale di Singapore."}
{"id": "4199053", "revid": "196390", "url": "https://it.wikipedia.org/wiki?curid=4199053", "title": "Quelli che... (programma televisivo)", "text": ""}
{"id": "4199059", "revid": "287204", "url": "https://it.wikipedia.org/wiki?curid=4199059", "title": "Sarcofago clazomenio", "text": "I sarcofagi clazomeni sono sarcofagi fittili, solitamente di forma trapezoidale, con decorazione dipinta, databili tra la met\u00e0 del VI secolo e il 450 a.C., rinvenuti in gran parte nella necropoli di Clazomene, luogo di origine di questa produzione, o nei dintorni (Smirne, Rodi, Samo, Lesbo e Efeso); il peso notevole di questi oggetti funerari ne limitava la diffusione. La decorazione, a figure nere o a risparmio, \u00e8 eseguita prevalentemente nel tardo stile delle capre selvatiche tipico della Ionia settentrionale, ma presenta alcune similitudini con la ceramica clazomenia e con lo stile attico.\nDecorazione.\nL'argilla usata per la fabbricazione dei sarcofagi tende al rosso ed \u00e8 simile a quella usata per i mattoni, l'ingubbio \u00e8 color crema e la pittura di un marrone scuro; i colori bianco e porpora aggiunti generalmente non sono sopravvissuti al tempo. La tecnica a risparmio \u00e8 impiegata per le figure di animali dipinte in composizioni simmetriche; i soggetti preferiti a figure nere sono scene di guerra o corse di carri dove l'azione \u00e8 comunque scarsa e si bada prevalentemente alla simmetria compositiva, mentre sono rare le scene mitologiche. Frequentemente le figure nere sono solo imitative e le linee incise sono sostituite da linee di bianco aggiunto. Su alcuni esemplari pi\u00f9 tardi si trovano esperimenti con le figure rosse, o meglio, \"figure bianche\", risparmiate su fondo color crema.\nI sarcofagi di terracotta erano largamente utilizzati nell'oriente greco del VI secolo a.C. e avevano generalmente forma semplice e non decorata; a partire da alcuni esemplari con il bordo pi\u00f9 ampio sul quale sono stati dipinti motivi decorativi lineari, una versione pi\u00f9 elaborata si \u00e8 sviluppata intorno alla met\u00e0 del VI secolo a.C. La parte decorata era il bordo superiore della cassa che aveva forma rettangolare negli esemplari pi\u00f9 antichi e forma trapezoidale in quelli pi\u00f9 recenti con il pannello della testata pi\u00f9 ampio, un mutamento avvenuto nel terzo quarto del secolo. Gli esemplari pi\u00f9 antichi avevano i listelli corti decorati con figure di animali dipinte con tecnica a risparmio, in seguito vennero introdotte le figure umane dipinte a figure nere, il pannello di testata assunse un'importanza maggiore e si ingrand\u00ec fino a far assumere all'intero sarcofago una forma trapezoidale. I lati lunghi erano decorati con intrecci e palmette e terminavano alle estremit\u00e0 con due pannelli decorati con figure o motivi ornamentali. I sarcofagi dipinti clazomeni sono gli unici reperti fittili della Grecia orientale sui quali si continu\u00f2 ad impiegare il tardo stile delle capre selvatiche, tipico della Ionia settentrionale, che altrimenti si sarebbe creduto estinto alla met\u00e0 del VI secolo a.C.\nA partire dall'evoluzione in forma trapezoidale sono state individuate e distinte le mani di alcuni pittori. Il Pittore di Borelli \u00e8 stilisticamente affine al Pittore di Petrie (\u2192 Ceramica clazomenia), i suoi lavori sono databili al 530 a.C. ed \u00e8 quindi uno dei pi\u00f9 antichi tra gli autori individuati. Il gruppo dell'Albertinum \u00e8 pi\u00f9 recente e sembra aver stabilito una sorta di monopolio sull'attivit\u00e0 di decorazione dei sarcofagi, infine il Pittore di Hopkinson semplifica la decorazione fino ad evitare l'uso delle figure nere. La datazione di questi autori \u00e8 difficoltosa e basata quasi esclusivamente su confronti stilistici; i sarcofagi decorati erano sufficientemente costosi da non richiedere ulteriori offerte funerarie, di conseguenza sono scarse le testimonianze vascolari utili per la datazione delle tombe."}
{"id": "4199062", "revid": "729019", "url": "https://it.wikipedia.org/wiki?curid=4199062", "title": "Golpe Botelho Moniz", "text": "Il golpe Botelho Moniz fu, secondo alcuni storici, un tentativo di colpo di Stato nei mesi di marzo e aprile del 1961 in Portogallo, ad opera di ufficiali liberali guidati dal generale Botelho Moniz, allora ministro della difesa, contrari alla Guerra coloniale portoghese iniziata in Angola, sostenuta dal dittatore Ant\u00f3nio de Oliveira Salazar.\nIl piano era di presentare una mozione di sfiducia verso Salazar durante la riunione del consiglio della difesa convocato per l'8 aprile 1961, ma Salazar, probabilmente avvertito non partecip\u00f2 alla riunione.\nL'organizzazione della rivolta non ebbe successo e nei giorni seguenti lo scontro venne risolto con le dimissioni di alte cariche della gerarchia militare."}
{"id": "4199063", "revid": "1305772", "url": "https://it.wikipedia.org/wiki?curid=4199063", "title": "Motobarcapompa", "text": "La motobarcapompa \u00e8 un tipo di nave adibita al servizio antincendio navale e alla ricerca e soccorso (SAR) in ambito marittimo, in regime di navigazione nazionale.\nIn Italia questo tipo di navi vengono iscritte sul Registro delle navi e dei galleggianti in servizio governativo non commerciale dello Stato e sono di solito appartenenti alla flotta del Corpo nazionale dei vigili del fuoco del Ministero dell'interno, ci\u00f2 comporta l'acquisizione di particolari privilegi riconosciuti dagli articoli 32, 96 e 236 della Convenzione delle Nazioni Unite sul diritto del mare che le equipara alle navi da guerra, godendo, ad esempio, in acque internazionali, della completa immunit\u00e0 dalla giurisdizione di qualunque altro Stato che non sia quello di cui battono bandiera."}
{"id": "4199067", "revid": "599013", "url": "https://it.wikipedia.org/wiki?curid=4199067", "title": "Jean Nicolas", "text": ""}
{"id": "4199074", "revid": "726373", "url": "https://it.wikipedia.org/wiki?curid=4199074", "title": "Himitsu", "text": "Himitsu (lett. \"Segreto\") \u00e8 un dorama stagionale autunnale in 9 puntate prodotto da TV Asahi e mandato in onda nel 2010. Basato sul romanzo omonimo del 1998 dello scrittore di spy-story Keigo Higashino, racconta la storia del passaggio dell'anima di una madre nel corpo della figlia, con tutte le conseguenze che ci\u00f2 viene a comportare.\nNe era gi\u00e0 stata tratta una pellicola cinematografica nel 1999.\nTrama.\nHeisuke \u00e8 marito e padre rispettivamente di Naoko e Monami. La loro vita scorre apparentemente entro un flusso di perfetta e normalissima serenit\u00e0: una comunissima famiglia con comuni problemi ed altrettanto comunissime gioie. Questo almeno fino al momento in cui le due, durante un viaggio in pullman, rimangono coinvolte in un terribile incidente stradale causato da un improvviso colpo di sonno dell'autista. Una negligenza imperdonabile e foriera di tragiche conseguenze.In ospedale, la donna ferita gravemente chiede con disperazione al marito cosa ne \u00e8 stata della figlia: appena saputo che la ragazza se la caver\u00e0, muore. Questo dopo aver fatto avvicinare le loro barelle ed aver stretto con forza la mano della figlia. Nel momento in cui la madre spira, la ragazza riapre gli occhi.\nHeisuke, scosso in maniera cos\u00ec imprevedibile e traumatica da una tal tragedia e travolto letteralmente dal dolore non sembra proprio capace di darsi pace; ma ecco che appena la figlia si sveglia dal coma questa, senza esitazione alcuna e perfettamente consapevole, afferma davanti agli occhi sbigottiti di Heisuke di essere Naoko. Cosa \u00e8 accaduto? La propria anima sembra davvero essersi trasferita nel corpo della figlia, prendendone cos\u00ec stabile possesso. Decidono di mantenere la cosa gelosamente segreta a tutti i conoscenti, gli amici e i parenti.\nPer Heisuke inizier\u00e0 allora una nuova e stranissima esistenza: si trover\u00e0 difatti a convivere con quella che \u00e8 per lui ancora a tutti gli effetti sua moglie, Naoko, avendo per\u00f2 davanti agli occhi il corpo della figlia; corpo posseduto dalla coscienza della donna. Mentre la \"nuova\" Monami quasi subito e con molta facilit\u00e0 inizia ad adattarsi a questa situazione, entrando sempre pi\u00f9 nella parte della ragazza e cominciando a vivere felicemente la sua vita e realt\u00e0 di studentessa adolescente, Heisuke si trova invece a dover affrontare i primi scrupoli di coscienza e dubbi morali: quella che \"\u00e8\" sua moglie ora si trova costretto dalle circostanze a vederla come propria figlia.\nL'uomo non \u00e8 mai riuscito ad accettare lo stato delle cose cos\u00ec come si \u00e8 venuto a creare, continua a chiamare col nome della moglie la \"nuova\" Monami (lasciando alquanto perplessi coloro che lo ascoltano), ed arrivando al punto di provare a dormire insieme a lei. Intanto, dopo essersi trasferita nella cameretta che era della figlia, la \"nuova\" Monami si mette a frequentar gli amici di scuola, venendo a conoscenza a sua volta di alcuni fatti tenuti sempre celati dalla \"loro bambina\" ai genitori, tra cui un fidanzato segreto (che, come viene a sapere, l'aveva gi\u00e0 fotografata nuda) e gli autentici sentimenti che provava nei confronti della madre.\nSi mette a studiare di buona lena, continuando ad occuparsi delle faccende domestiche da perfetta padrona di casa; sceglier\u00e0, al termine delle superiori di studiare medicina.\nVari problemi, com'\u00e8 facile immaginarsi, sorgeranno presto all'orizzonte, con Naoko nel corpo di Monami che deve tornar a frequentar l'ambiente scolastico (con un'impennata nei risultati di studio, risultando essere la \"nuova\" Monami molto pi\u00f9 brava nei compiti in classe e negli esami mensili; v'\u00e8 poi una vicina di casa ficcanaso e pettegola sempre molto interessata agli affari altrui; il medico amico di giovent\u00f9 di Heisuke ed ex spasimante di Naoko; lo stesso Heisuke che non sa pi\u00f9 bene che tipo di rapporto intrattenere con la Naoko finita nel corpo adolescente di Monami.Ad un certo punto, geloso, installer\u00e0 un microfono nella stanza della \"nuova\" Monami per spiarne le conversazioni al telefono. Nel frattempo lei dovr\u00e0 aiutare un'amica in una grande questione esistenziale, la compagna \u00e8 difatti rimasta incinta di uno studente universitario.\nVi \u00e8 poi il ragazzo compagno di scuola ed ex fidanzato di Monami il quale, dalla \"nuova\" Monami cortesemente rifiutato, decider\u00e0 di andar a studiare in America lasciandola in tal modo libera; infine la relazione d'amicizia che Heisuke inizia ad intrattenere con la vedova dell'autista del pullman responsabile del tragico incidente (in cui ha perduto la vita il corpo della moglie e l'anima della figlia). Vi sono dei sospetti che sorgono sulla vera causa dell'incidente ed Heisuke si mette ad indagare.\nL'autista passava da molto tempo dei soldi ad una donna misteriosa che si riveler\u00e0 essere la sorella di una sua vecchia fiamma; questi soldi sono serviti per pagare gli studi ad un ragazzo che pare essere il figlio dell'autista. Heisuke, dopo averlo conosciuto lo aiuta a far carriera nella sua stessa societ\u00e0 dove lavora come manager; pochissimo tempo dopo sembra che l'anima della vera Monami torni temporaneamente ad abitare il suo corpo: le due coscienze, quella della madre e quella della figlia, si trovano cos\u00ec a convivere felicemente nello stesso corpo.\nCi\u00f2 dona una nuova serenit\u00e0 e pace all'animo tormentato di Heisuke; fino a che, nel luogo ove Heisuke e Naoko si era dichiarati la prima volta, lei lo informa che ha deciso di abbandonare il corpo della figlia, lasciandone di nuovo interamente il possesso alla vera Monami.\nHeisuke si \u00e8 rassegnato, passano otto anni e lo troviamo impegnato nei preparativi matrimoniali di Monami (che si \u00e8 laureata in medicina), la quale si sta per sposare col figlio dell'autista: immediatamente prima della cerimonia per\u00f2 ad Heisuke sorge un terribile sospetto, cio\u00e8 che forse Monami non \u00e8 mai veramente tornata nel suo corpo e che tutto sia stato in realt\u00e0 solo un inganno di Naoko stabilmente insediata nel corpo della figlia.\nForse la coscienza di Naoko ha fatto tutto ci\u00f2 per liberarsi definitivamente dal sentimento possessivo di quello che era suo marito: ma anche se ci\u00f2 fosse vero, Heisuke oramai non pu\u00f2 pi\u00f9 farci nulla. Quella che \u00e8 la \"vera verit\u00e0\" rimarr\u00e0 sempre in dubbio, un segreto affidato al destino: mentre Heisuke accompagna Monami all'altare per \"passarla\" al futuro marito si toglie finalmente l'anello matrimoniale dall'anulare, cosa che fino ad allora non aveva mai voluto fare."}
{"id": "4199080", "revid": "124123", "url": "https://it.wikipedia.org/wiki?curid=4199080", "title": "Lottie Blair Parker", "text": "Cominci\u00f2 la sua carriera come attrice, a fianco di John Edward McCullough, Mary Anderson e Dion Boucicault.\nSotto lo pseudonimo di Lottie Blair Parker, scrisse una dozzina di commedie, ma viene ricordata soprattutto per tre lavori prodotti tra il 1897 e il 1906: \"Way Down East\", \"Under Southern Skies\" e \"The Redemption of David Corson\".\nIl primo dei tre, \"Way Down East\", prodotto nel 1898 da William A. Brady e Florenz Ziegfeld, Jr., fu il suo pi\u00f9 grande successo, uno dei testi pi\u00f9 popolari dell'epoca, che conobbe diverse messe in scena nei due decenni seguenti e che, nel 1920, fu portato sullo schermo da D.W. Griffith con un celebre film, distribuito in Italia con il titolo \"Agonia sui ghiacci\", che aveva come protagonista Lillian Gish."}
{"id": "4199081", "revid": "2082792", "url": "https://it.wikipedia.org/wiki?curid=4199081", "title": "Logica paraconsistente", "text": "In logica, per logica paraconsistente si intende un sistema formale in cui possono verificarsi in modo controllato delle eccezioni al principio di non contraddizione, cio\u00e8 possono presentarsi delle contraddizioni, senza per\u00f2 che con questo sia possibile derivare nel sistema ogni proposizione, evitando quindi il principio di esplosione.\nIl termine fu coniato nel 1976 durante la \"Third Latin America Conference on Mathematical Logic\" dal filosofo peruviano Francisco Mir\u00f3 Quesada (1918-).\nAnche se il dibattito riguardo a sistemi logici in cui si verifichino contraddizioni risale agli \"Analitici primi\" di Aristotele, i primi autori che hanno contribuito a sviluppare le logiche paraconsistenti sono Nikolaj Aleksandrovic Vasil'ev (1880-1940), Ivan Orlov (1886-1936), Stanis\u0142aw Ja\u015bkowski (1906-1965) e Newton da Costa (1929-)."}
{"id": "4199082", "revid": "481666", "url": "https://it.wikipedia.org/wiki?curid=4199082", "title": "Charlotte Blair Parker", "text": ""}
{"id": "4199087", "revid": "715366", "url": "https://it.wikipedia.org/wiki?curid=4199087", "title": "Mazeppa (opera)", "text": ""}
{"id": "4199090", "revid": "1543377", "url": "https://it.wikipedia.org/wiki?curid=4199090", "title": "Pista ciclabile Corridoio Morenico basso", "text": "La pista ciclabile Corridoio Morenico basso \u00e8 un percorso ciclabile della provincia di Mantova, nell'Alto Mantovano, che collega Castiglione delle Stiviere a Pozzolo, frazione del comune di Marmirolo e si snoda lungo strade comunali a basso traffico.\nDescrizione.\nLa pista percorre le colline moreniche a sud del lago di Garda con alcuni saliscendi tra Castiglione delle Stiviere e Pozzolo.\nAlcuni luoghi incontrati durante il suo percorso sono ricchi di storia e fanno riferimento alle battaglie risorgimentali (battaglia di Solferino e San Martino).\nA Pozzolo si incrocia la pista ciclabile del Mincio ed \u00e8 possibile raggiungere Mantova o Peschiera del Garda."}
{"id": "4199091", "revid": "729019", "url": "https://it.wikipedia.org/wiki?curid=4199091", "title": "Romolo dalla Chiesa", "text": "Biografia.\nFiglio di Maria Laura Bergonzi e del generale Romano dalla Chiesa, che fu vicecomandante generale dei Carabinieri, e fratello di Carlo Alberto e Romeo. Dopo essere stato assegnato ai carristi al termine dell'accademia militare di Modena dove era entrato nel 1940 con l'83\u00ba Corso \"Rex\" quale ufficiale di Fanteria, specialit\u00e0 carristi. Nel 1943, durante la seconda guerra mondiale, \u00e8 decorato della medaglia d'argento al valor militare, per le sue azioni quale comandante di plotone in una compagnia del CCCXVI battaglione semoventi controcarri da 47/32 in Tunisia nel novembre 1942 con la seguente motivazione:\nDALLA CHIESA Romolo, di Romano e di Bergonzi Maria Laura, da Saluzzo, sottotenente CXXXVI battaglione contro carri divisionali da 47/32. Comandante di plotone semoventi controcarri, dava nelle azioni iniziali della campagna di Tunisia, costante prova di ardimento e di perizia. Ricevute disposizioni per il contrattacco, procedeva alla ricognizione del terreno e del nemico, con singolare audacia e ammirevole diligenza, e ferito gravemente al petto, incurante delle sue condizioni, rimaneva in luogo per dare al successore precise istruzioni per l\u2019azione che, ripresa su suo ordine, concludevasi felicemente. Solo quando aveva perduto i sensi era possibile condurlo al posto di medicazione, dopo aver aggiunto, a quello del valore, magnifico esempio di attaccamento al dovere. Tunisia, 14-26 novembre 1942.\nNel dopoguerra anche lui poi intraprese la carriera nell'Arma dei Carabinieri.\nNegli anni Sessanta \u00e8 al Sifar. Vicino al generale Giovanni de Lorenzo, \u00e8 implicato nel piano Solo. Nominato colonnello, nel 1964 \u00e8 capo di stato maggiore della divisione \"Ogaden\" di Napoli, che ha giurisdizione per tutta l'Italia meridionale.\nNel 1965 comanda il 4\u00ba Reggimento carabinieri a cavallo. Poi passa al comando della Legione Carabinieri del Lazio.\nDa generale di brigata comand\u00f2 l'VIII brigata Bari e la Brigata scuole.\nNel 1981 il suo nome comparve nella lista degli appartenenti alla P2; in quel momento era in servizio al Comando generale dell'Arma.\nNominato generale di divisione, comand\u00f2 la Divisione \"Ogaden\"."}
{"id": "4199094", "revid": "111373", "url": "https://it.wikipedia.org/wiki?curid=4199094", "title": "Elettrotreno FFS RABDe 8/16", "text": "L'elettrotreno RABDe 8/16 delle Ferrovie Federali Svizzere era un elettrotreno progettato negli anni settanta del XX secolo per i servizi vicinali.\nNe vennero realizzate 4 unit\u00e0 prototipo, a cui non segu\u00ec mai una produzione in serie, visti i numerosi problemi costruttivi riscontrati. A causa della tendenza delle casse a deformarsi \"come banane\" furono scherzosamente soprannominati \"\"Chiquita\".\nStoria.\nGli elettrotreni RABDe 8/16 vennero progettati come evoluzione dei precedenti RABDe 12/12 (\"Mirage\"\") utilizzati per i servizi vicinali nella regione di Zurigo.\nPer consentire un'alta accelerazione, gli elettrotreni furono costruiti con casse in alluminio, molto leggere, che per\u00f2 fin dall'inizio tendevano a deformarsi vistosamente.\nVennero costruiti 4 treni, numerati da 1121 a 1124, ognuno composto di 4 vetture (motrice pilota di seconda classe, rimorchiata di prima classe e bagagliaio, rimorchiata di seconda classe, motrice pilota di seconda classe). Fu adottata una livrea molto particolare, in viola e giallo, che contribu\u00ec a far conoscere questi treni all'utenza.\nMa oltre ai problemi statici, si riscontrarono presto numerosi problemi all'equipaggiamento elettrico, che coerentemente con l'imposizione sperimentale del progetto era a tiristori. Gli RABDe 8/16 vennero pertanto distolti dagli impegnativi servizi suburbani di Zurigo, e utilizzati come riserva su linee locali nella Svizzera orientale.\nNel 1990-91 i treni vennero revisionati, e ridipinti nella livrea bianca, rossa e blu simile a quella dei loro \"discendenti\" RBDe 560; un elettrotreno venne anche noleggiato per un breve periodo alla Mittelthurgaubahn, ma nel 1997 vennero infine tutti radiati e demoliti."}
{"id": "4199099", "revid": "115334715", "url": "https://it.wikipedia.org/wiki?curid=4199099", "title": "Prealpi Giulie Settentrionali", "text": "Le Prealpi Giulie Settentrionali (dette anche \"Catena Plauris-Musi-Chiampon\") sono un gruppo montuoso delle Prealpi Giulie, situate in Friuli-Venezia Giulia (provincia di Udine) ed in Slovenia (Goriziano): costituiscono la parte nord-occidentale delle Prealpi Giulie e raggiungono la massima elevazione con il Monte Plauris (1.958\u00a0m).\nClassificazione.\nSecondo la SOIUSA le Prealpi Giulie Settentrionali sono un supergruppo alpino con la seguente classificazione:\nDelimitazioni.\nRuotando in senso orario i limiti geografici sono: Sella Carnizza, torrente Uccea, fiume Isonzo, Sella di Caporetto, torrente Natisone, Sella di Tiulac, torrente Comappo, Pianura friulana, fiume Tagliamento, Canal del Ferro, Val Resia, Sella Carnizza.\nSuddivisione.\nSecondo la SOIUSA le Prealpi Giulie Settentrionali sono ulteriormente suddivise in due gruppi:\nVette.\nAlcune delle vette principali delle Prealpi Giulie Settentrionali sono:"}
{"id": "4199100", "revid": "709829", "url": "https://it.wikipedia.org/wiki?curid=4199100", "title": "Gerenzone", "text": "Il Gerenzone \u00e8 uno dei tre torrenti principali che attraversano la citt\u00e0 di Lecco.\nIdrografia.\nIl torrente Gerenzone nasce alle pendici della Grigna meridionale, a una quota di circa 1060\u00a0m s.l.m., e si sviluppa per poco pi\u00f9 di 4\u00a0km. La sorgente \u00e8 situata nel territorio comunale di Ballabio.\nIl bacino idrografico copre un'area di 9,5\u00a0km\u00b2 e la sua altitudine varia tra un massimo di 1580\u00a0m s.l.m. e un minimo di 197\u00a0m (alla foce del torrente).\nIl corso del Gerenzone decorre nella Val Gerenzone ed entra nel territorio del comune di Lecco a un'altitudine di circa 570\u00a0m s.l.m. A quota 514\u00a0m s.l.m. il torrente riceve l'apporto di alcune sorgenti, e il suo regime diventa da temporaneo a permanente.\nDopo aver attraversato la citt\u00e0 di Lecco, il corso d'acqua si getta nel ramo lecchese del lago di Como."}
{"id": "4199105", "revid": "120839420", "url": "https://it.wikipedia.org/wiki?curid=4199105", "title": "Rochelle Hudson", "text": "Biografia.\nNel 1931 vinse l'edizione di quell'anno del premio \"WAMPAS Baby Stars\", un'iniziativa pubblicitaria promossa negli Stati Uniti dalla \"Western Association of Motion Picture Advertisers\", che premiava ogni anno tredici ragazze giudicate pronte ad iniziare una brillante carriera nel cinema. \nRochelle Hudson si spos\u00f2 quattro volte. La prima con Charles Brust. Si sa poco del loro matrimonio che fin\u00ec in un divorzio. Nel 1939, si rispos\u00f2 con Harold Thompson che era a capo del Dipartimento Storyline ai Disney Studios. Collabor\u00f2 con il marito, incaricato di un lavoro di spionaggio per il governo degli Stati Uniti durante la seconda guerra mondiale: facendosi passare per una coppia in vacanza, indagarono per rilevare eventuali attivit\u00e0 tedesche, trovando una fornitura di gas nascosta da agenti nemici nella California del sud. I due, comunque, divorziarono nel 1947.\nIl suo terzo marito fu il giornalista sportivo del \"Los Angeles Times\", Dick Irving Hyland, da cui divorzi\u00f2 due anni dopo il matrimonio. Il quarto fu un executive alberghiero, Robert Mindell. I due divorziarono nel 1971; questa ultima unione dur\u00f2 otto anni.\nNel 1972, Rochelle Hudson venne trovata morta nella sua casa al Palm Desert Country Club, uccisa da una polmonite provocata da una malattia del fegato."}
{"id": "4199108", "revid": "196390", "url": "https://it.wikipedia.org/wiki?curid=4199108", "title": "Torrente Gerenzone", "text": ""}
{"id": "4199112", "revid": "767487", "url": "https://it.wikipedia.org/wiki?curid=4199112", "title": "11 piki no neko", "text": " \u00e8 un film d'animazione del 1980 diretto da Shiro Fujimoto.\nTratto da una famosa serie di libri illustrati per bambini dello scrittore Noboru Baba, il lungometraggio ha avuto anche un sequel, \"11 piki no neko to ahoudori\", proiettato per la prima volta nel 1986. Il film \u00e8 stato doppiato in tedesco ma non in italiano.\nTrama.\nUndici gatti, uno tigrato e gli altri dieci con il pelo azzurro, sono impegnati nei differenti problemi di una citt\u00e0 abitata solo da gatti."}
{"id": "4199115", "revid": "697352", "url": "https://it.wikipedia.org/wiki?curid=4199115", "title": "Google Translate", "text": ""}
{"id": "4199117", "revid": "715366", "url": "https://it.wikipedia.org/wiki?curid=4199117", "title": "Mazepa (opera)", "text": "Mazepa o Mazeppa, \u00e8 un'opera in tre atti e sei scene di P\u00ebtr Il'i\u010d \u010cajkovskij. Il libretto di Viktor Petrovi\u010d Burenin si basa sul poema \"Poltava\" di Aleksandr Sergeevi\u010d Pu\u0161kin, e fu in parte modificato dal compositore, che vi inser\u00ec molti versi originali del poema pu\u0161kiniano. La prima rappresentazione dell'opera ebbe luogo al teatro Bol'\u0161oj di Mosca il 3 (15) febbraio 1884 sotto la direzione di Ippolit Al'tani.\nStoria della composizione.\nL'opera fu composta tra giugno 1881 ed aprile 1883. Il libretto era basato sul poema di Pu\u0161kin \"Poltava\", che a sua volta si ispirava agli eventi storici della campagna di Poltava, una fase della grande guerra del nord, in cui lo zar Pietro il Grande sconfisse il re di Svezia Carlo XII. \u010cajkovskij era molto coinvolto da questa storia di amore tragico e tradimento politico. Il librettista Burenin si attenne al poema di Pu\u0161kin, incorporandone ampi stralci, tuttavia il compositore non era molto soddisfatto del lavoro e apport\u00f2 dei cambiamenti, aggiungendo altri versi del poeta. Vasilij Kandaurov contribu\u00ec al testo dell'aria di Mazepa della seconda scena del secondo atto.\nIl libretto fu rivisto pi\u00f9 volte, anche dopo la prima dell'opera, e venne aggiunto il personaggio di Andrej.L'organico dell'orchestra era il seguente:\nTrama.\nL'azione ha luogo in Ucraina all'inizio del XVIII secolo.\nAtto I.\nScena prima La residenza di Ko\u010dubej sulle rive del Dnepr. Un gruppo di ragazze canta e getta nel fiume ghirlande di fiori. Arriva Marija e le ragazze le chiedono di unirsi a loro, ma lei non pu\u00f2 rimanere perch\u00e9 a casa ci sono ospiti: \u00e8 arrivato l'Atamano Ivan Mazepa. Il suo amico d'infanzia Andrej le rivela di essere da sempre innamorato di lei. Marija risponde che vorrebbe poterlo amare a sua volta, ma il destino non lo permette. Andrej corre via disperato. Vasil' Ko\u010dubej e Ljubov', i genitori di Marija, arrivano con i loro ospiti: subito iniziano canti e balli, tra cui il famoso hopak. Mazepa chiede a Ko\u010dubej la mano della figlia, ma egli \u00e8 incredulo: Mazepa, oltre a essere molto vecchio, \u00e8 anche padrino di Marija e la chiesa ortodossa non permetterebbe le nozze. Mazepa insiste e la situazione inizia a degenerare in uno scontro, quando Marija si mette in mezzo ai due e, tra la sorpresa generale, decide di seguire Mazepa, di cui \u00e8 innamorata.\nScena seconda Una stanza in casa di Ko\u010dubej. Ljubov' piange la perdita della figlia, le donne di casa tentano invano di consolarla. Lei le manda via e chiede a Ko\u010dubej di convincere i cosacchi a far guerra a Mazepa, ma egli ha un piano migliore: mentre erano ancora amici, Mazepa gli aveva accennato alla sua idea di stipulare un'alleanza con gli Svedesi per liberare l'Ucraina dal dominio di Pietro il Grande. D'accordo con Iskra, amico fidato di Ko\u010dubej, Andrej viene pertanto incaricato di portare allo zar il messaggio dell'imminente tradimento di Mazepa.\nAtto II.\nScena prima Una segreta del castello di Mazepa, di notte. Il piano non \u00e8 riuscito: Pietro il Grande non ha creduto alla delazione ed ha consegnato Ko\u010dubej a Mazepa. Sotto tortura, Ko\u010dubej ha reso una falsa confessione, incolpandosi di tutto ci\u00f2 di cui veniva accusato. Arriva Orlik, uomo di fiducia di Mazepa: vuole sapere dove Ko\u010dubej ha nascosto i suoi tesori. Egli risponde di mandare Marija, che mostrer\u00e0 loro ogni cosa, e di lasciarlo pregare prima dell'esecuzione, ma ci\u00f2 non basta a Orlik, e la tortura ricomincia.\nScena seconda Una terrazza del castello di Mazepa, quella stessa notte. Mazepa pensa al terribile colpo che ricever\u00e0 Marija quando sapr\u00e0 che cosa egli ha fatto al padre. Arriva Orlik: Ko\u010dubej non ha rivelato niente. L'esecuzione \u00e8 fissata per l'alba e Mazepa manda Orlik a fare i preparativi. Arriva Marija che \u00e8 scura in volto: perch\u00e9 Mazepa ultimamente passa cos\u00ec tanto tempo lontano da lei? Mazepa tenta di calmarla e dopo un po' ci riesce. Le rivela i suoi piani per ottenere l'indipendenza dell'Ucraina, in modo che egli diventer\u00e0 re, e Marija regina. La mette poi alla prova su suo padre, chiedendole se tenga di pi\u00f9 a suo marito o alla sua famiglia. Marija gli risponde dicendo che ha gi\u00e0 lasciato tutto per lui, ed egli, rassicurato, se ne va. Arriva Ljubov', che supplica la figlia di intercedere presso Mazepa per salvare Ko\u010dubej. La ragazza, ignara di tutto, ha bisogno di un po' di tempo per capire cosa sta succedendo, poi, inorridita, sviene. Ljubov' la fa rinvenire e le due corrono via nell'estremo tentativo di supplicare Mazepa affinch\u00e9 risparmi la vita a Ko\u010dubej.\nScena terza Presso i bastioni della citt\u00e0. I poveri della citt\u00e0 si radunano per assistere al supplizio. Un cosacco ubriaco canta una canzone allegra. Arrivano Mazepa ed Orlik, mentre Ko\u010dubej ed Iskra sono condotti al patibolo. Marija e Ljubov' giungono proprio nel momento in cui i due vengono decapitati. Ljubov' respinge Marija, che scoppia in lacrime.\nAtto III.\nLe rovine della dimora di Ko\u010dubej, nei pressi del campo di battaglia. La battaglia di Poltava \u00e8 finita, Pietro ha sconfitto Mazepa e gli Svedesi. Andrej ha preso parte alla lotta, ma non \u00e8 riuscito a trovare Mazepa. Mentre vaga sopraggiungono dei cavalieri e si nasconde. Mazepa e Orlik sono in fuga: l'Atamano, un tempo potente, ha perso tutto. Mazepa manda Orlik a preparare il campo ed Andrej esce allo scoperto e lo sfida: lo carica con la spada sguainata, ma Mazepa gli spara. Arriva Marija, completamente impazzita. Non riconosce Mazepa, che cerca di confortarla. Orlik torna avvertendo che le truppe si stanno avvicinando: Mazepa vorrebbe portare con s\u00e9 Marija, ma Orlik si oppone, in quanto li rallenterebbe troppo. Mazepa a malincuore lascia Marija. Marija trova Andrej coperto di sangue, e grida al vedere sangue dappertutto. Il giovane si muove ancora e le chiede di guardarlo per l'ultima volta, ma lei non capisce e gli canta una ninna nanna, credendolo un bambino. Andrej muore mentre Marija continua a cullarlo ed a cantare persa nel vuoto, e l'opera finisce.\nStruttura dell'opera.\nAtto I.\nScena prima\nScena seconda\nAtto II.\nScena prima\nScena seconda\nScena terza"}
{"id": "4199119", "revid": "287204", "url": "https://it.wikipedia.org/wiki?curid=4199119", "title": "Palmerston", "text": ""}
{"id": "4199121", "revid": "124466623", "url": "https://it.wikipedia.org/wiki?curid=4199121", "title": "Microsoft OneDrive", "text": "Microsoft OneDrive (precedentemente conosciuto come \"Microsoft SkyDrive\", prima ancora come \"Windows Live SkyDrive\" e \"Windows Live Folders\") \u00e8 un servizio di cloud storage e backup offerto da Microsoft, accessibile tramite browser e app desktop o app dispositivo mobile (smartphone o tablet).\nPer accedervi \u00e8 necessario possedere un account Microsoft e l'opzione standard gratuita offre all'utente 5 GB di spazio, espandibile a 1 TB attraverso ulteriore pagamento.\nAl momento l'applicazione ufficiale \u00e8 disponibile per Windows Phone, iOS, Android, Windows Vista Service Pack 2, 7, 8, 8.1, 10, 11 e RT e macOS.\nStoria.\nAl suo lancio, quando ancora si chiamava Windows Live Folders, il servizio era in fase beta, aperto a pochissimi statunitensi. Il 1\u00ba agosto 2007, la beta \u00e8 stata aperta a un pubblico pi\u00f9 ampio, sempre per\u00f2 statunitense. Il 9 agosto 2007 il nome del servizio \u00e8 stato cambiato in Windows Live SkyDrive, ed \u00e8 stato esteso anche a Regno Unito e India.\nIl 22 maggio 2008 \u00e8 stato reso pubblico in 62 Stati, compresa l'Italia; alla fine del 2008 la capacit\u00e0 di Windows Live SkyDrive, \u00e8 stata portata da 5 GB a 25 GB. Successivamente, la stessa capacit\u00e0 \u00e8 stata ridotta: 5 GB gratuiti (7 GB di spazio totale); 20 GB \u20ac 8,00/anno (27 GB di spazio totale); 50 GB \u20ac 19,00/anno (57 GB di spazio totale); 100 GB \u20ac 37,00/anno (107 GB di spazio totale). Nel 2012, con la chiusura di Windows Live, SkyDrive \u00e8 stato trasferito direttamente nella serie di prodotti Microsoft, cambiando nome in \"Microsoft SkyDrive\".\nNel gennaio 2014 Microsoft annuncia il cambiamento della denominazione da \"SkyDrive\" in \"OneDrive\" in seguito a un accordo con British Sky Broadcasting, che aveva fatto causa all'azienda di Redmond per l'uso del proprio marchio. Il 19 febbraio 2014 il cloud diventa ufficialmente OneDrive e lo spazio di cloud storage disponibile gratuitamente passa da 7 a 10 GB.\nCaratteristiche.\nOneDrive pu\u00f2 essere installato o come applicazione singola oppure (solo su PC) come modulo di Windows Essentials 2012. Come tutti i \"cloud storage tool\" pu\u00f2 essere raggiunto anche tramite browser.\nWindows Live Photos.\nWindows Live Photos \u00e8 una parte del servizio Microsoft OneDrive che permette agli utenti di caricare fotografie tramite web browser. Live Photos permette di \"taggare\", cio\u00e8 contrassegnare, persone contenute nel proprio Windows Live People.\nOffice Online.\nOffice Online \u00e8 una parte del servizio di Microsoft OneDrive, che permette di creare, modificare e condividere documenti di Microsoft Office direttamente da web browser.\nPreferiti.\nOneDrive permette di condividere con le persone conosciute i propri siti favoriti.\nDownload come file .zip.\nOgni cartella su OneDrive pu\u00f2 essere scaricata come un archivio compresso \".zip\".\nApp.\n\u00c8 disponibile l'app ufficiale di OneDrive che scarica i file dallo storage su una partizione a scelta (non di hard disk esterni) e aggiorna automaticamente i file pubblicati anche da altri dispositivi.\nOneDrive for Business.\nMicrosoft OneDrive for Business \u00e8 la soluzione aziendale di OneDrive contenuta in Microsoft Office (dall'edizione 2013) e Microsoft 365."}
{"id": "4199123", "revid": "339392", "url": "https://it.wikipedia.org/wiki?curid=4199123", "title": "J\u016bippiki no Neko", "text": ""}
{"id": "4199124", "revid": "339392", "url": "https://it.wikipedia.org/wiki?curid=4199124", "title": "Juippiki no Neko", "text": ""}
{"id": "4199125", "revid": "151734", "url": "https://it.wikipedia.org/wiki?curid=4199125", "title": "11 (programma televisivo)", "text": ""}
{"id": "4199128", "revid": "132266", "url": "https://it.wikipedia.org/wiki?curid=4199128", "title": "Codice ISPS", "text": ""}
{"id": "4199130", "revid": "52589008", "url": "https://it.wikipedia.org/wiki?curid=4199130", "title": "Elettrotreno FFS RABDe 511", "text": ""}
{"id": "4199132", "revid": "339392", "url": "https://it.wikipedia.org/wiki?curid=4199132", "title": "Luigi de Magistris (arcivescovo)", "text": ""}
{"id": "4199134", "revid": "394", "url": "https://it.wikipedia.org/wiki?curid=4199134", "title": "Windows Live Essentials", "text": ""}
{"id": "4199135", "revid": "1649409", "url": "https://it.wikipedia.org/wiki?curid=4199135", "title": "Medaglia per il giubileo dei 30 anni della vittoria della grande guerra patriottica del 1941-1945", "text": "La medaglia per il giubileo dei 30 anni della vittoria della grande guerra patriottica del 1941-1945 \u00e8 stata un premio statale dell'Unione Sovietica.\nStoria.\nLa medaglia venne istituita il 25 aprile 1975.\nAssegnazione.\nLa medaglia veniva assegnata a tutti i membri del personale militare e civile che avesse preso parte alla seconda guerra mondiale o che avesse ricevuto la medaglia per la vittoria sulla Germania nella grande guerra patriottica 1941-1945 oppure la medaglia per la vittoria sul Giappone oppure la medaglia al merito del lavoro durante la grande guerra patriottica del 1941-1945."}
{"id": "4199138", "revid": "1649409", "url": "https://it.wikipedia.org/wiki?curid=4199138", "title": "Medaglia per il giubileo dei 40 anni della vittoria della grande guerra patriottica del 1941-1945", "text": "La medaglia per il giubileo dei 40 anni della vittoria della grande guerra patriottica del 1941-1945 \u00e8 stata un premio statale dell'Unione Sovietica.\nStoria.\nLa medaglia \u00e8 stata istituita il 12 aprile 1985.\nAssegnazione.\nLa medaglia veniva assegnata a tutti i membri del personale militare e civile che avesse preso parte alla seconda guerra mondiale o che avesse ricevuto la medaglia per la vittoria sulla Germania nella grande guerra patriottica 1941-1945 oppure la medaglia per la vittoria sul Giappone oppure la medaglia al merito del lavoro durante la grande guerra patriottica del 1941-1945."}
{"id": "4199150", "revid": "106908", "url": "https://it.wikipedia.org/wiki?curid=4199150", "title": "Mascalzone Latino - Audi Team", "text": ""}
{"id": "4199151", "revid": "106908", "url": "https://it.wikipedia.org/wiki?curid=4199151", "title": "Foro Italico (Roma)", "text": ""}
{"id": "4199153", "revid": "287204", "url": "https://it.wikipedia.org/wiki?curid=4199153", "title": "Palmerston (Australia)", "text": "Palmerston \u00e8 una citt\u00e0 situata nel Territorio del Nord, in Australia; essa si trova 20 chilometri ad ovest di Darwin e 1.480 chilometri a nord di Alice Springs ed \u00e8 la sede della Citt\u00e0 di Palmerston. Al censimento del 2006 contava 23.614 abitanti."}
{"id": "4199157", "revid": "767487", "url": "https://it.wikipedia.org/wiki?curid=4199157", "title": "Bees Creek", "text": "Bees Creek \u00e8 una citt\u00e0 situata nel Territorio del Nord, in Australia; essa si trova 30 chilometri a sud-ovest di Darwin e 1.470 chilometri a nord di Alice Springs ed \u00e8 la sede della Municipalit\u00e0 di Litchfield. Al censimento del 2006 contava 1.000 abitanti."}
{"id": "4199159", "revid": "716632", "url": "https://it.wikipedia.org/wiki?curid=4199159", "title": "Microsoft Hotmail", "text": ""}
{"id": "4199160", "revid": "6923", "url": "https://it.wikipedia.org/wiki?curid=4199160", "title": "Caccianemici", "text": "La famiglia Caccianemici fu un'antica e potente famiglia medioevale emiliana; due i suoi rami: i Caccianemici dell'Orso ed i Cacciamemici Piccoli.\nLa famiglia diede alla Chiesa un papa, Lucio II, consacrato cardinale nel 1122 e papa dal 1144 fino alla sua morte l'anno seguente.\nAncora nel Quattrocento rivestivano una certa importanza in Bologna da essere assunti al rango Senarorio con Cristoforo di Baiaguerra, cavaliere. Le loro case, molto restaurate, esistono all'inizio di via Foscherari fino all'arco, appunto, dei Caccianemici."}
{"id": "4199173", "revid": "132266", "url": "https://it.wikipedia.org/wiki?curid=4199173", "title": "Floating production, Storage and Offloading", "text": ""}
{"id": "4199174", "revid": "92723", "url": "https://it.wikipedia.org/wiki?curid=4199174", "title": "Tennant Creek", "text": "Tennant Creek \u00e8 una citt\u00e0 situata nel Territorio del Nord, in Australia; essa si trova 990 chilometri a sud di Darwin e 510 chilometri a nord di Alice Springs ed \u00e8 la sede della Contea di Barkly. Al censimento del 2011 contava 3.062 abitanti, delle quali circa met\u00e0 si definisce di origine aborigena.\nNei media.\nNel territorio di Tennant Creek si svolge una parte del romanzo \"Uomini che odiano le donne\""}
{"id": "4199181", "revid": "287204", "url": "https://it.wikipedia.org/wiki?curid=4199181", "title": "Batchelor (Australia)", "text": "Batchelor \u00e8 una citt\u00e0 situata nel Territorio del Nord, in Australia; essa si trova 100 chilometri a sud di Darwin e 1.420 chilometri a nord di Alice Springs ed \u00e8 la sede della Contea di Coomalie. Al censimento del 2006 contava 481 abitanti, circa un quarto dei quali di origine aborigena."}
{"id": "4199186", "revid": "124222194", "url": "https://it.wikipedia.org/wiki?curid=4199186", "title": "Outlook.com", "text": "Outlook.com \u00e8 un servizio di posta elettronica via web, sviluppato da Microsoft e disponibile da luglio 2012, che ha sostituito il vecchio Hotmail. Hotmail \u00e8 stata acquisita da Microsoft nel 1997 per circa 400 milioni di dollari e rilanciata come MSN Hotmail. Successivamente \u00e8 stato rinominato Windows Live Hotmail come parte della suite di prodotti Windows Live. Questo servizio prevede l'utilizzo di un indirizzo e-mail che presenta tale dominio: @outlook.com; \u00e8 possibile, oltre che mantenere, anche convertire i precedenti domini Hotmail e Live.\nCaratteristiche.\nOutlook.com riprende le caratteristiche di Hotmail e ne aggiunge altre come l'integrazione con Skype. Il tutto \u00e8 sviluppato in HTML 5 e seguendo il linguaggio di design Microsoft. Tali caratteristiche includono comandi da tastiera per navigare all'interno della pagina senza usare il mouse, i filtri dei messaggi attraverso l'organizzazione personalizzata delle cartelle, la funzione di autocompletamento per l'immissione di indirizzi email durante la composizione di un messaggio, il raggruppamento dei contatti, l'importazione e l'esportazione attraverso file CSV, la formattazione del testo, il filtro antispam, la scansione dei virus, il supporto per pi\u00f9 indirizzi e le versioni in lingue diverse.\nOutlook.com utilizza la tecnica AJAX per lo scambio dati in background e supporta le versioni successive di Internet Explorer, Firefox, Safari e Google Chrome."}
{"id": "4199187", "revid": "386804", "url": "https://it.wikipedia.org/wiki?curid=4199187", "title": "Nhulunbuy", "text": "Nhulunbuy \u00e8 una citt\u00e0 situata nel Territorio del Nord, in Australia; essa si trova 1.000 chilometri ad est di Darwin e 1.810 chilometri a nord di Alice Springs ed \u00e8 la sede della Contea di East Arnhem. Al censimento del 2006 contava 4.112 abitanti."}
{"id": "4199198", "revid": "729019", "url": "https://it.wikipedia.org/wiki?curid=4199198", "title": "Operazione Halberd", "text": "Operazione Halberd (\"Alabarda\") fu il nome in codice di una missione di rifornimento dell'isola di Malta intrapresa tra il 24 e il 30 settembre 1941 dalla Royal Navy britannica, nel corso dei pi\u00f9 ampi eventi della battaglia del Mediterraneo della seconda guerra mondiale.\nUn grosso convoglio partito dalla stessa Gran Bretagna fu scortato attraverso il Mediterraneo occidentale e il canale di Sicilia dalla Force H di Gibilterra sotto il comando dell'ammiraglio James Somerville. Il convoglio fu ripetutamente attaccato da aerosiluranti della Regia Aeronautica a sud della Sardegna, mentre le unit\u00e0 di Somerville subirono diversi assalti da parte dei sommergibili della Regia Marina durante il rientro a Gibilterra; l'intercettamento da parte della flotta da battaglia italiana dell'ammiraglio Angelo Iachino, invece, non and\u00f2 a segno a causa di carenze della ricognizione e della pessima visibilit\u00e0. Le forze britanniche dovettero registrare l'affondamento di un mercantile e il danneggiamento della nave da battaglia , ma riuscirono a far arrivare il convoglio e i suoi preziosi rifornimenti a Malta.\nAntefatti.\nAl momento dell'entrata in guerra dell'Italia il 10 giugno 1940, le forze britanniche evacuarono rapidamente l'isola di Malta: bench\u00e9 posta in posizione strategica al centro del bacino del Mar Mediterraneo, l'isola si trovava molto vicina alle coste italiane e il comando britannico riteneva imminente una sua occupazione da parte del nemico; tuttavia, l'alto comando italiano decise di non procedere alla conquista di Malta, lanciando contro l'isola solo una serie di incursioni aeree che si rivelarono inefficaci nel neutralizzare le basi britanniche. Vista la situazione, i britannici decisero quindi di attrezzarla come base avanzata per le forze aeree e i sommergibili impegnati nella caccia ai convogli navali italiani diretti a rifornire le guarnigioni in Libia e il nuovo fronte aperto al confine con l'Egitto; questo, di converso, obblig\u00f2 la Royal Navy ad allestire a sua volta un sistema di convogli navali per recapitare a Malta i rifornimenti, gli aerei e tutto l'occorrente per sostenerne l'attivit\u00e0 bellica.\nNei mesi seguenti si succedettero varie operazioni di rifornimento da parte dei convogli britannici, sempre fortemente scortati dalle unit\u00e0 navali della Mediterranean Fleet di base ad Alessandria d'Egitto o della Force H di Gibilterra. Bench\u00e9 in alcuni casi la flotta da battaglia italiana fosse uscita in mare per contrastare le operazioni britanniche, le perdite patite nel corso della notte di Taranto (novembre 1940) e della battaglia di Capo Matapan (marzo 1941) spinsero la Regia Marina a tenere una condotta prudente e il contrasto ai convogli nemici fu demandato principalmente ai sommergibili e alle forze aeree; le operazioni della Regia Aeronautica erano per\u00f2 gravemente limitate dalla mancanza nei suoi ranghi della specialit\u00e0 degli aerosiluranti: si dovette correre rapidamente ai ripari a guerra ormai iniziata, allestendo alcuni reparti e dotandoli dei grossi e poco adatti bombardieri Savoia-Marchetti S.M.79.\nDopo il successo dell'operazione Excess nel gennaio 1941, i britannici non tentarono altri invii di grossi convogli attraverso il canale di Sicilia fino ai primi di maggio quando, nel corso dell'operazione Tiger, un convoglio carico di carri armati per il fronte nordafricano riusc\u00ec a completare tutta la traversata da Gibilterra ad Alessandria, sfuggendo ad attacchi aerei e di siluranti e perdendo un unico mercantile finito su una mina. Le pesanti perdite patite nel corso della battaglia di Creta fecero rimandare movimenti su vasta scala fino al periodo tra il 21 e il 24 luglio, quando con l'operazione Substance un convoglio raggiunse Malta da Gibilterra intercettato solo da un gruppo di velivoli italiani che affondarono un cacciatorpediniere; la squadra da battaglia italiana usc\u00ec in mare ma non riusc\u00ec ad agganciare i britannici. Dopo questi successi i britannici organizzarono una nuova azione (con nome in codice \"Halberd\", \"alabarda\" in lingua inglese) per il settembre 1941, mettendo assieme uno dei pi\u00f9 grossi convogli fino ad allora mai assemblato dagli Alleati nel Mediterraneo: nove mercantili, riuniti nel convoglio WS 11X e carichi di tonnellate di materiale militare, lasciarono Liverpool il 16 settembre e raggiunsero Gibilterra la notte del 24, dove furono affiancati dalla Force H dell'ammiraglio James Somerville per il tragitto verso Malta.\nL'operazione.\nLe forze in campo.\nLe unit\u00e0 britanniche che si ricongiunsero ai mercantili al largo di Gibilterra comprendevano le navi da battaglia , e , la portaerei (con a bordo 12 aerosiluranti Fairey Swordfish e 27 caccia Fairey Fulmar degli 807 e 808 Naval Air Squadron), gli incrociatori leggeri , , , e e 18 cacciatorpediniere (l'olandese , i polacchi ORP \"Garland\" e , i britannici , , , , , , , , , , , , , e ). Quattro sommergibili (, , e ) pattugliavano l'area dello Stretto di Messina, il battello polacco e il britannico sorvegliavano le acque a nord della Sicilia e il sommergibile olandese e il britannico quelle a sud della Sardegna, per rilevare ed eventualmente impegnare unit\u00e0 navali italiane uscite per contrastare il convoglio.\nUn primo avvistamento delle navi britanniche fu effettuato da un ricognitore italiano nel pomeriggio del 25 settembre; la mattina successiva un idrovolante CANT Z.506 in ricognizione a sud delle Baleari individu\u00f2 le navi della Force H che navigavano un poco pi\u00f9 discoste dal convoglio dei mercantili, che fu invece avvistato da un aereo francese diretto in Algeria. Il comando della Marina italiana (Supermarina) ritenne che le unit\u00e0 britanniche fossero dirette a bombardare le coste della penisola o a lanciare aerei in direzione di Malta e, visto che l'idrovolante aveva segnalato la presenza di un'unica nave da battaglia (identificata come la \"Nelson\") e di una portaerei (indicata come la \"Ark Royal\" o la ), fu presa la decisione di far uscire in mare la squadra da battaglia: agli ordini dell'ammiraglio Angelo Iachino salparono da Napoli le navi da battaglia e scortate da sette cacciatorpediniere (, , , della 13\u00aa Divisione e , e della 16\u00aa Divisione), mentre da Messina prendevano il mare gli incrociatori pesanti , e scortati dalla 12\u00aa Divisione cacciatorpediniere (, , e ) cui poi si aggiunsero gli incrociatori leggeri e con i cacciatorpediniere della 10\u00aa Divisione (, e ) partiti da Palermo. In aggiunta, da alcuni giorni, operavano nella zona a est di Gibilterra tre sommergibili italiani (, e ), con altre quattro unit\u00e0 (, , \"Aradam\" e ) dislocate pi\u00f9 a est tra la Sardegna e Minorca.\nBench\u00e9 la Regia Marina disponesse in quel momento di cinque navi da battaglia operative, Supermarina decise di impiegare solo le due pi\u00f9 moderne visto che i mancati arrivi di nafta dalla Germania avevano provocato una grave carenza di carburante che comprometteva i movimenti delle navi italiane; Iachino ricevette ordine di raggiungere la zona di mare a sud-ovest della Sardegna e di prepararsi a uno scontro per il pomeriggio del 27 settembre, in attesa che attacchi della Regia Aeronautica attesi per quella mattina menomassero la formazione britannica.\nI primi attacchi.\nAlle 11:50 del 27 settembre decollarono dalla base di Elmas in Sardegna 11 aerosiluranti S.M.79 italiani: cinque della 283\u00aa Squadriglia al comando del capitano Giorgio Grossi, quattro della 280\u00aa Squadriglia al comando del capitano Franco Melley e due della 278\u00aa Squadriglia; si aggiunsero anche tre Savoia-Marchetti S.M.84 della 282\u00aa Squadriglia del capitano Marino Marini, che come i due velivoli della 278\u00aa erano stati da poco distaccati in Sardegna dalle loro basi in Sicilia. Alle 12:15 partirono invece dalla base di Decimomannu undici aerosiluranti S.M.84: cinque nel 108\u00ba Gruppo al comando del maggiore Arduino Buri e sei del 109\u00ba Gruppo del colonnello Riccardo Helmut Seidl comandante del 36\u00ba Stormo; la scorta per gli apparecchi italiani fu affidata a venti caccia Fiat C.R.42 del 24\u00ba Gruppo: dodici apparecchi, guidati dal comandante del gruppo tenente colonnello Vincenzo Dequal, avrebbero accompagnato gli S.M.79 e i restanti otto caccia, comandati dal capitano Corrado Santoro, furono assegnati alla difesa dei pi\u00f9 veloci S.M.84.\nAlle 12:55, con il convoglio britannico arrivato a nord dell'arcipelago di La Galite, i primi apparecchi italiani furono localizzati dai radar delle unit\u00e0 di Somerville. I primi ad attaccare furono gli otto S.M.84 delle formazioni di Buri e Marini e uno distaccatosi dalla formazione del 109\u00ba di Seidl, scortati dai caccia di Santoro; mentre gli aerosiluranti procedevano a pelo dell'acqua i C.R.42 li coprivano da metri di quota e impegnarono battaglia con otto caccia Fulmar del 808 Squadron, decollati dalla \"Ark Royal\" e avventatisi sugli aerei italiani a 10 miglia dal convoglio: un S.M.84, lasciato indietro dal resto della formazione, fu abbattuto e un Fulmar, danneggiato dai C.R.42, fu poi abbattuto per errore dalle batterie contraeree della \"Prince of Wales\" mentre cercava di rientrare sulla portaerei, con la morte dei due membri di equipaggio. Gli otto S.M.84 superstiti attaccarono da sinistra le navi britanniche tra le 13:00 e le 13:04, andando incontro a un pesante fuoco antiaereo: due furono abbattuti prima ancora di poter lanciare, gli altri sganciarono i loro siluri contro la nave da battaglia \"Rodney\" e i cacciatorpediniere \"Lance\" e \"Sweers\", che tuttavia li evitarono con brusche manovre. Nell'allontanarsi i velivoli superstiti furono ancora mitragliati dai Fulmar britannici, che causarono ulteriori danni oltre a un morto tra gli equipaggi.\nNel frattempo i cinque S.M.84 del gruppo di Seidl si erano portati sulla destra del convoglio britannico e, sbucando da un piovasco, si lanciarono sulle navi britanniche intorno alle 13:30 cogliendole di sorpresa: l'apparecchio di testa della formazione, presumibilmente quello dello stesso Seidl, riusc\u00ec a portarsi a 400 metri dalla nave da battaglia \"Nelson\", ammiraglia di Somerville, centrandola in pieno con il suo siluro ma venendo subito dopo abbattuto dal tiro contraereo della \"Prince of Wales\" e dell'incrociatore \"Sheffield\". Quasi contemporaneamente un altro S.M.84 attacc\u00f2 la \"Nelson\" mancandola di poco e venendo a sua volta abbattuto dal fuoco britannico, mentre dei tre che attaccarono subito dopo uno fu abbattuto da un Fulmar prima di lanciare e gli altri due sganciano i loro siluri ai danni dell'incrociatore \"Euryalus\" che nella formazione precedeva la \"Ark Royal\", il quale riusc\u00ec a schivarli. Nella confusione dello scontro un Fulmar britannico si port\u00f2 sopra la \"Rodney\" e fu subito abbattuto dal fuoco amico della corazzata, anche se i due membri dell'equipaggio furono poi tratti in salvo dal cacciatorpediniere \"Duncan\". Il siluro incassato dalla \"Nelson\" apr\u00ec una vasta falla nello scafo a prua facendo imbarcare molta acqua alla nave, la quale tuttavia riusc\u00ec a proseguire pur con la velocit\u00e0 ridotta a 18 nodi; i rapporti resi dagli equipaggi al rientro attribuirono inizialmente il siluramento dell'ammiraglia britannica all'apparecchio del maggiore Buri, oltre a rivendicare centri ai danni di tre incrociatori nemici in realt\u00e0 mai ottenuti.\nIntorno alle 13:20 giunsero in vista del convoglio anche gli S.M.79 dei capitani Grossi e Melley scortati dai C.R.42 del colonnello Dequal; accolti da un pesante fuoco antiaereo mentre cercavano di avvicinarsi da sud-est, gli apparecchi italiani si ritirarono per tentare un nuovo attacco da sud alle 13:45, ma il forte tiro nemico convinse infine i cinque apparecchi della 283\u00aa Squadriglia a rinunciare all'attacco e a rientrare alla base. Gli altri sei velivoli del reparto continuarono invece l'azione e tre S.M.79 lanciarono i loro ordigni all'indirizzo dei cacciatorpediniere di schermo al convoglio mancando di poco il britannico \"Lightning\"; un quarto apparecchio fu abbattuto dal tiro concentrato delle artiglierie della \"Ark Royal\" e della \"Nelson\", mentre i restanti due presero di mira la portaerei e il cacciatorpediniere \"Cossack\", che tuttavia non furono colpiti; i velivoli italiani furono poi mitragliati dai Fulmar (saliti intanto a quattordici apparecchi in volo) durante la fase di disimpegno, riportando altri danni e feriti a bordo. Alcuni dei C.R.42 avevano accompagnato da vicino gli aerosiluranti durante la loro corsa d'attacco e uno dei caccia italiani, pilotato dal sergente Luigi Valotti, si era esibito per alcuni minuti in acrobazie sopra le navi britanniche per distogliere il fuoco contraereo dagli S.M.79: colpito dal tiro nemico o impossibilitato a risalire dopo una picchiata, il velivolo di Valotti si schiant\u00f2 in mare con la morte del pilota. I caccia italiani attaccarono anche uno Swordfish britannico decollato in ricognizione, poi precipitato in mare prima di poter raggiungere la \"Ark Royal\". Degli equipaggi dei sette aerosiluranti abbattuti (sei S.M.84 e un S.M.79) si salv\u00f2 solo l'aviere marconista Guerrino Soravia, recuperato dal cacciatorpediniere \"Forester\": i caduti tra gli equipaggi ammontarono quindi a 37 uomini.\nAzioni successive.\nMentre erano in corso gli attacchi degli aerosiluranti, l'ammiraglio Iachino era rimasto a incrociare nelle acque della Sardegna in attesa di informazioni pi\u00f9 precise sulla rotta e sulla composizione della forza britannica; dopo che anche il lancio di alcuni idrovolanti da ricognizione IMAM Ro.43 dalle navi non aveva portato ad alcun risultato, verso le 13:00 egli diresse le sue unit\u00e0 verso sud alla ricerca delle forze nemiche nonostante la mancata copertura aerea da parte della Regia Aeronautica, pure promessa (alcuni caccia italiani comparvero infine alle 17:00 ma scortarono le navi appena per mezz'ora). Dopo due ore di marcia alla cieca, Iachino invert\u00ec la rotta e rientr\u00f2 verso la Sardegna, ma fu poi raggiunto dal rapporto degli attacchi degli aerosiluranti il quale affermava che una nave da battaglia britannica era stata danneggiata unitamente a un incrociatore affondato e altri due danneggiati: sperando di ottenere un buon successo, la flotta italiana invert\u00ec nuovamente la rotta e si diresse verso sud. Somerville era stato informato fin dalle 13:00 dai ricognitori decollati da Malta della presenza in mare delle navi italiane e, alle 14:46, aveva distaccato dalle sue forze una formazione con la \"Prince of Wales\", la \"Rodney\", gli incrociatori \"Edinburgh\" e \"Sheffield\" e sei cacciatorpediniere per affrontare le unit\u00e0 di Iachino. La densa foschia e il tramonto imminente limitarono l'attivit\u00e0 dei ricognitori e le opposte flotte si ritrovarono per alcune ore a navigare parallelamente a una ventina di miglia di distanza all'insaputa l'una dell'altra; alle 17:00 Somerville richiam\u00f2 il gruppo distaccato perch\u00e9 si ricongiungessero al convoglio e un'ora pi\u00f9 tardi Iachino rinunci\u00f2 a spingersi ulteriormente verso sud, rientrando in direzione della Sardegna in attesa di ulteriori sviluppi.\nGiunto ormai all'imboccatura del Canale di Sicilia, Somerville ritir\u00f2 la \"Ark Royal\" e le corazzate dalla protezione del convoglio rimandandole a Gibilterra con una scorta di cacciatorpediniere. Alle 18:10 i cinque S.M.79 della 283\u00aa Squadriglia di Grossi, che avevano precedentemente rinunciato ad attaccare, partirono dagli aeroporti sardi per una nuova ricerca delle navi britanniche; nonostante la pessima visibilit\u00e0, gli aerei individuarono il convoglio intorno alle 20:00 e si lanciarono all'attacco: solo tre apparecchi riuscirono a sganciare i loro ordigni, i quali tuttavia non causarono alcun danno. Poco dopo, verso le 20:30, due S.M.79 della 278\u00aa Squadriglia decollati un'ora prima da Pantelleria, ai comandi del capitano pilota Dante Magagnoli e del tenente Lelio Silva, lanciarono un nuovo attacco; i due siluri furono sganciati ai danni dell'incrociatore \"Sheffield\" e del cacciatorpediniere \"Oribi\" i quali li evitarono con brusche manovre, ma uno degli ordigni, quello del tenente Silva, prosegu\u00ec la corsa e and\u00f2 a colpire il grosso piroscafo \"Imperial Star\" da tonnellate di stazza, impiegato come trasporto truppe: non si registrarono vittime a bordo, ma la nave fu immobilizzata e dovette essere presa a rimorchio dall'\"Oribi\". Qualche ora dopo, non riuscendo a mantenere la velocit\u00e0 del resto del convoglio, l'\"Imperial Star\" fu quindi evacuato dagli occupanti e colato a picco dallo stesso \"Oribi\".\nNella notte tra il 27 e il 28 settembre, per prevenire ulteriori attacchi, l'incrociatore \"Hermione\" fu distaccato dal convoglio e bombard\u00f2 per cinque minuti l'aeroporto di Pantelleria; i mercantili arrivarono poi a Malta nelle prime ore del 28 settembre senza ulteriori problemi: il mare agitato imped\u00ec l'intervento di alcune squadriglie di MAS italiani partiti dalla Sicilia. Il rientro della Force H a Gibilterra si svolse senza altre perdite, salvo un nuovo incidente di fuoco amico che port\u00f2 all'abbattimento di un Fulmar della \"Ark Royal\" da parte dell'artiglieria contraerea della \"Prince of Wales\": entrambi i membri dell'equipaggio rimasero uccisi. I sommergibili italiani si erano ritrovati troppo a nord per intercettare la formazione britannica durante il viaggio di andata, ma diversi battelli stabilirono dei contatti durante il rientro di Somerville alla base e tre di essi riuscirono a portarsi in posizione di attacco: la mattina del 29 settembre il \"Diaspro\" lanci\u00f2 due siluri ai danni del cacciatorpediniere \"Gurkha\" a nord-ovest di Philippeville, ma manc\u00f2 il bersaglio e fu oggetto di un prolungato lancio di cariche di profondit\u00e0 effettuato dallo stesso \"Gurkha\", riportando alcuni danni; quello stesso 29 il \"Serpente\" lanci\u00f2 senza esito due siluri contro un cacciatorpediniere britannico, sfuggendo poi al contrattacco portato dai cacciatorpediniere \"Legion\" e \"Lively\". Nelle prime ore del 30 settembre il sommergibile \"Adua\" lanci\u00f2 una salva di siluri contro una formazione di cacciatorpediniere britannici, ma ancora una volta gli ordigni mancarono i bersagli; inseguito dai cacciatorpediniere \"Gurkha\" e \"Legion\", fu sottoposto a ripetuti attacchi con bombe di profondit\u00e0 prima di affondare a est di Cartagena con la morte di tutto l'equipaggio. Le unit\u00e0 britanniche rientrarono quindi a Gibilterra nel pomeriggio del 30 settembre, ponendo fine all'operazione."}
{"id": "4199199", "revid": "123317365", "url": "https://it.wikipedia.org/wiki?curid=4199199", "title": "Storia dell'Everton Football Club", "text": "L'Everton ha una storia lunga e colma di avvenimenti. Il destino del club prese vita quando la congrega di Metodisti inglesi chiamata \"New Connexion\", fondata da Guto Sion Jones nel 1865, costru\u00ec nel 1868 una nuova cappella nell'area di Liverpool. L'anno seguente la chiesa acquis\u00ec delle terre su Breckfield Road North, tra St. Domingo Vale e St. Domingo Grove, queste erano localizzate vicino al quartiere Everton, che era diventato parte della citt\u00e0 di Liverpool nel 1835. Nell'arco di un anno la popolarit\u00e0 della squadrina, impegnata contro avversarie locali, crebbe al punto tale che furono tanti i giocatori provenienti da altre zone della citt\u00e0 che entrarono a farne parte, e fu allora deciso di cambiarne il nome, per staccarsi dalla pura rappresentativit\u00e0 di una parrocchia e crescere. Da allora l'Everton ha avuto una storia gloriosa, dalla vittoria in Coppa delle Coppe, ai nove titoli inglesi e le cinque FA Cup. L'Everton inoltre \u00e8 il club ad aver disputato pi\u00f9 stagioni nel massimo campionato inglese, la stagione 2012/2013 sar\u00e0 la sua centonovesima.\nLa fondazione.\nLa Chiesa Metodista St. Domingo venne aperta nel 1871, prendendo il nome dalla strada su cui era stata costruita che a sua volta prendeva il nome dalla St. Domingo House, un edificio del 1758 costruito dal mercante di zucchero della Compagnia delle Indie Occidentali George Campbell, il quale pi\u00f9 avanti, nel 1763, divenne sindaco di Liverpool. Sei anni dopo, il reverendo Ben Swift Chambers cre\u00f2 una squadr\u00e0 di cricket per i pi\u00f9 giovani frequentatori della parrocchia, ma siccome veniva giocato solamente d'estate, d'inverno le stanze venivano usufruite per sport diversi. Cos\u00ec nacque il club di calcio chiamato St. Domingo's F.C. formatosi ufficialmente nel 1878.\nL'interesse per la squadra crebbe al tal punto che molta gente al di fuori della parrocchia cominci\u00f2 a parteciparci. Si decise cos\u00ec che il nome avrebbe dovuto essere cambiato. Nel novembre 1879 durante un meeting al Queen's Head Hotel, il nome del team fu cambiato in Everton Football Club, dal nome del distretto, a poca distanza dalla Ancient Everton Toffee House, dalla quale venne desunto il famoso soprannome, e dalla torre del riformatorio, nota come Prince Rupert's Tower, che figura ancora oggi nello stemma della societ\u00e0.\nOriginariamente, l'Everton giocava in uno spiazzo nell'angolo sud-est dello Stanley Park, il famoso parco cittadino, oggi sito proposto per il nuovo stadio del Liverpool F.C. Il primo match ufficiale con il nuovo nome venne vinto con un sontuoso 5-0 contro il St. Peters il 20 dicembre del 1879, che vide l'Everton esordire con maglie a strisce bianche e blu.\nLe squadre di calcio professioniste tuttavia necessitavano di appropriate strutture, fu cos\u00ec che nel 1882 Mr. J Cruit, concesse un terreno su Priory Road che divenne la casa del club per due anni. Tuttavia, quando il tifo divenne troppo ampio e rumoroso, Mr. Cruit dovette chiedere all'Everton di trasferirsi, la nuova \"location\" sarebbe stata vicino Anfield. Un anno dopo il trasferimento e dopo la costruzione di tribune coperte, l'Anfield venne comprato. Il club era cos\u00ec ufficialmente cresciuto da amatoriale a professionistico.\nL'alba della Football League (1888 - 1915).\nNel 1888 l'Everton venne ammesso come membro fondatore della neonata Football League, finendo ottava alla prima stagione e seconda nella seguente. In entrambe si laure\u00f2 campione d'Inghilterra il Preston North End.\nLa stagione 1890/91 cominci\u00f2 in modo superbo con cinque vittorie di fila, con Fred Geary marcatore in tutti i primi sei match di campionato. A met\u00e0 gennaio l'Everton aveva solo un'ultima partita da disputare e aveva finora accumulato 29 punti, mentre il Preston North End era dietro ad 11 punti di distanza con ancora sette partite da disputare. Entrambi i team giocarono la loro ultima partita di campionato il 14 marzo, che vide l'Everton perdere 3-2 sul campo del Burnley e il Preston crollare 3-0 a Sunderland. L'Everton pot\u00e9 cos\u00ec vincere il suo primo campionato di Football League con un margine di due punti sulla inseguitrice, vincendo quattordici delle ventidue partite giocate. Geary gioc\u00f2 tutti i match e divenne il capocannoniere della squadra con i suoi ventuno goal.\nDopo il primo campionato vinto, il presidente dell'Everton John Houlding e il comitato di societ\u00e0 entrarono in un complicato conflitto interno per problemi economico-politici. Questo fece s\u00ec che Houlding si separ\u00f2 dalla societ\u00e0 e cre\u00f2 una nuova compagnia nel 1892, chiamata Liverpool F.C.\nL'Everton dunque abbandon\u00f2 l'Anfield il 18 aprile 1892 giocando la sua ultima partita contro il Bolton Wanderers e si trasfer\u00ec al Goodison Park, nell'area nord di Stanley Park.\nSuccessivamente al trasferimento al Goodison Park, l'Everton gioc\u00f2 ben quattro finali di FA Cup prima della Grande Guerra, perdendo la prima per 1-0 contro il Wolverhampton Wanderers al Fallowfield Stadium il 26 marzo 1893 e la seconda contro l'Aston Villa per 3-2 al Crystal Palace di Londra il 10 aprile 1897. Al terzo tentativo arriv\u00f2 il primo trofeo di lega, battendo il Newcastle United il 20 aprile 1906, in quel Crystal Palace che li aveva visti sconfitti al traguardo appena 9 anni prima.\nIl secondo trofeo arriv\u00f2 nell'anno successivo, il 20 aprile 1907 in un match che vide l'Everton battere lo Sheffield Wednesday per 2-1.\nNella stagione 1914/15, che fu l'ultima prima della sospensione forzata causata dalla Prima Guerra Mondiale, l'Everton conquist\u00f2 il suo secondo titolo di campione d'Inghilterra, vincendo il campionato ad un punto di distanza dall'Oldahm Athletic.\nGli anni tra le guerre (1919 - 1939).\nWilliam Ralph Dean, meglio conosciuto come \"Dixie\" Dean (nomignolo che lui stesso odiava), strepitoso colpitore di testa, fu uno dei pi\u00f9 grandi marcatori che abbiano mai solcato i campi di calcio d'Inghilterra. Dopo una stagione prolifica con il Tranmere Rovers, il 16 marzo 1925, il diciottenne centravanti attravers\u00f2 il fiume Mersey per accasarsi e giocare all'Everton, in un trasferimento che cost\u00f2 3000 sterline per il club di Liverpool. Nella sua prima stagione da Toffeeman, 1925/26, Dixie Dean segn\u00f2 32 goal in 38 partite di campionato, realizzando una doppietta al suo debutto. La stagione seguente sigl\u00f2 21 goal in 27 incontri.\nNella stagione 1927/28 Dean scrisse una pagina di storia del calcio inglese, segnando 60 goal in 39 partite (di cui 31 reti in 15 gare esterne e 29 in 14 gare al Goodison Park), un record che tutt'oggi rimane imbattuto e che consegn\u00f2 all'Everton il terzo titolo di lega.\nA causa di una bizzarra serie di eventi e di contrasti interni al club, nel 1930 l'Everton termin\u00f2 ultima la sua stagione in prima categoria che la condann\u00f2 alla retrocessione in Second Division. Con i suoi 39 goal in 37 match, Dean port\u00f2 l'Everton alla promozione dopo l'esperienza di un anno nella serie cadetta, terminando primi il campionato.\nLa stagione seguente, quella 1931/32, Dixie Dean segn\u00f2 45 goal portando ancora una volta l'Everton alla vittoria del campionato inglese.\nNel 1933, l'Everton vinse l'FA Cup in finale contro il , battendo i citizens per 3-0 in un match storico, in quanto per la prima volta vennero inseriti le numerazioni dietro le maglie per i giocatori in campo. In particolare, ai giocatori dell'Everton vennero riservati i numeri dall'1 all'11, mentre ai giocatori del City le seguenti undici numerazioni. Dixie Dean divenne il primo numero 9 dell'Everton, numero che divenne immediatamente a livello nazionale ed internazionale sinonimo di centravanti prolifico e di comando, caratteristiche che incarnavano perfettamente lo storico attaccante dei Toffees.\nDean gioc\u00f2 la sua ultima partita con l'Everton l'11 dicembre 1937, trasferendosi al Notts County, con un totale di 383 goal in 433 partite con la casacca dei Toffees. Il centravanti inglese nato il 22 gennaio 1907 nel Cheshire, mor\u00ec il 1\u00ba marzo 1980 al Goodison Park durante un Merseyside Derby, contro il Liverpool, che stava guardando dagli spalti.\nNella stagione 1938/39 l'Everton con Joe Mercer, T. G. Jones e Tommy Lawton vinse la sua quinta First Division. Lawton, arrivato dal Burnley alla giovane et\u00e0 di 19 anni, segn\u00f2 34 goal che gli consegnarono il titolo di erede di Dean.\nTuttavia ancora una volta la guerra si affacciava sul Vecchio Continente e l'Everton affrontava lo stop per la Seconda Guerra Mondiale, che dur\u00f2 per sei anni, ancora una volta da campione in carica come era accaduto nella stagione che precedette il primo conflitto mondiale.\nGli aridi anni quaranta e cinquanta (1945 - 1960).\nLa grande rosa trionfatrice della stagione 1938/39 fu velocemente smantellata. Il prolifico centravanti Tommy Lawton venne venduto al Chelsea, e la veloce ala Joe Mercer, dopo un litigio con l'allenatore Theo Kelly, si trasfer\u00ec all'Arsenal.\nGli anni quaranta videro un Everton sterile e mai nella parte alta della classifica. Sotto la guida di un Cliff Britton privo di ispirazione e finanze, l'Everton retrocesse dopo la stagione 1950/51 per la sua seconda volta in Second Division.\nQuesta volta l'esperienza nella serie cadetta dur\u00f2 tre stagioni, l'ultima delle quali terminata nel 1954 in seconda posizione, che permise la promozione in First Division, decisa nell'ultimo incontro di campionato contro l'Oldham, battuto per 4-0 in trasferta.\nGli anni cinquanta tuttavia hanno visto indossare la casacca royal blue a giocatori notevoli come Dave Hickson e Bobby Collins. Inoltre vennero disputati match memorabili, uno di questi interruppe la lunga striscia d'imbattibilit\u00e0 casalinga del Manchester United che venne sconfitto nel 1956 per 5-2.\nL'Everton inoltre per due volte raggiunse la semifinale di FA Cup, nel 1950 perdendo poi nel derby con i rivali del Liverpool e nel 1953 sconfitta dal Bolton.\nLa \"School of Science\" di Harry Catterick (1961 - 1973).\nGli anni sessanta sono ricordati da molti tifosi come gli anni d'oro dell'Everton. Con l'approdo di Harry Catterick sulla panchina dei Toffees nel 1961, il team venne in poco tempo soprannominato \"School of Science\" (Accademia delle scienze), proprio come negli anni di Dixie Dean, per via dell'approccio metodico apportato dall'allenatore che tanto ricordava la squadra dei gloriosi anni venti. Nella prima stagione con Catterick allenatore, l'Everton termin\u00f2 in quarta posizione e con la difesa meno battuta del campionato.\nLa stagione seguente i Toffees persero solo sei delle 42 partite disputate, ruolino di marcia che permise all'Everton di vincere il sesto campionato inglese, grazie anche alla coppia del goal Roy Vernon e Alex \"Golden Vision\" Young che segnarono un totale di 46 goal. Tra gli altri grandi protagonisti della sesta First Division si ricordano Billy Bingham, Jimmy Gabriel, Derek Temple, Bobby Collins e Brian Labone.\nNel 1966, l'anno dell'Inghilterra campione del mondo, l'Everton vinse la FA Cup, dopo una rimonta sotto di due goal contro lo Sheffield Wednesday, per 3-2. Due anni dopo il grande palco della finale di FA Cup vide nuovamente riaffacciarsi l'Everton, questa volta sconfitto al Wembley Stadium di Londra per mano del West Bromwich Albion. Nel 1969, l'anno seguente, il cammino nella coppa di lega si ferm\u00f2 invece alla semifinale, persa contro il Manchester City per 1-0.\nAl fine della stagione 1969/70, l'Everton si laureo per la settima volta campione d'Inghilterra, vincendo il campionato con nove lunghezze di distanza sull'inseguitrice Leeds United, grazie al grande senso del goal di Joe Royle e alla ingente quantit\u00e0 di punti realizzati.\nLa Division venne vinta giocando un calcio \"totale\", orchestrato dalla \"Holy Trinity\" (la trinit\u00e0) a centrocampo di Howard Kendall, James Alan Ball e Colin Harvey, e rifinito dal capitano Brian Labone a guardia della difesa e dal prolifico centravanti Joe Royle. Per molti tifosi, questa \u00e8 la squadra pi\u00f9 spettacolare ed elegante della storia del club.\nIl team di Harry Catterick sembrava destinato a grandi prospettive ma ebbe presto un calo. Nella stagione 1970/71 non riuscirono a trovare una continuit\u00e0 in campionato, ma fecero progressi sui fronti delle due coppe. Per la seconda volta nella sua storia, l'Everton giocava la Coppa dei Campioni, arrivando ai quarti di finale dove venne per\u00f2 eliminata dai greci del per differenza reti in trasferta. Sul fronte della coppa nazionale, i Toffees persero in semifinale di FA Cup, eliminati dai cugini del Liverpool per 2-1.\nLe seguenti stagioni videro un profondo calo: quattordicesimi nel 1971, poi quindicesimi, poi diciassettesimi ed infine settimi nelle annate seguenti.\nGli anni settanta (1974 - 1981).\nEsonerato Harry Catterick, l'Everton ritorn\u00f2 a lottare per il campionato nella stagione 1974/75, sotto la guida di Billy Bingham, ma alcune inaspettate sconfitte fecero terminare i Toffees in quarta posizione. Dopo due stagioni non entusiasmanti terminate all'undicesimo ed al nono posto, Bingham venne sollevato dai suoi compiti nel gennaio 1977.\nDopo l'esonero di Bingham, a terminare la stagione venne incaricato temporaneamente Steve Burtenshaw che port\u00f2 l'Everton alla sua prima finale di League Cup, contro l'Aston Villa, e alla semifinale di FA Cup contro il Liverpool.\nLa finale di League Cup vide un pareggio al Wembley ed un pareggio nel match di ripetizione all'Hillsborough, per poi terminare in una sconfitta all'Old Trafford di Manchester ai tempi supplementari, che consegn\u00f2 il trofeo ai Villans. Anche la semifinale di FA Cup dovette essere rigiocata dopo il pareggio per 2-2, in un match che sar\u00e0 ricordato per sempre nelle menti dei tifosi dell'Everton per il goal annullato a Bryan Hamilton. La ripetizione venne poi persa per 3-0.\nFinita la stagione venne chiamato ad allenare i Toffees dal Newcastle United, Gordon Lee. Nell'annata 1977/78 l'Everton termin\u00f2 terza, con Bob Latchford capocannoniere della First Division, e quarta nella stagione 1978/79. Tuttavia gli anni seguenti non furono altrettanto brillanti, con un diciannovesimo e quindicesimo posto nelle stagioni seguenti che portarono i Toffees molto vicini alla zona retrocessione, causa dell'esonero di coach Lee. Da ricordare nel 1980 il raggiungimento della semifinale di FA Cup, poi persa nella ripetizione, dopo il pareggio del primo match, contro la squadra di Second Division del West Ham United.\nGli anni d'oro di Howard Kendall (1980 - 1988).\nI primi anni ottanta vedono il ritorno dell'ex centrocampista della \"Holy Trinity\", Howard Kendall, far ritorno nel club come allenatore, dopo aver convinto con il portandolo ad una doppia promozione dalla Third Division fino alla massima serie.\nLa prima di Kendall cominci\u00f2 in modo promettente con un 3-1 sul Birmingham City nella partita d'esordio di una stagione che termin\u00f2 con un ottavo posto. I progressi continuarono nel campionato 1982/83, con l'Everton che raggiunse il settimo posto sfumando per poco i posti per la qualificazione alle competizioni europee. L'unico grosso calo di quella stagione fu il derby perso malamente contro il Liverpool il 6 novembre del 1982 al Goodison per 5-0.\nDurante le prime tre stagioni da allenatore, Kendall acquist\u00f2 forti giovani come Neville Southall, Gary Stevens, Derek Mountfield, Peter Reid, Kevin Sheedy e Trevor Steven con Kevin Ratcliffe e Graeme Sharp gi\u00e0 nella rosa del club. Un altro importante acquisto fu quello di Andy Gray nel 1983. L'Everton sperava cos\u00ec, avendo rinnovato massicciamente il team, di poter raggiungere quei successi che tanto avevano fatto gioire i cugini del Liverpool negli anni settanta.\nLa stagione 1983/84 fu un campionato di assestamento, dopo i numerosi acquisti, con l'Everton nella parte bassa della classifica per buona parte dell'anno, a tal punto da far chiedere ai tifosi l'esonero del tecnico, ma una buona ripresa dei ragazzi di Kendall nelle settimane finali fecero scalare letteralmente la classifica ai Toffees che terminarono nuovamente la stagione con un settimo posto. L'Everton tuttavia procedeva bene sul fronte delle coppe nazionali, riuscendo a raggiungere per la seconda volta la finale di League Cup, allora con il nome di Milk Cup, persa poi contro il Liverpool, e a vincere la quarta FA Cup per 2-0 in finale contro il Watford mettendo fine a quattordici anni senza trofei.\nLa stagione 1983/84 fu una delle pi\u00f9 gloriose della storia dell'Everton, quando la giovane rosa allestita da Howard Kendall cominci\u00f2 a crescere e maturare.\nL'Everton vinse il suo ottavo campionato con quattro partite di anticipo e 13 punti di vantaggio sulle inseguitrici Liverpool e Tottenham Hotspur, e vincendo entrambi i Merseyside Derby per 1-0.\nMa la stagione fu coronata da un altro grande trionfo. Dopo aver guadagnato l'accesso alla Coppa delle Coppe con la conquista l'anno prima della FA Cup, l'Everton sorprese tutti superando University College Dublin, Inter Bratislava e Fortuna Sittard nelle prime fasi della competizione e sconfiggendo in semifinale i giganti tedeschi del per 3-1, in un match che verr\u00e0 per sempre ricordato com il pi\u00f9 spettacolare mai visto nella storia del Goodison Park.\nL'Everton arriv\u00f2 a Rotterdam per la finale gi\u00e0 campione d'Inghilterra e sul finire di una lunga e dura stagione. Quattro giorni dopo la finale sarebbero dovuti ritornare in campo, al Wembley, per mantenere il titolo di campioni in FA Cup contro il Manchester United. I Toffees partivano con tutti i favori del pronostico contro gli austriaci del Rapid Vienna, che promettevano di attaccare gli inglesi dal primo minuto di gioco.\nIl 15 maggio 1985, grazie al goal in apertura di Gray ed alla doppietta di Sheedy, l'Everton vinse il suo primo trofeo internazionale, vincendo la Coppa delle Coppe per 3-1 sul Rapid. Una Coppa delle Coppe tuttavia non senza controversie, che vide dopo il pareggio contro gli olandesi del Fortuna Sittard un tifoso dei Toffees arrestato per un'invasione di campo. Manifestazioni di violenza che cominciavano ad esser sempre pi\u00f9 frequenti sui campi del calcio inglese.\nIl treble tuttavia sfum\u00f2, quando quattro giorni dopo la grande vittoria europea, al Wembley Stadium di Londra il Manchester United si impose per 1-0 conquistando l'FA Cup. Sfum\u00f2 anche la possibilit\u00e0 per l'Everton di poter proseguire la promettente carriera europea a causa dell'esclusione di tutti i team inglesi dalle competizioni continentali ed internazionali dopo la strage dell'Heysel constumatasi nella finale di Coppa dei Campioni di quell'anno tra Liverpool e Juventus, a Bruxelles, dove alcuni hooligans inglesi furono responsabili della morte di 39 persone.\nIl glorioso 1985 si chiuse per l'Everton con l'acquisto del ventiquattrenne attaccante Gary Lineker, dal Leicester City, che compensava la partenza controversa e discussa dell'amato Andy Gray, il quale tornava al suo Aston Villa.\nLa stagione 1985/86, seppur senza competizioni europee, fu un esaltante stagione per l'Everton. Alla fine di settembre i giochi sembravano gi\u00e0 decisi, con il Manchester United a 13 punti dalle inseguitrici che oltre ai Toffee vedevano anche il Liverpool, il Chelsea ed il Newcastle. Tuttavia lo stato di grazia dei Red Devils cominci\u00f2 a vacillare ed il 1\u00ba febbraio 1986 l'Everton si porta in prima posizione dopo la vittoria per 1-0 sugli Spurs. Il campionato per\u00f2 era ancora lungo, e dopo una lunga lotta e diverse cadute in partite del tutto inaspettate, come ad esempio quella con il neopromosso Oxford United, fecero s\u00ec che a vincere al photofinish fossero i grandi rivali del Liverpool con due sole lunghezze di distanza.\nIl 10 maggio 1986, la sfida eterna con i Reds si ripet\u00e9 ancora una volta nel primo Merseyside Derby in finale di FA Cup. Nel primo tempo la rete di Gary Lineker, la sua quarantesima marcatura in stagione, aveva fatto ben sperare che la coppa si dirigesse verso i blues del Merseyside, ma due goal di Ian Rush ed uno di Craig Johnston videro il Liverpool aggiudicarsi il titolo ed il double, mentre l'Everton fu costretta a guardare i cugini vincere anche questa volta.\nAlla fine della stagione il capocannoniere Gary Lineker viene venduto al Barcellona allenato dal britannico Terry Venables, mentre il mercato in entrata vide l'arrivo del difensore Dave Watson dal Norwich City.\nLa stagione 1986/87 si apr\u00ec proprio come era terminata l'ultima, con la grande sfida in famiglia tra Everton e Liverpool a contendersi le posizioni di prestigio, lotta a cui si aggiunsero per\u00f2 anche nuovi club come Norwich City e Coventry City. A Natale l'Everton era quarta in classifica a pari punti con il Liverpool terzo, e dietro di un punto al Nottingham Forest secondo, mentre a capeggiare la Division era l'Arsenal avanti di 6 punti. Il 7 febbraio 1978 un'importantissima vittoria per 3-1 sul Coventry City port\u00f2 all'apice la grande rimonta dei Toffees che si portarono al vertice della classifica. La vittoria del campionato venne messa in cassaforte poi il 4 maggio 1987 con un 1-0 al Carrow Road di Norwich che consegn\u00f2 definitivamente il nono titolo all'Everton.\nTuttavia l'esclusione dalle competizioni europee continuava e l'Everton non fu possibilitato a partecipare alla Coppa dei Campioni del 1987/88.\nA fine stagione il tecnico pluripremiato Howard Kendall, che tanto aveva vinto con i Toffees, abbandon\u00f2 il club per approdare in Spagna ad allenare l'Athletic Bilbao, e venne sostituito dal suo assistente in seconda Colin Harvey.\nColin Harvey e la fine dell'era d'oro (1987 - 1990).\nLa prima stagione con Colin Harvey in panchina port\u00f2 un quarto posto in campionato, che per\u00f2 non porto alcuna qualificazione europea per via del prorogarsi dell'esclusione delle squadre inglesi. A fine stagione, nel 1988, l'Everton divenne il primo club inglese a comprare un giocatore per la cifra record di due milioni di sterline, acquistando il ventitreenne attaccante del West Ham United, Tony Cottee. Al suo debutto con la casacca dei blues, Cottee segn\u00f2 subito una tripletta ai danni del Newcastle, ma la stagione dell'Everton non termin\u00f2 bene conquistando solamente un ottavo posto. Toffees che in questa stagione giocarono per ben due volte al Wembley, in aprile per la finale della Full Members Cup (pensata apposta dalla lega inglese per sopperire alla mancanza delle competizioni europee) persa contro il Nottingham Forest, ed in maggio per la finale di FA Cup, perdendola ancora una volta contro i Reds per 3-2 ai tempi supplementari, in una partita surreale succeduta alla terribile tragedia che aveva colpito la semifinale all'Hillsborough tra Liverpool e Nottingham Forest, in cui si contarono 96 vittime tra i tifosi Reds.\nLa stagione 1989/90 inizi\u00f2 bene per l'Everton, che capeggi\u00f2 la classifica per due giornate in autunno, ma termin\u00f2 poi sesta non riuscendo a centrare le posizioni valide per le competizioni europee che erano nuovamente disputabili dalle squadre inglesi.\nIl 31 ottobre 1990 l'Everton face la peggior partenza di campionato nella storia, occupando la diciottesima piazza della First Division, ad una sola posizione dalla zona retrocessione. A causa di questo pessimo inizio Colin Harvey venne esonerato dal suo ruolo di allenatore.\nIl ritorno di Kendall (1990 - 1993).\nA sostituire Colin Harvey nel disastroso inizio della stagione 1990/91 fu un grande ritorno. Howard Kendall a novembre lasci\u00f2 la panchina del Manchester City e torno a sedere su quella dell'Everton con Harvey a ricoprire il ruolo di assistente. La stagione vide un Everton uscira dalla zona calda per la lotta alla retrocessione, piazzandosi al nono posto. Inoltre ritornarno a solcare i campi del Wembley, in finale di Zenith Data System Cup, persa poi per 4-1 contro il Crystal Palace ai tempi supplementari. Il 1991 si chiuse con la pesante partenza dell'idolo Graeme Sharp, subito ben rimpiazzato da due acquisti importanti come Peter Beardsley dal Liverpool e Mo Johnston dal .\nLa stagione 1991/92 tuttavia fu uno sgradito prosieguo del declino dell'Everton, che fin\u00ec dodicesimo, la posizione pi\u00f9 bassa da pi\u00f9 di dieci anni.\nIl campionato 1992/93 fu il primo della FA Premier League, terminato in tredicesima posizione dagli uomini di Kendall, attorno il quale cresceva la tensione.\nL'inizio della stagione 1993/94 prometteva bene dopo la vittoria nelle prime tre partite d'apertura, un ritmo che venne presto interrotto da un forte calo di forma. Kendall si trasfer\u00ec dall'Everton a dicembre mentre i Toffees occupavano i posti di met\u00e0 classifica.\nLa parentesi Mike Walker (1994).\nNel gennaio 1994, dopo la partenza di Howard Kendall, venne reclutato come successore Mike Walker, che col Norwich City aveva terminato la scorsa stagione in terza posizione ed eliminato dalla Coppa UEFA il Bayern Monaco. Un ingaggio, quello dell'allenatore, che cost\u00f2 all'Everton una multa di 75\u00a0000 sterline da parte della Premier League per aver indotto Walker ad abbandonare il Norwich. Tolte le questioni legali, il compito del nuovo allenatore era quello di risollevare la stagione ritrovando uno stato di forma che aveva reso l'Everton campione appena sette anni prima.\nAll'ultima partita della stagione l'Everton necessitava di vincere a tutti i costi al Goodison Park contro il Wimbledon per rimanere nella serie massima. Sotto di due goal, l'Everton grazie alla pantomima di Hans Segers, portiere del Wimbledon, recuper\u00f2 e vinse per 3-2, condannando alla retrocessione Sheffield United e Oldham Athletic insieme alla gi\u00e0 retrocessa Swindon Town.\nL'Everton nella stagione 1994/95 ebbe un inizio disastroso: ultimi dopo 14 giornate, con solo una partita vinta. Nel novembre del 1994, Walker venne esonerato.\nGli anni di Joe Royle (1995 - 1997).\nCon l'esonero di Walker, ci fu il ritorno di Joe Royle, ex attaccante dell'Everton agli inizi degli anni settanta, dopo dodici anni di carriera da allenatore dell'Oldham Athletic. L'obiettivo principale era ovviamente quello di salvare l'Everton dagli spettri della retrocessione. Joe apport\u00f2 vari cambiamenti nei suoi primi mesi, incluso l'acquisto a titolo definitivo di Duncan Ferguson, fino ad allora solo in prestito, per la cifra record di quattro milioni di sterline. L'Everton si salv\u00f2 matematicamente alla penultima giornata di Premier League battendo per 1-0 la gi\u00e0 retrocessa Ipswich Town.\nMa il pi\u00f9 grande successo arriv\u00f2 il 20 maggio 1995, quando il goal di Paul Rideout diede la vittoria all'Everton sul Manchester United in finale di FA Cup. Finale in cui fu decisivo anche, Neville Southall, con le sue brillanti parate sul giovane talento dei Red Devils Paul Scholes, allora appena ventenne.\nDurante la stagione 1995/96, Royle infranse ancora una volta il record del cartellino acquistato, aggiudicandosi l'ucraino Andrei Kanchelskis dal Manchester United. Grazie alla vittoria in FA Cup della stagione precedente, l'Everton si qualific\u00f2 per la Coppa UEFA dove per\u00f2 il percorso fu breve. Il campionato non and\u00f2 tanto meglio, finendo sesti scalzati all'ultima giornata dall'Arsenal che quindi trov\u00f2 un piazzamento per le competizioni europee. La stagione del neo-acquisto Kanchelskis fu ottima con 16 reti all'attivo, che lo nominarano miglior ala destra del campionato. Tuttavia l'anno dopo l'ucraino abbandon\u00f2 a met\u00e0 strada i Toffees per approdare alla Fiorentina. Una partenza che cost\u00f2 molto all'Everton in termini di forma, un calo che vide l'esonero di Royle da allenatore il 27 marzo 1997, con il club inguaiato nella lotta per non retrocedere. Il capitano e difensore Dave Watson, venne incaricato a guidare il team fino al termine della stagione; l'Everton riusc\u00ec a salvarsi, ma il giocatore non volle continuare in quel nuovo ruolo.\nIl terzo Kendall e la parentesi Smith (1997 - 2002).\nFinita la stagione 1996/97, dopo i rifiuti di Bobby Robson e Andy Gray, l'Everton richiam\u00f2 per la terza volta Howard Kendall, allora allenatore dello Sheffield United. Tuttavia la stagione seguente si complic\u00f2 e come nel 1994, la salvezza no fu sicura fino all'ultima giornata del campionato quando una sola rete di differenza nella media inglese condann\u00f2 il Bolton alla retrocessione, salvando i Toffees.\nA fine campionato, il club entr\u00f2 in una grave crisi finanziaria che non sar\u00e0 completamente risolta fino al 1999. La terza esperienza di Kendall come allenatore dell'Everton, termin\u00f2 il giugno 1998 quando venne esonerato.\nSe in un primo momento il presidente Peter Johnson sembrava avesse puntato su Brian Kidd, assistente manager al Manchester United, come successore di Kendall, il posto venne poi assegnato a Walter Smith.\nSebbene l'ex allenatore dei Rangers nell'estate 1998 sigl\u00f2 importanti trasferimenti che ben facevano sperare, la sua prima stagione fu un'altra lotta per non retrocedere. Solamente una striscia di quattro vittoria nelle sei giornate finali riuscirono a salvare l'Everton che cos\u00ec si piazz\u00f2 quattordicesima.\nDurante la stagione 1998/99, l'attaccante Duncan Ferguson fu venduto al Newcastle United senza che coach Smith ne fosse a conoscenza. La partenza del beniamino spinse la tifoseria a chiedere l'abbandono di Peter Johnson come amministratore della societ\u00e0. Il produttore teatrale Bill Kenwright, presidente dei Toffees, individu\u00f2 in Philip Carter il nuovo chairman.\nLe chanche di successo per l'Everton diminuirono a causa di continue costrizioni finanziarie che avevano contribuito al forte declino del club negli anni precedenti.\nNella stagione 1999/2000 i Toffees andarono spesso vicino ad un posto in campionato per la qualificazione alla Coppa UEFA, ma nei mesi finali vennero raccolte solo due vittorie su dodici partite totali che portarono l'Everton a terminare in un deludente tredicesimo posto. La stagione seguente vide ancora il club nella lotta per non retrocedere, non aiutato oltretutto da lunghi infortuni per giocatori chiave della rosa.\nNel marzo 2002 dopo l'eliminazione dalla FA Cup a Middlesbrough e con l'Everton in grave pericolo di retrocessione, Walter Smith venne esonerato.\nL'Everton di David Moyes (2002 - 2013).\nDopo l'esonero di Walter Smith, a salvare l'Everton dalla retrocessione nelle ultime partite di campionato venne nominato David Moyes, giovane allenatore promettente del Preston. L'Everton con lo scozzese sulla panchina si evit\u00f2 miracolosamente la retrocessione finendo in quindicesima posizione.\nNella prima stagione completa di Moyes, quella 2002/03, i Toffees finirono settimi in Premier League, mancando la qualificazione alla Coppa UEFA per una sola posizione, in un campionato che vide l'emergere della brillante giovane promessa per l'attacco Wayne Rooney, che segnando un goal partita contro i campioni in carica dell'Arsenal divenne il pi\u00f9 giovane marcatore inglese del campionato nonch\u00e9 il pi\u00f9 giovane marcatore di sempre dell'Everton.\nIn FA Cup l'Everton sub\u00ec quello che in Inghilterra definiscono \"giant-killing\", termine che definisce la vittoria di una squadra di pi\u00f9 bassa classifica su una di posizione pi\u00f9 alta, contro lo Shrewsbury Town, allenato dall'ex capitano dei Toffees Kevin Ratcliffe.\nLa 2003/04 vide l'Everton terminare la stagione in diciassettesima posizione e realizzare il pi\u00f9 basso numero di punti totali della storia del club.\nNell'agosto 2004, Wayne Rooney viene venduto al Manchester United per la cifra record di 23 milioni di sterline, con possibilit\u00e0 di bonus a 30 milioni nel caso di buoni risultati.\nLa stagione 2004/05, seppur senza il proprio giovane campione, fu nettamente migliore dell'ultima. L'Everton termin\u00f2 in quarta posizione, il piazzamento pi\u00f9 alto dal 1988, conquistando la qualificazione ai preliminari di Champions League.\nLa stagione 2005/06 si apr\u00ec male con l'eliminazione fulminea dalla Champions League per mano degli spagnoli del Villarreal, che spedirono l'Everton al primo turno di Coppa UEFA dove vennero nuovamente eliminati dalla Dinamo Bucarest con un secco 5-1 in Romania.\nIn Premier dopo aver occupato per tutto ottobre la zona retrocessione, l'Everton interruppe la striscia di nove vittorie del Chelsea pareggiando 1-1, un risultato che risollev\u00f2 la stagione e sembr\u00f2 potesse dare la giusta spinta per realizzare i punti necessari alla scalata della classifica. Tuttavia segu\u00ec un'altra serie di sconfitte tra cui si ricorda il 4-0 nel derby. La vittoria per 1-0 sul Sunderland nell'anno nuovo fece partire una serie di cinque vittorie su sei risultati utili consecutivi, inclusa la vittoria contro l'Arsenal, che riuscirono a portare l'Everton fuori dalla lotta per la salvezza e a far terminare la stagione all'undicesimo posto.\nIl 2006/07 cominci\u00f2 bene con la vittoria al White Hart Lane, seguita dallo storico derby vinto al Goodison Park contro il Liverpool per 3-0. In quell'occasione segn\u00f2 anche Andrew Johnson, acquisto della sessione estiva, dal Crystal Palace, che infranse il record del cartellino pi\u00f9 oneroso nella storia del club. Alla fine della stagione l'Everton si qualific\u00f2 per la Coppa UEFA piazzandosi sesta in campionato.\nLa stagione 2007-2008 vide nuovamente, nella sessione di calciomercato estiva, un acquisto record per l'Everton con il trasferimento di Yakubu per 11 milioni di steriline dal Middlesbrough. In Coppa UEFA, i Toffees vinsero tutte le sfide della fase a gironi, inclusa quella con lo , che poi vincer\u00e0 il torneo. Ai sedicesimi di finale l'Everton elimina con un doppio successo per 0-2 e 6-1 i norvegesi del Brann Bergen, agli ottavi di finale per\u00f2 venne eliminata ai rigori dalla Fiorentina. In Carling Cup i Toffees raggiunse la semifinale per la prima volta in vent'anni, perdendola poi con il Chelsea. In Premier League l'Everton pass\u00f2 la maggior parte della stagione nei primi quattro posti, per poi finire quinta superata dal Liverpool, riuscendo nuovamente a qualificarsi per la Coppa UEFA.\nL'estate seguente fu turbolenta per il club, che vide respingersi il progetto per la sede del nuovo stadio a Kirkby, la partenza di Keith Wyness, l'amministratore delegato della societ\u00e0, e la riluttanza di Moyes di firmare un nuovo contratto. Nell'ultima settimana della finestra estiva di calciomercato, il record del cartellino venne nuovamente infranto dall'acquisto di Marouane Fellaini, trasferitosi per 15 milioni di sterline dallo . L'Everton tuttavia fall\u00ec la qualificazione al turno a gironi di Coppa UEFA, eliminati proprio dal Liegi, con Fellaini impossibilitato nel giocare contro il suo ex team.\nMoyes firmo un nuovo contratto di cinque anni con la squadra e le fortune ricominciarono a girare in casa dei Toffees. Una striscia positiva di otto vittorie e due pareggi in dodici incontri, spinsero in alto il club che pot\u00e9 nuovamente lottare tra le prime sei posizioni della Premier League.\nA febbraio, l'Everton gioc\u00f2 contro il Liverpool per tre volte in breve tempo, pareggiando all'Anfield in un match valido per il campionato e due volte in FA Cup, che videro l'Everton trionfare nella ripetizione al Goodison Park.\nGli infortuni di Yakubu, Mikel Arteta e Phil Jagielka non aiutarono l'Everton sul finire della stagione, che termin\u00f2 in quinta posizione raggiungendo nuovamente la qualificazione per l'Europa League. Ma il finale di stagione vide anche il raggiungimento della finale di FA Cup, che l'Everton non giocava dal 1995, sconfiggendo in semifinale al Wembley il Manchester United ai calci di rigore. In finale tuttavia i Toffees vennero sconfitti dal Chelsea per 2-1, ed il trofeo sfum\u00f2.\nLa stagione 2009-2010 inizi\u00f2 con due sconfitte casalinghe consecutive, incluso il pesantissimo 1-6 con i \"Gunners\". Dopo un lungo periodo di trattative e speculazioni, il pilone centrale difensivo Joleon Lescott venne venduto al Manchester City per 22 milioni di sterline. Il club si qualifica per la fase a gironi di Europa League, ma non termin\u00f2 la pessima striscia di risultati in campionato. Le vittorie cominciarono a riaffacciarsi solo a dicembre, ma l'Everton dopo essersi qualificato dal secondo posto nel girone fu costretto ad abbandonare la competizione europea, eliminato in seguito dallo Sporting Lisbona ai Sedicesimi di finale. Alla fine di marzo il club ingran\u00f2 sette vittorie consecutive casalinghe, incluse le inaspettate vittorie su Chelsea e Manchester United. La stagione termin\u00f2 con un ottavo posto a solo una piazza e due punti di distacco dai rivali del Liverpool, conquistando cos\u00ec un posto in UEFA Europa League per la stagione successiva.\nDopo il fallimento alla qualificazione nei preliminari di Europa League, la stagione 2010/11 non prosegu\u00ec meglio con un Everton in scarsa forma: nessuna vittoria fino ad ottobre e clamorosa eliminazione dalla League Cup da parte del Brentford. Tuttavia dopo questa brutta parentesi iniziale, la squadr\u00e0 stabilizz\u00f2 la situazione con vari risultati positivi e termin\u00f2 il campionato in settima posizione con 54 punti, uno solo dietro i Reds.\nLa stagione 2011-2012 vide nuovamente l'Everton lottare nei bassifondi fino agli inizi di novembre. La svolta al campionato venne data dall'importante acquisto del croato Nikica Jelavi\u0107 dal Glasgow Rangers. I nove goal in tredici partite del nuovo attaccante, aiutarono l'Everton a subire solo quattro sconfitte in ventiquattro match ed a terminare la stagione nuovamente in settima posizione, questa volta per\u00f2 davanti al Liverpool, ottava in campionato per la prima volta nella sua storia.\nLa stagione 2012-2013 vede l'Everton terminare in sesta posizione, davanti al Liverpool di due punti, dopo un ottimo campionato chiuso con 31 risultati utili su 38 partite a disposizione. Tuttavia il buon piazzamento non permetter\u00e0 ai Toffees di centrare l'obiettivo Europa League, a causa delle vittorie in FA Cup del Wigan ed in League Cup dello Swansea, che qualificheranno di diritto le due vincitrici delle coppe nazionali alla competizione europea. Il cammino in FA Cup si interromper\u00e0 alle soglie della semifinale, dopo la sconfitta ai quarti con il Wigan Athletic.\nIl 9 maggio l'Everton conferma che al termine della stagione l'allenatore David Moyes lascer\u00e0 il club per approdare al Manchester United come successore di Sir Alex Ferguson. L'allenatore scozzese dei Toffees lascia la panchina dopo 11 anni, avendo collezionato un totale di 218 vittorie su 518 match disputati.\nLa gestione Mart\u00ednez (2013-2016).\nIl 5 giugno 2013 la dirigenza dei \"Toffees\" ufficializza l'ingaggio di Roberto Mart\u00ednez, il quattordicesimo tecnico della storia dell'Everton, che firma un contratto quadriennale.\nNella stagione 2013-2014 la squadra, rinforzata dagli arrivi in prestito di Gerard Deulofeu e Romelu Lukaku, guadagna il quinto posto finale in campionato, accedendo alla Coppa UEFA. Nell'estate del 2014 il club stabilisce un nuovo record di acquisto pi\u00f9 oneroso, riscattando la propriet\u00e0 di Lukaku per 28 milioni di sterline, e ingaggia il fuoriclasse camerunese Samuel Eto'o. La stagione 2014-2015 viene chiusa all'undicesimo posto grazie a una risalita nel finale di torneo (sei le vittorie ottenute nelle ultime dieci giornate), mentre nel palcoscenico europeo, che l'Everton torna a calcare dopo quattro anni, il cammino in Europa League si interrompe agli ottavi di finale. Protagonista dell'annata \u00e8 Lukaku, autore di 9 gol in Europa League e 10 in campionato. Per la stagione 2015-2016 la dirigenza attua il riscatto della propriet\u00e0 di Deulofeu per 6 milioni di sterline e Aaron Lennon per 4,5 milioni di sterline e mise sotto contratto Tom Cleverley e due sudamericani, il cileno Ramiro Funes Mori (pagato 9,5 milioni di sterline) e l'uruguaiano Leandro Rodr\u00edguez. Malgrado l'esosa campagna acquisti (proseguita in gennaio con l'acquisto dell'attaccante nigeriano Oumar Niasse per 13,5 milioni di sterline), l'Everton disputa una stagione mediocre, seppur impreziosita dalla semifinale raggiunta in Coppa di Lega e dalla semifinale di FA Cup. Nel febbraio 2016 viene confermato l'ingresso nel club del magnate iraniano Farhad Moshiri, che rileva il 49,9% delle quote societarie, mentre il 12 maggio seguente Mart\u00ednez viene sollevato dall'incarico e rimpiazzato temporaneamente da David Unsworth, che guida i suoi all'undicesimo posto in Premier League.\nDa Koeman a Ben\u00edtez (2016-oggi).\nAffidata all'olandese Ronald Koeman con contratto triennale, la squadra trascorre la stagione 2016-2017 nella prima met\u00e0 della classifica, chiusa al settimo posto, valido per la qualificazione all'Europa League. Lukaku, con 25 gol, diventa il primo calciatore dell'Everton a raggiungere quota 20 reti in una stagione dai tempi di Gary Lineker (nel 1985-1986) e risulta vicecapocannoniere del campionato. Ceduto il congolese al per ben 90 milioni di sterline (record per l'Everton), nell'estate del 2017 i \"Toffees\" ne spendono 45 per assicurarsi l'islandese Gylfi Sigur\u00f0sson dello e 25 per Jordan Pickford, che diviene il portiere pi\u00f9 costoso della Premier League; viene messo sotto contratto anche Wayne Rooney, di ritorno, dopo tredici anni, nel club che lo aveva lanciato. Nell'ottobre 2017 Koeman viene esonerato con la squadra quasi eliminata dall'Europa League e in zona retrocessione in campionato. Lo sostituisce David Unsworth, tecnico delle giovanili, a sua volta rimpiazzato, dopo un negativo mese, da Sam Allardyce, che riesce a risollevare la squadra sino all'ottavo posto finale nel 2017-2018.\n\u00c8 poi il portoghese Marco Silva, con contratto triennale, a sedere sulla panchina dei \"Toffees\". La compagine di Liverpool, rinforzata dall'arrivo dell'attaccante brasiliano Richarlison per circa 55 milioni di euro (l'acquisto pi\u00f9 costoso nella storia del club), conclude il campionato 2018-2019 all'ottavo posto, mentre nel corso della stagione 2019-2020 Silva viene esonerato dopo la sconfitta contro il Liverpool, con la squadra al terzultimo posto in Premier League. Passato nelle mani di Carlo Ancelotti, l'Everton termina il campionato al dodicesimo posto. Nel 2020-2021 la squadra offre ottime prestazioni nella fase iniziale del campionato, salendo ai vertici della classifica, anche grazie alle prestazioni del centravanti Dominic Calvert-Lewin; nel girone di ritorno il rendimento \u00e8 peggiore e la compagine di Liverpool chiude il torneo al decimo posto, a -3 dalla zona Europa.\nNell'estate del 2021 il partente Ancelotti viene rimpiazzato con Rafael Ben\u00edtez."}
{"id": "4199209", "revid": "767487", "url": "https://it.wikipedia.org/wiki?curid=4199209", "title": "Jabiru (Australia)", "text": "Jabiru \u00e8 una citt\u00e0 situata nel Territorio del Nord, in Australia; essa si trova 250 chilometri ad ovest di Darwin e 1.480 chilometri a nord di Alice Springs, all'interno del Parco nazionale Kakadu, ed \u00e8 la sede della Contea di West Arnhem. Al censimento del 2006 contava 1.137 abitanti."}
{"id": "4199217", "revid": "1543377", "url": "https://it.wikipedia.org/wiki?curid=4199217", "title": "Magnus Ingesson", "text": "Biografia.\nCarriera sciistica.\nIn Coppa del Mondo debutt\u00f2 il 9 gennaio 1994 a Kavgolovo (67\u00b0), ottenne l'unica vittoria, nonch\u00e9 unico podio, il 29 novembre 1998 a Muonio.\nIn carriera prese parte a un'edizione dei Giochi olimpici invernali, (8\u00b0 nella 15\u00a0km, 16\u00b0 nella 50\u00a0km), e a due dei Campionati mondiali, vincendo una medaglia.\nCarriera da allenatore.\nDal 2007 al 2010 ha allenato la squadra femminile della nazionale svedese, seguendo in particolare Charlotte Kalla."}
{"id": "4199219", "revid": "1543377", "url": "https://it.wikipedia.org/wiki?curid=4199219", "title": "Episodi di The New Normal", "text": "La prima e unica stagione della serie televisiva The New Normal viene trasmessa dal 10 settembre 2012 sul canale statunitense NBC. Il finale di stagione \u00e8 stato trasmesso il 2 aprile 2013 con un doppio episodio.\nIn Italia la serie va in onda a partire dal 5 marzo 2013 su Fox.\nLa nostra normalit\u00e0.\nTrama.\nGoldie \u00e8 una madre di periferia, pi\u00f9 precisamente abita in Ohio. Un giorno, mentre si reca al lavoro, scorda il pass per entrare negli studi dove \u00e8 impiegata e torna a casa per prenderlo. Purtroppo, arrivata, trova suo marito a letto con un'asiatica.\nMentre sua nonna, Jane, anche detta Nana, va dal marito di Goldie furibonda, quest'ultima decide di partire insieme alla figlia Shania per Los Angeles. L\u00ec decide di diventare una madre surrogata per una coppia gay, David, medico, pi\u00f9 precisamente ginecologo e Bryan, produttore televisivo. L'episodio finisce con Goldie che accetta l'incarico di madre surrogata."}
{"id": "4199223", "revid": "1543377", "url": "https://it.wikipedia.org/wiki?curid=4199223", "title": "Monumento a Nicola I", "text": "Il monumento a Nicola I \u00e8 una statua equestre dedicata al Nicola I di Russia, Scoperta il 7 luglio 1859, la scultura fu realizzata con tecniche strabilianti per l'epoca, prima statua in Europa a essere realizzata con due soli punti d'appoggio (le due zampe retrostanti del cavallo), unico esempio del genere fino alla statua del presidente statunitense Andrew Jackson, inaugurata nel 1952.\nL'opera.\nIl monumento neobarocco dedicato allo zar Nicola I di Russia fu disegnato dall'architetto francese Auguste de Montferrand nel 1856.\nQuando egli pianific\u00f2 la ristrutturazione di Piazza Sant'Isacco nel 1843 egli stava nel contempo curando anche la sistemazione di altre piazze importanti di San Pietroburgo come la Piazza del Palazzo (terminata nel 1843) e la Piazza del Senato (terminata nel 1849), ove gi\u00e0 per\u00f2 dominavano statue degli imperatori Pietro I e Alessandro I.\nCome per tradizione, de Montferrand voleva costruire un monumento anche nella nuova piazza, per unire i differenti stili architettonici degli edifici gi\u00e0 sul posto.\nSu richiesta personale del suo successore Alessandro II, Nicola fu rappresentato nella scultura come un cavaliere rampante, \"nelle vesti militari di modo che l'ultimo zar potesse sembrare pi\u00f9 maestoso\". Sulla base si trovano statue allegoriche modellate dalle figlie di Nicola I che rappresentano le virt\u00f9. La statua si trova di fronte alla Cattedrale di Sant'Isacco, con la parte posteriore del cavallo rivolta verso il Palazzo Mariinskij di propriet\u00e0 della granduchessa Maria Nikolayevna di Russia, figlia di Nicola I, che tanto consider\u00f2 questo gesto come un affronto personale del fratello nei suoi confronti.\nIl monumento rappresenta Nicola I, un governante russo tra i pi\u00f9 determinati assolutisti, come una potente figura militare. Il periodo del suo regno fu denso del resto di avvenimenti militari, sebbene egli non mancasse di badare profondamente all'estetica dei propri soldati. Il monumento illustra inoltre le attivit\u00e0 dello zar in campo sociale: Nicola I fu per molti anni a capo del reggimento Konnogvardejsky, del quale egli veste anche l'uniforme.\nGli storici ed i critici dell'Unione Sovietica erano soliti considerare l'opera come un monumento dallo stile composito, i cui vari elementi non erano ritenuti in grado di combinarsi armonicamente per formare una composizione uniforme:\nDel monumento furono rilevati, tuttavia, anche aspetti positivi:\nLeggende connesse alla statua.\nI contemporanei hanno notato come Pietro il Grande fosse l'idolo a cui si ispirava Nicola I.\nLa ballerina Mathilde Kschessinska (1872-1971) che fu una delle favorite di Nicola II ottenne il Palazzo Mariinskij come residenza. Ella not\u00f2 come da quando la statua era stata costruita, lo zar Alessandro II e lo zar Alessandro III erano stati uccisi di morte violenta e questo aveva portato a sospetti che tale sorte potesse ricadere anche su Nicola II.\nStudiosi odierni hanno anche notato come la statua di Pietro I, detta \"Il cavaliere di bronzo\", sia posta come quella di Nicola I ad un'identica distanza dalla Cattedrale di Sant'Isacco, il che ha portato a curiosi modi di dire come \"Kolya (Nicola) e Petia (Pietro) si danno la caccia, ma la Cattedrale di Isacco) disturba!\" (\u041a\u043e\u043b\u044f \u041f\u0435\u0442\u044e \u0434\u043e\u0433\u043e\u043d\u044f\u0435\u0442, \u0434\u0430 \u0418\u0441\u0430\u043a\u0438\u0439 \u043c\u0435\u0448\u0430\u0435\u0442!).\nVi \u00e8 anche una leggenda urbana che vuole che il giorno successivo alla scopertura del monumento, sotto uno zoccolo del cavallo sia stata trovata una tavoletta di legno con la scritta \"non sfuggirai!\".\nLa costruzione del monumento.\nNel primo anniversario della morte dello zar Nicola I (nel febbraio del 1856) Alessandro II aveva dato inizio alla progettazione di un monumento da dedicare a suo padre. L'architetto Montferrand aveva ricevuto la commissione di presentare \"le ragioni circa il monumento a Nicola I\". Nel maggio del 1856 il progetto di Montferrand fu confermato e nel giugno di quello stesso anno inizi\u00f2 l'installazione della base del monumento cos\u00ec definita: \"di fronte al palazzo Mariinsky, di fronte alla cattedrale di Sant'Isacco\".\nIl cavallo.\nPer creare questo monumento furono utilizzate diverse figure di modello. Il modello definitivo per il cavallo fu commissionato dallo zar in persona al suo scultore preferito, Peter Klodt. Lo schizzo iniziale realizzato da quest'ultimo rappresentava un cavaliere a cavallo in posa statica. L'autore aveva pensato con questo di rappresentare grazie alla mimica ed ai gesti, il carattere reale dell'imperatore ma questo progetto fu rigettato da Montferrand in quanto esso male si adattava al complesso spaziale in cui la statua andava inserita.\nKlodt cre\u00f2 dunque un nuovo schizzo con il cavallo in movimento, rampante sulle zampe posteriori, una raffigurazione pi\u00f9 originale e soprattutto che dava l'impressione del movimento e della forza della composizione. Per dar forma ad un primo lavoro, lo scultore dovette calcolare precisamente il peso della scultura per calibrare i punti di appoggio della statua.\nSulla base del disegno di Montferrand, lo scultore Robert Salemann aveva eseguito il disegno del monumento \"in scala 1/8 con tutte le parti architettoniche e gli ornamenti\".\nQuesta variante fu bene accetta dall'architetto e dall'imperatore ed il modello originario in bronzo si trova ancora oggi al Museo della scultura cittadina.\nBase della statua.\nSull'altorilievo alla base della statua, si trovano alcuni episodi chiave dei trent'anni di regno di Nicola I\nQuesti errori furono gi\u00e0 evidenziati dall'opera del marchese de Custine \"La Russie en 1839\", nel quale si arriv\u00f2 a confondere l'epidemia di colera del 1831 con un episodio del 1825 (rivolta decembrista). Il ricercatore russo Nikolay Shilder ha dimostrato questi errori in una sua opera.\nSugli angoli del piedistallo si trovano figure allegoriche della giustizia, della forza, della saggezza e della fede secondo disegni realizzati dall'imperatrice Alexandra Feodorovna e dalle sue figlie, le granduchesse Alexandra, Maria e Olga.\nI maestri scultori russi Nicholas Ramazanov e Robert Salemann disegnarono il piedistallo del monumento. Salemann scolp\u00ec anche le quattro figure femminili allegoriche che ornano il piedistallo, che \u00e8 costituito da una grande piattaforma di granito rosso finlandese a tre gradinate. La parte pi\u00f9 bassa \u00e8 in porfido. La parte centrale, ricavata da un unico blocco di granito rosso, \u00e8 decorata con bassorilievi in bronzo. La parte finale del piedistallo \u00e8 realizzata ancora in porfido. Il piedistallo del cavallo \u00e8 realizzato in marmo di Carrara.\nLa base della statua \u00e8 inoltre decorata con quattro lanterne a piantana disegnate da Montferrand ed eseguite poi in progetto dall'architetto Robert Veigelt.\nSicurezza e restauri.\nIl monumento \u00e8 rimasto inalterato nel corso dei secoli ed ha oltrepassato molti traumatici eventi senza il minimo danno, al contrario di molte altre sculture, in particolare quelle legate al periodo zarista dopo la rivoluzione russa del 1917.\nLa statua fu probabilmente sempre rispettata per il grande lavoro d'ingegneria che vi era stato applicato per la realizzazione e l'unica parte asportata fu una cancellata installata nel 1860 che fu rimossa nel 1940. Durante la Seconda guerra mondiale, per preservarlo dai danni dei bombardamenti, il monumento fu ingabbiato con una serie di tavole di legno e sacchi di sabbia.\nTra il 1987 ed il 1988 per la prima volta il monumento fu restaurato. I restauratori riuscirono a realizzare una piccola apertura nel corpo del cavallo di modo da sondare lo scheletro interno del monumento, utilizzando anche un esame a raggi gamma per sondare la durabilit\u00e0 della base del monumento e dei suoi punti di appoggio. Tutti i frammenti perduti furono ricostruiti con inserti in bronzo, granito, marmo o altri materiali.\nNel 1991-1992 i restauratori aggiunsero anche una nuova cancellata su modello di quella antica.\nNel 2009 il museo della scultura cittadino ha promosso un sondaggio d'ispezione alla base della statua per verificare la tenuta dei restauri effettuati decenni prima, promuovendone nel contempo di nuovi."}
{"id": "4199228", "revid": "1494169", "url": "https://it.wikipedia.org/wiki?curid=4199228", "title": "Capps", "text": ""}
{"id": "4199230", "revid": "92723", "url": "https://it.wikipedia.org/wiki?curid=4199230", "title": "Giovanni Battista Canaveri", "text": "Biografia.\nNacque da una distinta famiglia ligure originaria di Bagnasco presso Ormea. Si laure\u00f2 in teologia all'universit\u00e0 di Torino il 23 dicembre 1773. Entr\u00f2 nell'Oratorio di San Filippo Neri e fu ordinato presbitero il 21 settembre 1776 e incardinato nell'arcidiocesi di Torino. Intorno al 1787 era annoverato fra i simpatizzanti del movimento antigiansenista delle \"Amicizie cristiane\", fondato dal padre Diessbach, gesuita. Fu nominato esaminatore sinodale nel 1788. Confessore della principessa Maria Felicita di Savoia, la esort\u00f2 a fondare una casa di riposo per le vedove nobili, di cui lo stesso Canaveri fu direttore.\nIl 24 luglio 1797 fu nominato vescovo di Biella e il 6 agosto dello stesso anno fu consacrato vescovo a Roma dal cardinale Giacinto Sigismondo Gerdil, che ebbe parte nella redazione della bolla \"Auctorem fidei\" di papa Pio VI, che condannava il giansenismo. Il 18 agosto prese possesso della diocesi per procura del canonico Giuseppe Antonio Gromo e fece il suo ingresso il 26 novembre seguente.\nNella convulsa fase politica determinata dall'occupazione francese, con l'istituzione della Repubblica Piemontese nel 1798, la restaurazione monarchica nell'anno successivo, il ritorno dei francesi nel giugno del 1800 e l'annessione del Piemonte alla Francia nel 1802, il vescovo Canaveri si adoper\u00f2 per ottenere dalla popolazione il rispetto dell'autorit\u00e0 costituita, qualunque essa fosse. L'atteggiamento del vescovo, sebbene fosse dettato da ragioni di opportunit\u00e0, era anche ispirato dall'avversione per i giacobini, perci\u00f2 non ebbe difficolt\u00e0 ad accettare il governo del Primo Console e anzi con le lettere pastorali del 29 settembre 1801 e del 4 vendemmiaio 1802 prima minacci\u00f2 la sospensione \"a divinis\" per i preti antifrancesi, poi si espresse a favore dell'annessione, suscitando la disapprovazione del suo clero.\nRiusc\u00ec comunque a ottenere la fiducia del ministro dei culti Jean-\u00c9tienne-Marie Portalis.\nIl 1\u00ba giugno 1803 la diocesi di Biella fu soppressa. Canaveri si rec\u00f2 a Parigi, dove divenne membro del Consiglio della Grande Limosineria dell'Imperatore e Primo Limosiniere di Madama Letizia, incarichi di Corte, che dimostrano il favore di cui godeva presso i francesi. Il 1\u00ba febbraio 1805 Canaveri divenne vescovo di Vercelli, sede a cui Biella era stata riunita. Anche dopo la nomina vescovile comp\u00ec frequenti viaggi a Parigi: dal maggio all'ottobre del 1806, dal dicembre del 1807 al marzo del 1808, dall'estate fino al 28 ottobre 1808, poi ancora nel giugno del 1810. Nel febbraio del 1808 fu nominato barone dell'Impero.\nNello stesso tempo, cerc\u00f2 di meritare i favori imperiali, fornendo un appoggio alla politica di Napoleone, ad esempio in materia di coscrizione obbligatoria. Prese parte alle seconde nozze di Napoleone, dimostrando accondiscendenza, l\u00e0 dove il cardinale Ercole Consalvi e altri tredici cardinali avevano opposto un rifiuto. Anche la nomina del vicario generale, Carlo Felice Busca della Rocchetta, un febroniano, and\u00f2 nella direzione di compiacere le autorit\u00e0.\nIl legame con la Corte imperiale mise Canaveri nella difficile situazione di prendere posizione nel conflitto tra papa Pio VII e Napoleone, sorto dopo il 1806 e culminato nella scomunica dell'Imperatore, il 10 giugno 1809. Canaveri scelse comunque la fedelt\u00e0 all'imperatore e fece parte di un ristretto gruppo di ecclesiastici convocato da Napoleone per reagire alla scomunica, ricorrendo ad un appello alla Chiesa gallicana. Canaveri propose la competenza di un concilio nazionale per avallare le nomine vescovili fatte da Napoleone e rifiutate dalla Santa Sede.\nUn altro esempio della docilit\u00e0 di Canaveri verso il potere politico si ha nella risposta al ministro Portalis, che sospettava che nella diocesi di Vercelli circolassero libri di piet\u00e0 contrari al sentimento nazionale. Canaveri rispose citando i testi di teologia che riportavano massime antigallicane, sostenendo l'infallibilit\u00e0 papale. In seguito all'ordine del ministro dei culti, nel 1810 fece insegnare a Vercelli gli articoli del Clero gallicano del 1682, gi\u00e0 condannati dai papi.\nCanaveri lasci\u00f2 il suo patrimonio librario al Seminario vescovile di Biella; il fondo costituisce il primo nucleo dell'attuale Biblioteca diocesana, detta anche nelle carte \"Biblioteca del Canaveri\" che aprir\u00e0 poi ufficialmente al pubblico nel 1843.\nGenealogia episcopale.\nLa genealogia episcopale \u00e8:"}
{"id": "4199231", "revid": "486946", "url": "https://it.wikipedia.org/wiki?curid=4199231", "title": "F2I Fondi Italiani per le Infrastrutture", "text": ""}
{"id": "4199235", "revid": "104458", "url": "https://it.wikipedia.org/wiki?curid=4199235", "title": "Alois Stadlober", "text": "\u00c8 marito della sciatrice alpina Roswitha Steiner e padre della fondista Teresa, a loro volta sciatrici di alto livello.\nBiografia.\nIn Coppa del Mondo ottenne il primo risultato di rilievo il 19 dicembre 1987 a Davos (11\u00b0) e il primo podio il 12 dicembre 1998 a Dobbiaco (3\u00b0).\nIn carriera prese parte a cinque edizioni dei Giochi olimpici invernali, (25\u00b0 nella 15\u00a0km, 24\u00b0 nella 50\u00a0km, 11\u00b0 nella staffetta), (36\u00b0 nella 15\u00a0km, 33\u00b0 nella 30\u00a0km, non conclude la 50\u00a0km, 10\u00b0 nella staffetta), (8\u00b0 nella 10\u00a0km, 19\u00b0 nella 30\u00a0km, 10\u00b0 nell'inseguimento, 9\u00b0 nella staffetta), (10\u00b0 nella 10\u00a0km, 15\u00b0 nella 50\u00a0km, 11\u00b0 nell'inseguimento) e (12\u00b0 nella 10\u00a0km, 12\u00b0 nella 50\u00a0km, 14\u00b0 nell'inseguimento, 9\u00b0 nella staffetta), e a quattro dei Campionati mondiali, vincendo due medaglie."}
{"id": "4199238", "revid": "38120", "url": "https://it.wikipedia.org/wiki?curid=4199238", "title": "The Wanton Song", "text": "The Wanton Song \u00e8 un brano musicale della band inglese Led Zeppelin, pubblicato nell'album del 1975 \"Physical Graffiti\".\nPanoramica.\nLa canzone \u00e8 il risultato di una \"jam session\" effettuata tra una prova e l'altra. \u00c8 caratterizzata da un riff molto aggressivo suonato dalla chitarra di Jimmy Page accompagnato dalla potente batteria di John Bonham. Riprendendo le caratteristiche di \"Immigrant Song\", il riff si basa sull'alternanza di due note su un'ottava differente. Robert Plant canta di una \"silenziosa donna nella notte\" e delle esperienze vissute con questa ideale \"wanton woman\" (\"donna sregolata\"). Per l'assolo di chitarra Page ha fatto uso dell'effetto riverbero ed inoltre ha collegato lo strumento ad un Leslie Speaker per ottenere un effetto Doppler, proprio come Jimi Hendrix fece nelle canzoni \"Little Wing\" e \"Angel\". Jimmy Page aveva gi\u00e0 collaudato la tecnica del riverbero al tempo della sua permanenza con gli Yardbirds. Nei primi lavori dei Led Zeppelin l'introduzione di questo effetto fu particolarmente difficile a causa delle opposizioni manifestate dai tecnici del suono.\nEsibizioni.\nLa canzone fu suonata dai Led Zeppelin nel tour negli Stati Uniti nel 1975, successivamente fu abbandonata. Fu prevalentemente riprodotta nelle esibizioni live di Page e Plant tra il 1995 e 1998 come pezzo di apertura. Altre volte fu suonata durante la militanza di Page con i Black Crowes nel 1999."}
{"id": "4199241", "revid": "281901", "url": "https://it.wikipedia.org/wiki?curid=4199241", "title": "Boreogadus", "text": ""}
{"id": "4199242", "revid": "132266", "url": "https://it.wikipedia.org/wiki?curid=4199242", "title": "STCW", "text": ""}
{"id": "4199246", "revid": "121463077", "url": "https://it.wikipedia.org/wiki?curid=4199246", "title": "Manifesto Debian", "text": "Il manifesto Debian \u00e8 un documento scritto da Ian Murdock e revisionato il 6 gennaio del 1994, in contemporanea con l'uscita di Debian 0.91, per riassumere gli scopi e la filosofia di questo nuovo sistema operativo unix-like nato dall'unione del sistema operativo GNU con il kernel Linux.\nContenuto.\nIl manifesto era diviso in tre sezioni; tra i punti pi\u00f9 importanti, l'apertura dello sviluppo a tutta la comunit\u00e0 informatica e la collaborazione con la Free Software Foundation; l'intenzione di creare una distribuzione \"Debian Linux\" facile da utilizzare e ben mantenuta senza mai diventare un prodotto commerciale; il continuo sviluppo del sistema con la possibilit\u00e0 di competere sul libero mercato.\nMaturazione.\nCos\u00ec come altri manifesti, il progetto Debian ha subito una significativa maturazione rispetto agli scopi e alla filosofia originariamente prefissati. Un esempio \u00e8 l'ambigua allusione di non voler mai essere un prodotto commerciale. Tale considerazione \u00e8 considerabile come un divieto di utilizzo per scopi commerciali, in contrasto con il fatto che un software libero e una licenza libera non possono porre questo tipo di restrizioni.\nAlcuni pensieri mancanti nel manifesto originale diventarono invece i tratti pi\u00f9 caratteristici di Debian. Un esempio \u00e8 la sua \"universalit\u00e0\", da intendersi con il supporto di una notevole quantit\u00e0 di architetture mantenendo per tutte una grande quantit\u00e0 di software libero compilato nativamente per ognuna di esse. In questo senso anche gli \u00absforzi verso la realizzazione di un sistema operativo composto interamente di software libero\u00bb, seguendo i passi del progetto GNU, non era originariamente nel manifesto, cos\u00ec come il supporto per diversi altri kernel oltre che a Linux. Anche l'adozione della denominazione \"GNU/Linux\" non era prevista nel manifesto, cosa che invece \u00e8 mantenuta per differenziare Debian GNU/Linux da Debian GNU/Hurd, Debian GNU/kFreeBSD, ecc."}
{"id": "4199248", "revid": "1573940", "url": "https://it.wikipedia.org/wiki?curid=4199248", "title": "Nyctophilus", "text": "Nyctophilus () \u00e8 un genere di pipistrelli della famiglia dei Vespertilionidi.\nDescrizione.\nDimensioni.\nAl genere Nyctophilus appartengono pipistrelli di piccole dimensioni, con lunghezza della testa e del corpo tra 38 e , la lunghezza dell'avambraccio tra 31 e e un peso fino a .\nCaratteristiche craniche e dentarie.\nIl cranio \u00e8 molto simile a quello del genere \"Antrozous\", con una scatola cranica alta e liscia, il rostro e la bolla timpanica relativamente grandi. Il palato si restringe gradualmente, mentre la regione inter-orbitale non \u00e8 particolarmente depressa. Gli incisivi inferiori hanno la corona bassa e tricuspidata. Quelli superiori sono lunghi circa la met\u00e0 dei canini. I denti masticatori sono normali.\nSono caratterizzati dalla seguente formula dentaria:\nAspetto.\nIl muso \u00e8 lungo e termina con un'escrescenza carnosa discoidale sulla quale si aprono le narici, il cui margine superiore \u00e8 talvolta diviso da un solco e dietro alla quale \u00e8 presente un grosso rigonfiamento. Le orecchie sono grandi, ovali, angolate in avanti e unite solitamente alla base da una membrana cutanea. Il trago \u00e8 corto, triangolare e con l'estremit\u00e0 arrotondata. Le ali sono attaccate posteriormente alla base delle dita dei piedi. Il secondo e terzo metacarpo sono circa uguali, essendo il terzo alquanto pi\u00f9 corto. La coda \u00e8 lunga ed inclusa nell'ampio uropatagio. Il calcar \u00e8 molto lungo e spesso provvisto di un lobo terminale di rinforzo.\nDistribuzione.\nIl genere \u00e8 diffuso in alcune isole della Piccola Sonda, inclusa probabilmente Timor, e dalla Nuova Guinea fino all'Australia e alla Tasmania.\nTassonomia.\nIl genere comprende 15 specie.\nRecenti studi hanno stabilito che il taxon \"Nyctophilus timoriensis\" \u00e8 un nomen nudum e le forme assegnate precedentemente ad esso sono state ridistribuite in 5 differenti specie. Tuttavia rimane ancora non chiara la posizione tassonomica di eventuali individui recentemente catturati sull'isola di Timor, i quali potrebbero appartenere a \"Nyctophilus heran\" oppure ad una nuova specie."}
{"id": "4199250", "revid": "253269", "url": "https://it.wikipedia.org/wiki?curid=4199250", "title": "\u00c9mile Drain", "text": "Drain imperson\u00f2 svariate volte sullo schermo il personaggio di Napoleone: due dei film pi\u00f9 noti furono \"Madame Sans-G\u00eane\" (1924), mega produzione americana girata in terra di Francia, che ebbe come protagonista la star hollywoodiana Gloria Swanson, e \"Versailles\" (1954) di Sacha Guitry, rivisitazione di parte della storia francese raccontata attraverso il castello di Versailles."}
